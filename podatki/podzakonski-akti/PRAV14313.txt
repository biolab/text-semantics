I. SPLOŠNE DOLOČBE
1. člen
(vsebina)
(1) Ta
pravilnik zaradi ugotavljanja vpliva izvajanja dejavnosti ali obratovanja
naprave v skladu z Direktivo 2010/75/EU Evropskega parlamenta in Sveta z dne
24. novembra 2010 o industrijskih
emisijah (celovito preprečevanje in nadzorovanje onesnaževanja) (UL L št. 334 z dne 17. 12.
2010, str. 17), zadnjič popravljeno s Popravkom (UL L št. 158 z dne 19. 6.
2012, str. 25) za obratovalni monitoring stanja tal na območju izvajanja
dejavnosti ali obratovanja naprave (v nadaljnjem besedilu: obratovalni
monitoring stanja tal) določa obseg, merila za izbiro vzorčnih mest in
parametrov, metodologijo vzorčenja tal in analiziranja vzorcev tal, vrednotenje
spremembe vsebnosti parametrov, vsebino predloga programa obratovalnega
monitoringa stanja tal (v nadaljnjem besedilu: program) in poročila o
obratovalnem monitoringu stanja tal (v nadaljnjem besedilu: poročilo) ter način
in obliko evidentiranja in sporočanja podatkov o obratovalnem monitoringu
stanja tal.
(2) Ta
pravilnik določa tudi tehnične pogoje, ki jih mora izpolnjevati pravna oseba
ali samostojni podjetnik posameznik za izvajanje obratovalnega monitoringa
stanja tal.
2. člen
(uporaba)
(1) Ta
pravilnik se uporablja za obratovalni monitoring stanja tal iz predpisa, ki
ureja vrsto dejavnosti in naprav, ki povzročajo industrijske emisije.
(2) Ta
pravilnik se uporablja tudi za obratovalni monitoring stanja tal, če gre za ugotavljanje
vpliva izvajanja dejavnosti ali obratovanja naprav, ki niso naprave ali
dejavnosti iz predpisa, ki ureja vrsto dejavnosti in naprav, ki povzročajo
industrijske emisije, če je to določeno s posebnim predpisom.
(3) Ta
pravilnik se v delu, ki se nanaša na izdelavo posnetka ničelnega stanja tal,
uporablja tudi za izdelavo:
-       
ocene kakovosti tal iz predpisa, ki ureja obremenjevanje tal z vnašanjem
odpadkov, in
-       
analize tal iz predpisa, ki ureja predelavo biološko razgradljivih
odpadkov in uporabo komposta ali digestata.
(4) Ta
pravilnik se v delu, ki se nanaša na tehnične pogoje, ki jih mora izpolnjevati
izvajalec obratovalnega monitoringa stanja tal, uporablja tudi za izdelavo:
-       
ocene kakovosti zemeljskega izkopa ali umetno pripravljene zemljine in
ocene kakovosti tal iz predpisa, ki ureja obremenjevanje tal z vnašanjem
odpadkov,
-       
strokovne ocene iz predpisa, ki ureja predelavo biološko razgradljivih
odpadkov in uporabo komposta ali digestata.
3. člen
(izrazi)
Izrazi, uporabljeni v tem pravilniku,
pomenijo:
1.     
antropogena tla so tla, ki imajo zaradi človekovega delovanja:
- 
spremenjeno zgradbo oziroma fizikalne in kemijske lastnosti zaradi
vplivov rabe tal ali nasipavanja zemeljskih izkopov in umetno pripravljene
zemljine, določenih v predpisu, ki ureja obremenjevanje tal z vnašanjem
odpadkov, ali zaradi izvajanja dejavnosti, ki lahko povzročijo onesnaženje tal,
ali
- 
so nastala z uporabo polnila pri gradnji objektov, določenega v
predpisu, ki ureja obremenjevanje tal z vnašanjem odpadkov, če gre za utrjene
za vodo prepustne in nepokrite površine;
2.     
enota vzorca tal je del tal, ki se pri vzorčenju tal odvzame z opremo za
jemanje vzorcev iz posamezne globine tal na posameznem odvzemnem mestu za
pripravo vzorca tal;
3.     
homogenizacija vzorca tal je postopek v laboratoriju, v katerem se z
mešanjem enot vzorca tal zagotovijo homogene lastnosti celotnega vzorca tal,
odvzetega iz določene globine tal ob hkratni odstranitvi primesi, kakor so
večji kosi kamnin, sveži ali suhi rastlinski ostanki ali živali, in antropogene
primesi, kakor so delci gradbenih odpadkov in podobno;
4.     
horizont tal je plast v profilu tal, ki je v glavnem vzporedna s talnim
površjem in je nastala zaradi pedogenetskih dejavnikov (matična podlaga,
podnebje, relief, čas, organizmi) in procesov. Horizonti tal se med seboj
razlikujejo v eni ali več morfoloških, fizikalnih, kemijskih ali bioloških
lastnostih (na primer po barvi, teksturi, prekoreninjenosti, kislosti);
5.     
izhodiščno poročilo je poročilo iz predpisa, ki določa vrsto dejavnosti
in naprav, ki povzročajo industrijske emisije;
6.     
izvajalec obratovalnega monitoringa stanja tal je oseba, ki je vpisana v
evidenco izvajalcev obratovalnega monitoringa stanja tal in ima pooblastilo iz
18. člena tega pravilnika;
7.     
laboratorijski suhi vzorec tal je zračno suhi vzorec tal po opravljeni
homogenizaciji vzorca tal, sušenja, drobljenja in sejanja na situ z odprtinami
velikosti 2 mm ter se uporabi za analizo v laboratoriju. Za parametre, za
katere so v skladu s standardi za analizne metode zahtevane manjše velikosti
delcev, se vzorec tal dodatno zmelje do zahtevane velikosti;
8.     
laboratorijski sveži vzorec tal je vzorec tal po opravljeni
homogenizaciji vzorca tal in se uporabi za analizo parametrov, za katere je v
skladu s standardi za analizne metode zahtevana uporaba svežih vzorcev;
9.     
matična podlaga je material mineralnega ali organskega izvora, iz
katerega se v tlotvornih procesih razvijajo tla;
10.  
meja določljivosti je najnižja vsebnost parametra, ki se lahko določi s
sprejemljivo ravnijo natančnosti;
11.  
meja zaznavnosti je najnižja vrednost parametra, ki se lahko z določeno
verjetnostjo zazna z navedeno analizno metodo;
12.  
merilna negotovost je nenegativni parameter, ki označuje raztros
vrednosti veličine, ki so na podlagi uporabljenih podatkov pripisane merjencu;
13.  
območje naprave so zemljiške parcele, kjer je naprava in se opravljajo
druge z napravo neposredno tehnično povezane dejavnosti;
14.  
odvzemno mesto je mesto za odvzem posameznih enot vzorca tal v različnih
globinah tal na vzorčnem mestu;
15.  
osnovni pedološki parametri so parametri, ki opredeljujejo glavne
kemijske in fizikalne lastnosti horizonta ali sloja tal, in so: suha snov, pH,
delež organske snovi, celotni dušik, rastlinam dostopna fosfor in kalij,
zrnavost tal (tekstura), kationska izmenjalna kapaciteta, električna prevodnost
ter prostorninska gostota tal;
16.  
posnetek ničelnega stanja tal je:
- 
posnetek stanja tal na območju, na katerem še ni naprave ali se še ni
izvajala dejavnost oziroma na katerem deluje ali je delovala naprava ali se
izvaja ali se je izvajala dejavnost, in je izhodišče za spremljanje vplivov na
stanje tal zaradi delovanja zavezanca,
- 
posnetek stanja tal na območju, kjer je predviden vnos zemeljskega
izkopa ali umetno pripravljene zemljine v skladu s predpisom, ki ureja
obremenjevanje tal z vnašanjem odpadkov, ali
- 
posnetek stanja tal na območju, kjer je predviden vnos komposta ali
digestata v ali na tla v skladu s predpisom, ki ureja predelavo biološko
razgradljivih odpadkov in uporabo komposta ali digestata;
17.  
priprava vzorca tal so vsi postopki, uporabljeni za pripravo vzorca tal;
18.  
profil tal je talni profil, ki je navpični presek tal od površine do
matične podlage ali izbrane globine tal. Izkopljemo ga zaradi ugotavljanja
lastnosti in vrste tal ali vzorčenja tal;
19.  
rezervni vzorec tal je vzorec tal, ki je pripravljen ob homogenizaciji
vzorca tal, namenjen za preveritev morebitnih nejasnosti pri meritvah ali za
razlago analitskega rezultata osnovnih pedoloških parametrov ali zadevnih
nevarnih snovi ali posameznih nevarnih snovi;
20.  
sloj tal je plast tal, ki nastane pod vplivom rečnih nanosov, pobočnih
procesov ali izrazitega delovanja človeka (mešanje, nasipanje, odlaganje,
prekrivanje in podobno). Izraz sloj tal se uporablja tudi, kadar se opredeli
samo globina tal, pri čemer sloj tal lahko zajema več horizontov tal;
21.  
vzorčno mesto je prostorsko določeno območje tal, kjer se odvzemajo
vzorci tal za posnetek ničelnega stanja tal ali za spremljanje parametrov
obratovalnega monitoringa stanja tal;
22.  
vzorec tal je vzorec, sestavljen iz več enot vzorcev tal, odvzetih na
odvzemnih mestih vzorčnega mesta, in homogeniziran tako, da odraža povprečne
kemijske, fizikalne in morfološke lastnosti celotnega vzorčnega mesta na
določeni globini tal ter s tem zagotavlja reprezentativnost vzorčnega mesta;
23.  
zadevna nevarna snov je zadevna nevarna snov iz predpisa, ki ureja vrsto
dejavnosti in naprav, ki povzročajo industrijske emisije;
24.  
zavezanec je:
- 
povzročitelj obremenitve, ki mora kot upravljavec naprave iz predpisa,
ki ureja vrsto dejavnosti in naprav, ki povzročajo industrijske emisije,
zagotavljati obratovalni monitoring stanja tal,
- 
upravljavec naprave iz drugega odstavka prejšnjega člena,
- 
oseba, ki izvaja vnos zemeljskega izkopa ali umetno pripravljene
zemljine v skladu s predpisom, ki ureja obremenjevanje tal z vnašanjem
odpadkov, ali
- 
oseba, ki izvaja vnos komposta ali digestata v ali na tla v skladu s
predpisom, ki ureja predelavo biološko razgradljivih odpadkov in uporabo
komposta ali digestata;
25.  
zračno suhi vzorec tal je vzorec tal, posušen pri temperaturi 40 °C do
konstantne mase vzorca tal.
II. OBSEG IN PARAMETRI OBRATOVALNEGA MONITORINGA STANJA TAL
4. člen
(obseg obratovalnega monitoringa stanja
tal)
Obratovalni monitoring stanja tal obsega:
1.     
vzorčenje tal na vzorčnih mestih in zapis o vzorčenju tal na vsakem
vzorčnem mestu,
2.     
shranjevanje in prevoz vzorcev tal,
3.     
prevzem vzorcev tal v laboratoriju,
4.     
pripravo vzorcev tal v laboratoriju,
5.     
merjenje in analizo parametrov odvzetih vzorcev tal,
6.     
vrednotenje rezultatov analiz in vpliva glede na posamezne parametre, ki
so predmet obratovalnega monitoringa stanja tal, in
7.     
izdelavo poročila iz 14. člena
tega pravilnika.
5. člen
(določitev vzorčnih mest)
(1) Vzorčna
mesta se določijo tako, da:
-       
omogočajo zaznavo in spremljanje vplivov na stanje tal zaradi delovanja
zavezanca ter
-       
se zagotovijo podatki o lastnostih tal in vsebnostih onesnaževal v tleh
v skladu z zahtevami iz Priloge 1, ki je sestavni del tega pravilnika.
(2) Vzorčna
mesta se določijo v okoljevarstvenem dovoljenju na podlagi programa iz 17. člena tega pravilnika. Določijo se tako, da
zagotavljajo podatke o vsebnosti onesnaževal v tleh na najmanj enem vzorčnem
mestu na območju naprave.
(3) Poleg
vzorčnih mest iz prejšnjega odstavka se za obratovalni monitoring stanja tal
izberejo tudi dodatna vzorčna mesta, če iz poročila iz 14. člena tega pravilnika izhaja, da na podlagi
vzorčnih mest iz prejšnjega odstavka ni mogoče prepoznati naključnega
onesnaževanja tal ali če je to potrebno zaradi povečanja zanesljivosti rezultatov obratovalnega monitoringa stanja
tal. Dodatna vzorčna mesta predlaga in strokovno obrazloži izvajalec
obratovalnega monitoringa stanja tal (v nadaljnjem besedilu: izvajalec
monitoringa) v poročilu iz 14. člena tega pravilnika na podlagi strokovne
presoje z upoštevanjem zahtev iz Priloge 1 tega pravilnika.
(4) Vzorčno
mesto ali več dodatnih vzorčnih mest iz prejšnjega odstavka se določi ali določijo
s spremembo okoljevarstvenega dovoljenja na podlagi vloge za spremembo
okoljevarstvenega dovoljenja iz predpisa, ki določa vrsto dejavnosti in naprav,
ki povzročajo industrijske emisije.
(5) Ne
glede na prvi in drugi odstavek tega člena se vzorčna mesta na območju naprave
iz prvega ali drugega odstavka 2. člena
tega pravilnika ne določijo, če vzorčenje tal za spremljanje parametrov
obratovalnega monitoringa stanja tal tehnično ni izvedljivo, ker so tla na celotnem
območju naprave pozidana, asfaltirana ali drugače utrjena z nepropustnimi
materiali.
6. člen
(ureditev vzorčnega mesta)
(1) Zavezanec
zagotovi, da se meritve na predlaganih vzorčnih mestih izvajajo merilno
neoporečno, tehnično ustrezno in brez nevarnosti za izvajalca monitoringa, in
sicer tako, da je:
-       
vzorčno mesto dostopno,
-       
vzorčno mesto očiščeno (na primer odstranitev zarasti, odstranitev
oziroma preprečitev odlaganja materiala),
-       
vzorčno mesto zavarovano pred posegi ali spremembami tal in
-       
površina tal vzorčnega mesta najmanj 8 m2 in največ 100 m2.
(2) Ne
glede na četrto alinejo prejšnjega odstavka je lahko površina vzorčnega mesta
zaradi različnih ovir na območju naprave, kakor so stavbe, skale, vodne
površine, tlakovane ali z drugimi materiali utrjene površine, tudi manjša.
(3) Zavezanec
mora na vzorčnih mestih preprečiti kakršno koli premeščanje ali poseganje v
globino ali na površino tal, razen če gre za izvajanje obratovalnega
monitoringa stanja tal v skladu s tem pravilnikom.
(4) Zavezanec
ob koncu vsakega obdobja vzorčenja in meritev parametrov v tleh iz 9. člena tega pravilnika zagotovi preveritev
ustreznosti vsakega vzorčnega mesta.
(5) Ne
glede na prvi do četrti odstavek tega člena zavezanec za izdelavo posnetka
ničelnega stanja za oceno kakovosti tal iz predpisa, ki ureja obremenjevanje
tal z vnašanjem odpadkov, ali za analizo tal iz predpisa, ki ureja predelavo
biološko razgradljivih odpadkov in uporabo komposta ali digestata, zagotovi, da
je na vzorčnem mestu:
-       
površina tal za predvideni vnos zemeljskega izkopa ali umetno
pripravljene zemljine oziroma komposta ali digestata manjša ali enaka 5 ha in
-       
raba tal ostala enaka.
7. člen
(parametri obratovalnega monitoringa
stanja tal)
(1) Parametri
obratovalnega monitoringa stanja tal se določijo v okoljevarstvenem dovoljenju
na podlagi programa iz 17. člena tega pravilnika.
(2) Obratovalni
monitoring stanja tal iz prvega odstavka 2. člena tega pravilnika
vključuje monitoring osnovnih pedoloških parametrov iz Priloge 2, ki je
sestavni del tega pravilnika, in zadevnih nevarnih snovi, za katere je
verjetno, da bodo najdene na območju naprave, z upoštevanjem možnosti
onesnaženja tal na območju naprave, določenih v skladu s predpisom, ki ureja
vrsto dejavnosti in naprav, ki povzročajo industrijske emisije.
(3) Obratovalni
monitoring stanja tal iz drugega odstavka 2. člena tega pravilnika
vključuje monitoring osnovnih pedoloških parametrov iz Priloge 2 tega
pravilnika in posameznih nevarnih snovi, ki so povezane z dejavnostjo teh
naprav ter lahko vplivajo na zdravje ljudi in okolje.
(4) V
okoljevarstvenem dovoljenju se kot parameter obratovalnega monitoringa stanja
tal določi tudi kateri koli drug parameter, če iz poročila o obratovalnem
monitoringu stanja podzemne vode, izdelanega v skladu s predpisom, ki ureja
obratovalni monitoring stanja podzemne vode, izhaja, da so vsebnosti katerega
koli parametra, ki je vključen v obratovalni monitoring stanja podzemne vode,
večje od standardov kakovosti za ta parameter.
(5) V
okoljevarstvenem dovoljenju se kot parameter obratovalnega monitoringa stanja
tal lahko določi tudi kateri koli drug parameter, če to izhaja iz programa iz
17. člena tega pravilnika.
III. METODOLOGIJA VZORČENJA, MERJENJA, ANALIZIRANJA IN
OBDELAVE VZORCEV
8. člen
(način in globina vzorčenja)
(1) Na
vsakem vzorčnem mestu se določi najmanj 10 in največ 25 odvzemnih mest.
Odvzemna mesta se na posameznem vzorčnem mestu razporedijo čim bolj enakomerno.
Na vsakem odvzemnem mestu se odvzamejo enote vzorca tal v vsaki globini tal v
skladu s Prilogo 3, ki je sestavni del tega pravilnika.
(2) Globine
vzorčenja tal na vzorčnih mestih se določijo v okoljevarstvenem dovoljenju na
podlagi programa iz 17. člena tega pravilnika.
(3) Poleg
globin vzorčenja tal iz prejšnjega odstavka se za obratovalni monitoring stanja
tal izberejo tudi dodatne globine vzorčenja tal, če iz poročila iz 14. člena tega pravilnika izhaja, da na podlagi
globin vzorčenja tal iz prejšnjega odstavka ni mogoče prepoznati naključnega
onesnaževanja tal ali če je to potrebno zaradi povečanja zanesljivosti
rezultatov obratovalnega monitoringa stanja tal. Dodatne globine vzorčenja
predlaga izvajalec monitoringa na podlagi strokovne presoje in z upoštevanjem
zahtev iz Priloge 1 tega pravilnika.
(4) Dodatne
globine vzorčenja tal iz prejšnjega odstavka se določijo s spremembo
okoljevarstvenega dovoljenja na podlagi vloge za spremembo okoljevarstvenega
dovoljenja iz predpisa, ki določa vrsto dejavnosti in naprav, ki povzročajo
industrijske emisije.
9. člen
(pogostost in čas vzorčenja tal)
(1) Vzorčenje
tal in meritve parametrov v tleh v okviru izvajanja obratovalnega monitoringa
stanja tal iz prvega odstavka 2. člena
tega pravilnika se izvajajo enkrat letno na deset let v istem mesecu, v katerem
so izvedene meritve posnetka ničelnega stanja tal v skladu s 4. točko Priloge 1
tega pravilnika. V primeru izrednih vremenskih razmer (na primer poplave, sneg,
nasičenost tal z vodo, zmrznjena tla) se čas vzorčenja zamakne.
(2) Pogostost
vzorčenja tal in meritev parametrov v tleh v okviru izvajanja obratovalnega
monitoringa stanja tal iz drugega odstavka 2. člena
tega pravilnika se določi za vsako napravo posebej, vendar ne manj pogosto,
kakor je določeno v prejšnjem odstavku.
(3) Pogostost
vzorčenja tal in meritev iz prvega in drugega odstavka tega člena se določi v okoljevarstvenem
dovoljenju na podlagi programa iz 17. člena
tega pravilnika.
(4) Enkratno
vzorčenje tal in meritve parametrov v tleh se izvedejo pri izdelavi posnetka
ničelnega stanja tal zaradi ugotavljanja kakovosti tal:
-       
pred vnosom zemeljskega izkopa ali umetno pripravljene zemljine v skladu
s predpisom, ki ureja obremenjevanje tal z vnašanjem odpadkov, ali
-       
pred vnosom komposta ali digestata v ali na tla v skladu s predpisom, ki
ureja predelavo biološko razgradljivih odpadkov in uporabo komposta ali digestata.
10. člen
(oprema in postopek vzorčenja tal ter
prevoz, shranjevanje in priprava vzorcev tal)
(1) Za
vzorčenje tal na vzorčnih mestih, prevoz, shranjevanje in pripravo vzorcev tal
v laboratoriju se uporabljajo oprema in postopek iz Priloge 3 tega pravilnika.
(2) Ob
prevzemu vzorcev v laboratoriju se izpolni sprejemni list na obrazcu iz Priloge
4, ki je sestavni del tega pravilnika, ali na obrazcu, ki vsebuje sestavine iz
obrazca iz Priloge 4 tega pravilnika.
(3) Posode
za vzorce tal, prevoz in shranjevanje vzorcev tal ter priprava vzorcev tal ne
smejo vplivati na rezultate meritev. Vzorci se hranijo v posodah iz materialov,
kakor je določeno s standardom SIST ISO 18400-105 ali drugim enakovrednim
evropskim ali mednarodno priznanim standardom.
(4) Ob
vsakem vzorčenju tal v okviru obratovalnega monitoringa stanja tal iz prvega in
drugega odstavka 2. člena tega pravilnika
se za vsako vzorčno mesto izpolni zapis o vzorčenju tal na obrazcu iz Priloge
5, ki je sestavni del tega pravilnika.
11. člen
(analizne metode)
(1) Za
analize vzorcev tal glede na vsebnost parametrov iz 7. člena
tega pravilnika se uporabljajo analizne metode, vključno z laboratorijskimi in
terenskimi metodami, ki so validirane in dokumentirane v skladu s standardom
SIST EN ISO/IEC 17025 ali drugim enakovrednim evropskim ali mednarodno
priznanim standardom in temeljijo na:
-       
merilni negotovosti analiznih metod 50 odstotkov ali manj, ki je podana
kot razširjena merilna negotovost pri stopnji zaupanja 95 odstotkov (k = 2), in
-       
meji določljivosti, ki znaša 30 odstotkov ali manj od najnižje
vrednosti, opredeljene v predpisu, ki ureja mejne, opozorilne in kritične
imisijske vrednosti nevarnih snovi v tleh.
(2) Če
za posamezni parameter iz 7. člena tega
pravilnika zahtev za mejo določljivosti iz druge alineje prejšnjega odstavka ni
mogoče opredeliti, se ta določi v skladu z rezultati validacije analizne metode
iz prejšnjega odstavka.
(3) Če
gre za skupinske parametre iz 7. člena
tega pravilnika, ki se analizirajo z isto analizno metodo (na primer kovine,
policiklični aromatski ogljikovodiki, triazinski pesticidi in njihovi
metaboliti, organoklorni pesticidi, fenolne spojine, dioksini in dioksinom
podobne spojine, PAH, poliklorirani bifenili (PCB), DDT/DDD/DDE, drini, spojine
HCH, dioksinom podobni PCB), in so najnižje vrednosti iz prvega odstavka tega
člena opredeljene, mora biti analizna metoda akreditirana v skladu s standardom
SIST EN ISO/IEC 17025 ali drugim enakovrednim evropskim ali mednarodno
priznanim standardom za vsaj en parameter posamezne skupine.
(4) Če
je za posamezni parameter iz 7. člena
tega pravilnika najnižja vrednost iz prvega odstavka tega člena opredeljena,
analizne metode, ki ustrezajo zahtevam glede merilne negotovosti in meje
določljivosti iz prvega odstavka tega člena, pa niso na voljo, se za analizo
takega posameznega parametra uporabi analizna tehnika, ki ne povzroča
nesorazmerno velikih stroškov, pri čemer se uporabi metoda, ki je validirana in
dokumentirana v skladu s standardom SIST EN ISO/IEC 17025 ali drugim enakovrednim
evropskim ali mednarodno priznanim standardom.
(5) Če
za posamezni parameter iz 7. člena tega
pravilnika najnižje vrednosti iz prvega odstavka tega člena niso opredeljene in
ta parameter ni akreditiran, se analizna metoda validira in dokumentira v skladu
s standardom SIST EN ISO/IEC 17025 ali drugim enakovrednim evropskim ali
mednarodno priznanim standardom.
(6) Če
gre za parametre iz 7. člena tega
pravilnika, ki so redke umetne organske spojine in zanje najnižje vrednosti iz
prvega odstavka tega člena niso opredeljene, se lahko uporabi analizna metoda,
ki omogoča le identifikacijo. Če je taka umetna organska spojina z
identifikacijo potrjena, se za analizo parametra uporabi analizna metoda, ki je
validirana in dokumentirana v skladu s standardom SIST EN ISO/IEC 17025 ali
drugim enakovrednim evropskim ali mednarodno priznanim standardom.
(7) Za
analize osnovnih pedoloških parametrov iz Priloge 2 tega pravilnika, zadevnih
nevarnih snovi oziroma posameznih nevarnih snovi iz 7. člena
tega pravilnika, ki so nevarne snovi v tleh iz predpisa, ki ureja mejne,
opozorilne in kritične imisijske vrednosti nevarnih snovi v tleh, se
uporabljajo standardne analizne metode iz Priloge 2 tega pravilnika ali drugi
enakovredni evropski ali mednarodno priznani standardi.
IV. VREDNOTENJE SPREMEMBE VSEBNOSTI PARAMETROV
12. člen
(vrednotenje spremembe vsebnosti
parametrov obratovalnega monitoringa stanja tal)
(1) Sprememba
vsebnosti parametra obratovalnega monitoringa stanja tal (v nadaljnjem
besedilu: sprememba vsebnosti parametra) na vzorčnem mestu se med izvajanjem
obratovalnega monitoringa stanja tal izračuna kot razlika med povprečno
vsebnostjo parametra, izmerjenega med izvajanjem obratovalnega monitoringa
stanja tal, in povprečno vsebnostjo istega parametra, izmerjenega v enaki
globini tal, v posnetku ničelnega stanja vzorčnega mesta, po naslednji enačbi:
kjer je:
-       
Δ: sprememba vsebnosti parametra,
-       
 (t0):
povprečna vsebnost parametra na vzorčnem mestu, izmerjenega v izbrani globini
tal v posnetku ničelnega stanja,
-       
 (tn):
povprečna vsebnost istega parametra na vzorčnem mestu, izmerjenega v isti
globini tal med izvajanjem obratovalnega monitoringa stanja tal,
-       
j: izbrani parameter,
-       
g: izbrana globina tal,
-       
(t0): čas ob posnetku ničelnega stanja,
-       
(tn): čas ob izvajanju obratovalnega monitoringa stanja tal.
(2) Sprememba
povprečne vsebnosti parametra je pomembna, če statistični test pokaže
statistično značilno razliko. Za testiranje razlike povprečij dveh neodvisnih
vzorcev, ki ju sestavljajo najmanj štirje vzorci tal, odvzeti iz enake globine,
se uporabi statistična metoda t-test. Pri izračunu variance se upošteva
prispevek, ki zajema negotovost analizne metode in negotovost zaradi
heterogenosti vzorčnega mesta za izbrani parameter. Razlika povprečij je
statistično značilna, če izračunani t v absolutnem smislu presega kritično
vrednost t0,025(n-1) iz naslednje preglednice:
Preglednica:
vrednosti t0,025 pri
5-odstotnem tveganju


Število vzorcev (n)

n-1

t0,025


4

3

3,182


5

4

2,776


6

5

2,571


7

6

2,447


(3) Ničelno
stanje in stanje vzorčnega mesta tal, izmerjeno med izvajanjem obratovalnega
monitoringa stanja tal, se določita z vsebnostjo posameznega parametra v tleh
in njeno variabilnostjo. Variabilnost se poda kot razširjena merilna negotovost
s stopnjo zaupanja 95 odstotkov (k = 2) in je izračunana kot kombinacija negotovosti zaradi
heterogenosti vzorčnega mesta in negotovosti zaradi analizne metode za
določevanje posameznega parametra. Vsebnost parametra se izračuna po naslednji
enačbi
kjer je:
-       
vsebnost
izbranega parametra v izbrani globini tal,
-       
:
povprečna vsebnost parametra vzorčnega mesta v izbrani globini tal,
-       
uj:
negotovost, ki izhaja iz analizne metode za izbrani parameter, izražena v
odstotkih,
-       
uh:
negotovost zaradi heterogenosti vzorčnega mesta,
-       
j: izbrani parameter,
-       
g: izbrana globina tal.
(4) Za
ugotovitev heterogenosti vzorčnega mesta iz prejšnjega odstavka se odvzamejo
najmanj štirje povprečni vzorci tal iz vsake globine tal v skladu z zahtevami
iz Priloge 3 tega pravilnika, tako da vsak povprečni vzorec tal pokrije
sorazmerni del, skupaj pa celoto vzorčnega mesta. Za izračun heterogenosti
ničelnega stanja posameznega vzorčnega mesta se izdela analiza osnovnih
pedoloških parametrov tal, parametrov v tleh glede na obremenitve tal zaradi
obstoječe ali pretekle rabe tal in parametrov v tleh glede na predvidene
obremenitve tal. Za izračun heterogenosti stanja posameznega vzorčnega mesta
med izvajanjem obratovalnega monitoringa stanja tal se izdela analiza
parametrov iz 7. člena tega pravilnika.
Heterogenost vzorčnega mesta se izračuna po naslednji enačbi:
kjer je:
-       
uh:
negotovost zaradi heterogenosti vzorčnega mesta,
-       
 povprečna
vsebnost parametra v posnetku ničelnega stanja vzorčnega mesta,
-       
 vsebnost
izbranega parametra v i-tem vzorcu v izbrani globini tal v posnetku ničelnega
stanja,
-       
n: število vzorcev tal, odvzetih na posameznem vzorčnem mestu ob
posnetku ničelnega stanja tal (4 ali več),
-       
i: izbrani vzorec tal,
-       
j: izbrani parameter,
-       
g: izbrana globina tal.
(5) Pri
izračunu povprečne vsebnosti parametra iz tega člena se:
-       
rezultat analize opredeli kot polovica vrednosti meje določljivosti za
ta parameter, kadar je izmerjena vsebnost parametra pod mejo določljivosti, in
-       
za parameter, ki je vsota vsebnosti več parametrov (na primer
policiklični aromatski ogljikovodiki), izmerjena vsebnost, ki ne dosega meje
določljivosti za posamezno snov, opredeli kot nič.
(6) Če
je določenih več vzorčnih mest, se sprememba povprečne vsebnosti parametra
izračuna za vsak posamezni parameter za vsako globino tal na vsakem vzorčnem
mestu.
13. člen
(vrednotenje vsebnosti parametrov za
izdelavo ocene kakovosti tal oziroma analizo tal)
(1) Za izdelavo ocene kakovosti tal iz
tretjega odstavka 2. člena tega pravilnika ali analize tal iz četrtega
odstavka 2. člena tega pravilnika se v posnetku ničelnega stanja tal
vsebnost vsakega izmerjenega parametra tal poda kot povprečna vsebnost
parametra na posameznem vzorčnem mestu v izbrani globini tal.
(2) Za
izdelavo posnetka ničelnega stanja iz prejšnjega odstavka se odvzamejo najmanj
štirje povprečni vzorci tal iz vsake globine tal v skladu z zahtevami iz
Priloge 3 tega pravilnika, tako da vsak povprečni vzorec tal pokrije sorazmerni
del, skupaj pa celoto vzorčnega mesta, ter izdela analiza parametrov tal v
skladu z zahtevami iz točke 4.2 oziroma točke 4.3 Priloge 1 tega pravilnika.
(3) Če
je določenih več vzorčnih mest, se sprememba povprečne vsebnosti izračuna za
vsak posamezni parameter tal za vsako globino na vsakem vzorčnem mestu.
(4) Povprečna
vsebnost vsakega izmerjenega parametra se vrednoti v skladu s predpisom, ki
ureja mejne, opozorilne in kritične imisijske vrednosti nevarnih snovi v tleh.
V. POROČILO TER EVIDENTIRANJE IN SPOROČANJE PODATKOV
14. člen
(poročilo)
(1) Izvajalec
monitoringa za vsako koledarsko leto izvajanja obratovalnega monitoringa stanja
tal izdela poročilo.
(2) Poročilo
vsebuje:
1.     
podatke o izvajalcu monitoringa (firma in sedež pravne osebe ali
samostojnega podjetnika posameznika) in podizvajalcih (firma in sedež pravne
osebe ali samostojnega podjetnika posameznika), če so ti vključeni v izvajanje
obratovalnega monitoringa stanja tal, ter navedbo oseb, odgovornih za pripravo
posameznih vsebin poročila ter zagotavljanje dodatnih informacij glede
vzorčenja tal in interpretacije podatkov o vzorčenju ter rezultatih analize
tal,
2.     
podatke o zavezancu (firma in sedež pravne osebe ali samostojnega
podjetnika posameznika) in njegovi dejavnosti,
3.     
podatke o vzorčnih mestih v skladu z zahtevami iz 5. in 6. člena
tega pravilnika,
4.     
navedbo parametrov v skladu s 7. členom
tega pravilnika, ki so vključeni v obratovalni monitoring stanja tal,
5.     
informacije o načinu in globinah vzorčenja tal v skladu z zahtevami iz
8. člena tega pravilnika,
6.     
navedbo pogostosti in časa vzorčenja tal in meritev parametrov v tleh v
skladu z zahtevami iz 9. člena tega
pravilnika,
7.     
podatke o uporabljeni opremi in postopkih vzorčenja tal ter prevozu,
shranjevanju in pripravi vzorcev tal v skladu z zahtevami iz 10. člena tega pravilnika,
8.     
navedbo in opis uporabljenih analiznih metod in merilne opreme ter
merilne negotovosti in meje določljivosti uporabljenih analiznih metod v skladu
z zahtevami iz 11. člena tega pravilnika,
9.     
izmerjene vsebnosti posameznih parametrov obratovalnega monitoringa
stanja tal na vsakem vzorčnem mestu v skladu z 12. členom
tega pravilnika, vključno z izračuni povprečnih vsebnosti teh parametrov,
10.  
izmerjene vsebnostih parametrov v posnetku ničelnega stanja vsakega
vzorčnega mesta v skladu z 12. členom tega pravilnika, vključno z izračuni
povprečnih vsebnosti teh parametrov,
11.  
rezultate spremembe vsebnosti parametrov na vsakem vzorčnem mestu v
skladu z 12. členom tega pravilnika,
12.  
vrednotenje parametrov na vsakem vzorčnem mestu v skladu z zahtevami iz
12. člena tega pravilnika in
13.  
sklepne ugotovitve o vplivu na tla ter pomanjkljivostih in negotovostih,
ki so povezane s podatki o tleh ter s pripravo poročila.
(3) Sklepne
ugotovitve iz 13. točke prejšnjega odstavka vključujejo s kemijskega in
pedološkega vidika usklajeno strokovno obrazložitev vrednotenja parametrov iz
12. člena tega pravilnika ter končno
skupno mnenje izvajalcev monitoringa in njihovih podizvajalcev, če so bili ti
vključeni v izvajanje obratovalnega monitoringa stanja tal, o vplivu na stanje
tal.
(4) Poročilo
poleg podatkov iz drugega in tretjega odstavka tega člena vsebuje tudi:
1.     
strokovno utemeljitev in obrazložitev predloga:
- 
morebitnih dodatnih vzorčnih mest iz tretjega odstavka 5. člena
tega pravilnika,
- 
morebitnih dodatnih globin vzorčenja iz tretjega odstavka 8. člena tega pravilnika,
2.     
strokovne utemeljitve in obrazložitve:
- 
morebitnega zamika vzorčenja iz prvega odstavka 9. člena tega
pravilnika,
- 
uporabljenih analiznih metod za vsak parameter iz 11. člena tega pravilnika, vključno z opisom
uporabljenih analiznih metod,
3.     
ugotovitve pri preverjanju ustreznosti vsakega vzorčnega mesta iz
četrtega odstavka 6. člena tega pravilnika,
4.     
sprejemne liste iz drugega odstavka 10. člena
tega pravilnika,
5.     
zapise o vzorčenju tal iz četrtega odstavka 10. člena tega
pravilnika, vključno s fotografijami vsakega vzorčnega mesta in najbolj
reprezentativnih sond z vzorcem tal ter
6.     
posnetek ničelnega stanja tal iz prvega odstavka 16. člena, če gre
za prvo poročilo.
(5) Poročilo
zavezanec v elektronski obliki pošlje ministrstvu, pristojnemu za okolje (v
nadaljnjem besedilu: ministrstvo), najpozneje do 31. marca
tekočega leta za prejšnje koledarsko leto izvajanja obratovalnega monitoringa
stanja tal.
15. člen
(hramba podatkov in poročil)
(1) Podatki
iz poročila se hranijo kot del informacijskega sistema okolja v skladu z
zakonom, ki ureja varstvo okolja.
(2) Poročilo
zavezanec hrani ves čas obratovanja naprave. Če je zavezancu izdana odločba za
izvedbo ukrepov ob prenehanju obratovanja naprave, hrani poročilo do dokončanja
izvedbe teh ukrepov.
VI. PODLAGE ZA DOLOČITEV PROGRAMA
16. člen
(posnetek ničelnega stanja tal)
(1) Posnetek
ničelnega stanja tal iz točke 4.1 Priloge 1 tega pravilnika izdela izvajalec
monitoringa in vključuje:
1.     
izvajalca posnetka ničelnega stanja tal na območju naprave (firma in
sedež pravne osebe ali samostojnega podjetnika posameznika), podizvajalce
(firma in sedež pravne osebe ali samostojnega podjetnika posameznika), če so ti
vključeni v izvajanje posnetka ničelnega stanja tal na območju naprave,
vključno z navedbo oseb, odgovornih za pripravo posameznih vsebin tega posnetka
ter zagotavljanje dodatnih informacij glede vzorčenja tal in interpretacije
podatkov o vzorčenju ter rezultatih analize tal,
2.     
podatke in informacije o:
a)   
vzorčnih mestih z upoštevanjem zahtev iz:
-   
druge alineje prvega odstavka in petega
odstavka 5. člena tega pravilnika ter
-   
prvega in drugega odstavka 6. člena tega pravilnika,
b)   
načinu in globini vzorčenja z upoštevanjem zahtev iz prvega odstavka 8. člena tega pravilnika in
c)   
času vzorčenja,
3.     
parametre z upoštevanjem podatkov in informacij iz 1., 2. in 3. točke
Priloge 1 tega pravilnika, ki obsegajo:
- 
osnovne pedološke parametre iz Priloge 2 tega pravilnika,
- 
najmanj tiste parametre, ki so posledica pretekle obremenitve tal
oziroma se pričakujejo glede na predvidene obremenitve tal, in
- 
parametre zadevnih nevarnih snovi, če gre za ugotavljanje vpliva
izvajanja dejavnosti ali obratovanja naprav iz prvega odstavka 2. člena tega pravilnika, ali
- 
parametre posameznih nevarnih snovi, če gre za ugotavljanje vpliva
izvajanja dejavnosti ali obratovanja naprav iz drugega odstavka 2. člena tega pravilnika,
4.     
opis in informacije o načinu in uporabljenih metodah vzorčenja ter
navedbo opreme za vzorčenje tal, vključno s kakovostjo merilne opreme,
5.     
navedbo uporabljenih analiznih metod in merilne opreme ter podatke in
informacije o merilni negotovosti in meji določljivosti uporabljenih analiznih metod
z upoštevanjem zahtev iz 11. člena tega
pravilnika,
6.     
navedbo izmerjenih vsebnosti parametrov v posnetku ničelnega stanja
vsakega vzorčnega mesta v skladu z 12. členom tega pravilnika, vključno z
izračuni povprečnih vsebnosti teh parametrov,
7.     
ugotovitve o morebitnih pomanjkljivostih in negotovostih, ki so povezane
s podatki o tleh ter s pripravo posnetka ničelnega stanja tal,
8.     
zapise o vzorčenju tal iz četrtega odstavka 10. člena tega
pravilnika, vključno s priloženimi fotografijami vsakega vzorčnega mesta.
(2) Posnetek
ničelnega stanja tal iz točke 4.2 Priloge 1 tega pravilnika za namen izdelave
ocene kakovosti tal iz predpisa, ki ureja obremenjevanje tal z vnašanjem
odpadkov, se izdela v skladu z zahtevami iz petega odstavka 6. člena in četrtega odstavka 9. člena tega pravilnika ter z zahtevami iz
Priloge 3 tega pravilnika na podlagi vzorčenja in analiz vzorcev tal, ki
obsegajo osnovne pedološke parametre iz Priloge 2 tega pravilnika in parametre
iz Priloge 1 iz predpisa, ki ureja obremenjevanje tal z vnašanjem odpadkov, z
upoštevanjem:
-       
opisa tal in pedoloških razmer, iz katerih je mogoče določiti
pedosistematsko enoto vzorca tal in oceniti prostorsko porazdelitev tal na
območju predvidenega vnosa zemeljskega izkopa ali umetno pripravljene zemljine,
-       
geomorfoloških značilnosti, ki obsegajo opis makro- in mikroreliefa ter
hidroloških značilnosti na območju predvidenega vnosa zemeljskega izkopa ali
umetno pripravljene zemljine, ter
-       
informacij iz točk 2.5 in 2.6 Priloge 1 tega pravilnika.
(3) Posnetek
ničelnega stanja tal iz točke 4.3 Priloge 1 tega pravilnika za namen izdelave
analize tal iz predpisa, ki ureja predelavo biološko razgradljivih odpadkov in
uporabo komposta ali digestata, se izdela v skladu z zahtevami iz petega
odstavka 6. člena in četrtega odstavka 9. člena tega pravilnika ter z zahtevami iz
Priloge 3 tega pravilnika na podlagi vzorčenja in analiz vzorcev tal, ki
obsegajo osnovne pedološke parametre iz Priloge 2 tega pravilnika in kemijska
onesnaževala iz Priloge 3 iz predpisa, ki ureja predelavo biološko
razgradljivih odpadkov in uporabo komposta ali digestata z upoštevanjem:
-       
opisa tal in pedoloških razmer, iz katerih je mogoče določiti
pedosistematsko enoto vzorca tal in oceniti prostorsko porazdelitev tal na
območju predvidenega vnosa komposta ali digestata,
-       
geomorfoloških značilnosti, ki obsegajo opis makro- in mikroreliefa ter
hidroloških značilnosti na območju predvidenega vnosa komposta ali digestata in
-       
informacij iz točk 2.5 in 2.6 Priloge 1 tega pravilnika.
17. člen
(program)
(1) Program
na območju naprave iz prvega ali drugega odstavka 2. člena
tega pravilnika izdela izvajalec monitoringa na podlagi ocene možnega širjenja
onesnaževal v tleh iz 3. točke Priloge 1 tega pravilnika in ob upoštevanju
posnetka ničelnega stanja tal iz prvega odstavka prejšnjega člena, ki
vključuje:
1.     
načrt vzorčenja tal, ki vsebuje:
- 
strokovno obrazložitev in utemeljitev števila in izbire lokacij vzorčnih
mest v skladu s 5. členom tega pravilnika
ter ob upoštevanju 5. točke Priloge 1 tega pravilnika,
- 
ureditev vsakega vzorčnega mesta v skladu s 6. členom tega
pravilnika,
- 
globine vzorčenja v skladu z 8. členom
tega pravilnika,
- 
pogostost in čas vzorčenja tal v skladu z 9. členom
tega pravilnika in
- 
grafično prilogo iz tretje alineje 7. točke Priloge 1 tega pravilnika,
2.     
parametre obratovalnega monitoringa stanja tal v skladu s 7. členom tega pravilnika,
3.     
analizne metode za posamezne parametre iz prejšnje točke v skladu z 11. členom tega pravilnika,
4.     
podatke in informacije iz 1. do 3. točke ter točke 4.1 oziroma 4.2 ter
5. in 6. točke Priloge 1 tega pravilnika,
5.     
strokovne utemeljitve in obrazložitve:
- 
razlogov za morebitno opustitev vzorčnih mest iz petega odstavka 5. člena tega pravilnika,
- 
morebitnih odstopanj od zahtev iz drugega odstavka 6. člena tega
pravilnika,
- 
iz drugega ali tretjega odstavka 7. člena
tega pravilnika glede vključitve ali nevključitve v program:
a.   vsake zadevne nevarne
snovi, določene v skladu s predpisom, ki ureja vrsto dejavnosti in naprav, ki
povzročajo industrijske emisije, če gre za ugotavljanje vpliva izvajanja
dejavnosti ali obratovanja naprav iz predpisa, ki ureja vrsto dejavnosti in
naprav, ki povzročajo industrijske emisije, ali
b.   vsake posamezne
nevarne snovi, če gre za ugotavljanje vpliva izvajanja dejavnosti ali
obratovanja naprav, ki niso naprave iz predpisa, ki ureja vrsto dejavnosti in
naprav, ki povzročajo industrijske emisije,
- 
predloga katerega koli drugega parametra iz petega odstavka 7. člena tega pravilnika,
- 
predloga večje pogostosti vzorčenja in meritev tal v skladu s tretjim odstavkom
9. člena tega pravilnika,
- 
analiznih metod za posamezne parametre v skladu z 11. členom tega pravilnika,
- 
predloga lokacij vzorčnih mest in njihovega števila iz 5. točke Priloge
1 tega pravilnika,
- 
pogostosti vzorčenja in meritev,
6.     
pojasnila, s katerim parametrom se bo posamezna zadevna nevarna snov ali
posamezna nevarna snov v okviru obratovalnega monitoringa stanja tal
spremljala,
7.     
grafične priloge iz prve in druge alineje 7. točke Priloge 1 tega
pravilnika.
(2) Če
gre za napravo, za katero je predpisana izdelava izhodiščnega poročila v skladu
s predpisom, ki ureja vrsto dejavnosti in naprav, ki povzročajo industrijske
emisije, predlog programa iz prejšnjega odstavka lahko vsebuje le tiste podatke
in informacije iz Priloge 1 tega pravilnika, ki niso vključeni v izhodiščno
poročilo, če podatki in informacije iz izhodiščnega poročila ustrezajo zahtevam
iz Priloge 1 tega pravilnika in ima ministrstvo na voljo to izhodiščno
poročilo. V predlogu programa se na posamezna poglavja izhodiščnega poročila
navede sklic.
(3) Program
se izdela kot enotno in celovito gradivo ob hkratnem upoštevanju kemijskega in
pedološkega vidika.
VII. POGOJI ZA POOBLAŠČENEGA IZVAJALCA MONITORINGA
18. člen
(pooblastilo za izvajanje obratovalnega
monitoringa stanja tal)
Pooblastilo za izvajanje obratovalnega
monitoringa stanja tal (v nadaljnjem besedilu: pooblastilo) se izda v obsegu,
za katerega vlagatelj zaprosi glede na vrsto, področje in obseg izvajanja
obratovalnega monitoringa stanja tal, če izpolnjuje pogoje za izvajanje obratovalnega
monitoringa stanja tal iz zakona, ki ureja varstvo okolja, in tehnične pogoje
iz tega pravilnika.
19. člen
(tehnični pogoji za pridobitev
pooblastila)
(1) Vlagatelj
iz prejšnjega člena je usposobljen za izvajanje obratovalnega monitoringa
stanja tal, če izpolnjuje naslednje pogoje:
1.     
ima laboratorij z veljavno akreditacijsko listino v skladu s standardom
SIST EN ISO/IEC 17025;
2.     
je usposobljen za analizo parametrov obratovalnega monitoringa stanja
tal, katerih meritve izvaja;
3.     
za vzorčenje tal in terenski opis tal:
- 
zaposluje najmanj eno osebo, ki je strokovno usposobljena za vzorčenje
in terenski opis tal ter ima najmanj tri leta delovnih izkušenj na področju tal
in ima v skladu s predpisi, ki urejajo visoko šolstvo, najmanj izobrazbo
agronomske, gozdarske, geološke ali geografske smeri, pridobljeno po študijskem
programu druge stopnje, oziroma izobrazbo agronomske, gozdarske, geološke ali
geografske smeri, ki ustreza ravni izobrazbe, pridobljene po študijskih
programih druge stopnje, ali izobrazbo druge naravoslovno-tehnične smeri,
pridobljeno po študijskih programih tretje stopnje, oziroma izobrazbo druge
naravoslovno-tehnične smeri, ki ustreza ravni izobrazbe, pridobljene po
študijskih programih tretje stopnje. V vseh teh študijskih programih morajo
biti pridobljena znanja s področja morfologije, klasifikacije in lastnosti tal
ter procesov v tleh, ali
- 
ima sklenjeno podizvajalsko pogodbo z eno ali več osebami, ki
izpolnjujejo zahteve iz prejšnje alineje;
4.     
pozna zakonodajo s področij stanja tal in monitoringa stanja tal;
5.     
ima sklenjeno podizvajalsko pogodbo z eno ali več osebami, ki
izpolnjujejo zahteve iz 1., 2. in 4. točke tega odstavka, za analizo parametrov
in meritve, ki jih ne zagotavlja vlagatelj sam.
(2) Ne
glede na prejšnji odstavek je za izvajanje obratovalnega monitoringa stanja tal
usposobljena tudi oseba, ki ima:
-       
zaposleno najmanj eno osebo, ki izpolnjuje zahteve iz prve alineje 3.
točke prejšnjega odstavka, in
-       
sklenjeno podizvajalsko pogodbo z eno ali več osebami, ki izpolnjujejo
zahteve iz 1., 2., 4. ali 5. točke prejšnjega odstavka.
20. člen
(vloga za pridobitev pooblastila)
(1) Vloga
za pridobitev pooblastila vsebuje podatke o vlagatelju (osebno ime in naslov
stalnega ali začasnega bivališča oziroma firmo in sedež osebe) ter navedbo
postopkov in parametrov v sklopu izvajanja obratovalnega monitoringa stanja
tal, na katere se nanaša vloga za pridobitev pooblastila.
(2) Vlogi
iz prejšnjega odstavka se priložijo tudi dokazila o izpolnjevanju pogojev iz
prvega odstavka prejšnjega člena, če jih ministrstvo ne more pridobiti po
uradni dolžnosti, in sicer:
1.     
veljavno akreditacijsko listino v skladu s standardom SIST EN ISO/IEC
17025,
2.     
priloge k akreditacijski listini za akreditirane analizne metode,
3.     
navedbo dokumentiranih analiznih metod iz prvega, drugega, tretjega,
četrtega ali petega odstavka 11. člena
tega pravilnika za vsak parameter tal, na katerega se nanaša vloga za
pridobitev pooblastila, ki vključuje uporabljeno analizno metodo (tehnika in
standard, če je uporabljena standardizirana metoda), mejo zaznavnosti, merilno
negotovost in mejo določljivosti,
4.     
strokovne obrazložitve in opise načina priprave vzorca za analizo v
laboratoriju po opravljeni homogenizaciji in sušenju vzorca tal,
5.     
strokovne obrazložitve in opise analiznih metod, če se vloga nanaša na
pridobitev pooblastila za parametre iz četrtega, petega ali šestega odstavka
11. člena tega pravilnika,
6.     
dokazilo o zaposlitvi ali sklenjena podizvajalska pogodba z osebo, ki
izpolnjuje zahteve iz 3. točke prvega odstavka prejšnjega člena,
7.     
seznam treh študij, iz katerih je razvidna strokovna usposobljenost za
vzorčenje tal in terenski opis tal na vzorčnem mestu, in jih je izdelala oseba
iz prejšnje točke,
8.     
seznam najmanj treh referenc, ki jih je izdelal vlagatelj vloge za
pridobitev pooblastila, ali dokazil o njegovi udeležbi na strokovnih
izpopolnjevanjih, posvetovanjih, seminarjih ali drugih oblikah izobraževanja z
omenjenega področja v zadnjih štirih letih, če gre za dokazovanje izpolnjevanja
pogojev iz 4. točke prvega odstavka prejšnjega člena, in
9.     
sklenjena podizvajalska pogodba z osebo iz 5. točke prvega odstavka
prejšnjega člena, če gre za analize parametrov in meritve, ki jih ne zagotavlja
vlagatelj sam, z dokazili o izpolnjevanju zahtev iz 1. do 5. točke tega
odstavka.
(3) Če
je vlagatelj oseba iz drugega odstavka prejšnjega člena, se vlogi iz prvega
odstavka tega člena priložijo dokazila iz prvega odstavka prejšnjega člena, če
jih ministrstvo ne more pridobiti po uradni dolžnosti, in dokazila o
izpolnjevanju pogojev iz drugega odstavka prejšnjega člena, ki so:
-       
dokazilo o zaposlitvi za osebo, ki izpolnjuje zahteve iz prve alineje 3.
točke prejšnjega odstavka,
-       
seznam najmanj treh študij, ki se nanašajo na opis pedoloških
značilnosti in izvajanje vzorčenja tal ter jih je izdelala oseba iz prejšnje
alineje, in
-       
sklenjena podizvajalska pogodba z osebo iz druge alineje drugega
odstavka prejšnjega člena z dokazili o izpolnjevanju pogojev iz 1. do 5. in 8.
točke prejšnjega odstavka.
VIII. PREHODNE IN KONČNA DOLOČBA
21. člen
(posnetek ničelnega stanja)
Posnetek ničelnega stanja, izdelan do
uveljavitve tega pravilnika v skladu s 4. točko Priloge 1 Pravilnika o
obratovalnem monitoringu stanja tal (Uradni list RS, št. 53/15), in posnetek
ničelnega stanja, izdelan v skladu s točko 4 Priloge 1 Pravilnika o
obratovalnem monitoringu stanja tal (Uradni list RS, št. 66/17 in 4/18), se
štejeta za posnetek ničelnega stanja v skladu s tem pravilnikom.
22. člen
(vzorčenje in analize tal)
Vzorčenje in analize tal, izdelane v skladu
s 7. do 11. členom ter Prilogami 2, 3 in 4 Pravilnika o obratovalnem
monitoringu stanja tal (Uradni list RS, št. 53/15)
ali s 7. do 11. členom ter Prilogami 2,
3, 4 in 5 Pravilnika o obratovalnem monitoringu stanja tal (Uradni list RS, št. 66/17 in 4/18), se štejejo za vzorčenje in analize tal
v skladu s tem pravilnikom.
23. člen
(prilagoditev na nove standarde)
Izvajalci monitoringa se na standarde iz
tega pravilnika, ki se nanašajo na pripravo načrta vzorčenja tal, orodje za
vzorčenje tal, na embalažo za odvzete vzorce tal, na vzorčenje tal na vzorčnem
mestu, pripravo vzorcev tal in standarde analiznih metod iz Priloge 2 tega
pravilnika, prilagodijo najpozneje do 30. junija 2027.
24. člen
(končanje postopkov)
Postopki za pridobitev ali spremembo
okoljevarstvenega dovoljenja, začeti pred uveljavitvijo tega pravilnika, se
končajo v skladu s tem pravilnikom.
25. člen
(pooblastila za izvajanje obratovalnega
monitoringa stanja tal)
(1) Osebe,
ki imajo pooblastilo za izvajanje obratovalnega monitoringa stanja tal v skladu
s Pravilnikom o obratovalnem monitoringu stanja tal (Uradni list RS, št. 66/17 in 4/18), lahko izvajajo obratovalni
monitoring stanja tal v skladu s tem pravilnikom do izteka veljavnosti tega
pooblastila.
(2) Postopki
za pridobitev pooblastila za izvajanje obratovalnega monitoringa, začeti pred
uveljavitvijo tega pravilnika, se končajo v skladu s tem pravilnikom.
26. člen
(prenehanje veljavnosti in podaljšanje
uporabe)
Z dnem uveljavitve tega pravilnika preneha
veljati Pravilnik o obratovalnem monitoringu stanja tal (Uradni list RS, št.
66/17 in 4/18), uporablja pa se do 31. marca 2023.
27. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne
1. aprila 2023.
Št. 007-361/2021
Ljubljana, dne 12. decembra 2022
EVA 2021-2550-0024
Uroš Brežan
minister
za okolje in prostor

Priloga 1: Podlage za izdelavo
programa
Priloga 2: Parametri in standardi analiznih
metod
Priloga 3:Oprema in postopek
vzorčenja tal ter priprava vzorcev tal
Priloga 4: Sprejemni list vzorcev
tal
Priloga 5: Zapis o vzorčenju tal