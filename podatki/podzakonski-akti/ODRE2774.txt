1. člen
Na podlagi sklepa Strokovnega sveta Republike Slovenije za
izobraževanje odraslih, sprejetega na 114. seji, ki je potekala v sredo
15. junija 2022, minister za izobraževanje, znanost in šport sprejme
izobraževalni program za odrasle Usposabljanje za življenjsko uspešnost –
Delovno mesto (UŽU – DM).
2. člen
(1) Izobraževalni program za odrasle iz prejšnjega člena
nadomešča izobraževalni program za odrasle Usposabljanje za življenjsko
uspešnost – Jaz in moje delovno mesto (UŽU-MDM), ki je bil sprejet s
Pravilnikom o izobraževalnem programu Usposabljanje za življenjsko uspešnost –
Jaz in moje delovno mesto (Uradni list RS, št. 108/05).
(2) Izobraževalni program za odrasle iz prejšnjega člena
Ministrstvo za izobraževanje, znanost in šport objavi na osrednjem spletnem
mestu državne uprave.
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 0070-117/2022
Ljubljana, dne 29. julija 2022
EVA 2022-3330-0096
Dr. Igor Papič
minister
za izobraževanje, znanost in šport