1. člen
S to uredbo se določi ureditveno območje mejnega prehoda za
maloobmejni promet Sodevci (v nadaljnjem besedilu: mejni prehod), na podlagi
elaborata za ugotavljanje javne koristi za mejni prehod Sodevci, ki ga je
izdelal Projektivni biro Arha, d.o.o., Črnomelj, pod št. 02/11, januar 2003, in
je na vpogled na Servisu skupnih služb Vlade Republike Slovenije, Gregorčičeva
27a, Ljubljana.
2. člen
Ureditveno območje mejnega prehoda obsega naslednje
nepremičnine, potrebne za gradnjo objekta mejnega prehoda, nadstrešnice in
ureditev vozišča na zemljiščih, parc. št. 128/2, 128/1, 714/1 in 717, vse k.o.
Sodevci. 
Ureditveno območje obsega tudi traso za izgradnjo
infrastrukturnih objektov in naprav, potrebnih za nemoteno delovanje mejnega
prehoda, to so električni kablovod, vodovod in telefonski kabel. 
Trasa električnega NN kablovoda je predvidena v dolžini ca.
15 m po zemljiščih v k.o. Sodevci: parc. št. 128/2 in 714/1. 
Priključni telefonski kabel je predviden v dolžini ca. 38 m
po zemljiščih v k.o. Sodevci: parc. št. 128/2, 714/1, 144/2, 144/1, 140/7,
714/2, 171/17, 717 in 171/19. 
Priključni vodovod je predviden v dolžini ca. 15 m po
zemljiščih v k.o. Sodevci: parc. št. 128/2 in 714/1. 
Meja ureditvenega območja je prikazana v elaboratu iz 1.
člena te uredbe in je razvidna iz pregledne situacije v M 1:500, ki je sestavni
del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt lokalne skupnosti. 
Ureditveno območje mejnega prehoda ureja odlok o prostorskih
ureditvenih pogojih za območje Krajevne skupnosti Stari trg (Uradni list RS,
št. 39/94) in odlok o spremembah in dopolnitvah odloka o prostorsko ureditvenih
pogojih za območje Krajevne skupnosti Stari trg (Uradni list RS, št. 47/02 in
81/02).
4. člen
Območje mejnega prehoda obsega zemljišča, ki so namenjena za
gradnjo naslednjih objektov in izvedbo naslednjih ureditev: 
-       
gradnjo montažnega objekta, v katerem se bo opravljala policijska in
carinska kontrola, 
-       
gradnjo nadstrešnice nad voziščem, 
-       
odstranitev obstoječega avtobusnega postajališča in lesene ograje, 
-       
ureditev vozišča na območju mejnega prehoda, 
-       
ureditev parkirišč in druge infrastrukture in 
-       
zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-11
Ljubljana, dne 5. junija 2003.
EVA 2003-1520-0003
Vlada Republike Slovenije
mag. Anton Rop l. r. 
Predsednik

Priloga
1: Pregledna situacija v merilu M 1:500