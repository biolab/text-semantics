1. člen
(vsebina pravilnika)
Ta pravilnik določa merila za določanje minimalne višine
letnega nadomestila uporabe zemljišča za smučanje, ki se omeji s služnostjo
uporabe zemljišča za smučanje.
2. člen
(pomen izrazov)
(1) Izrazi, uporabljeni v tem pravilniku, imajo naslednji
pomen: 
1.    
zemljišče za smučanje je urejen, označen, zavarovan in nadzorovan
smučarski prostor, ki je trajno namenjen smučanju in ki ga sestavljajo urejene
smučarske proge, dostopne in izstopne poti na smučarske proge, smučarske poti,
ki povezujejo posamezne proge, smučarske poti v dolino, ki so s strani
upravljavca smučišča označene in zavarovane, površine, namenjene drugim
športnim aktivnostim ali drugim dejavnostim in druge urejene površine znotraj
smučišča; 
2.    
cone so območja, primerna za smučanje, ki se delijo glede na nadmorsko
višino; 
3.    
koeficient primernosti za smučanje opredeljuje trajanje primerne snežne
odeje za smučanje in vremenske pogoje za smučanje ter pogoje za zasneževanje. 
(2) Ostali izrazi, uporabljeni v tem pravilniku, imajo enak
pomen, kot je določeno v zakonu, ki ureja varnost na smučiščih, in zakonu, ki
ureja žičniške naprave.
3. člen
(minimalna višina nadomestila)
Minimalna višina nadomestila uporabe zemljišča za smučanje na
1 hektar se določi kot zmnožek števila točk, ki se določi glede na cone, in
faktorja primernosti za smučanje po naslednji enačbi:
N
= C x P
N       minimalno nadomestilo uporabe
zemljišča za smučanje
C       cona
P       koeficient primernosti za smučanje
4. člen
(cone)
(1) Cone za določanje
minimalnega nadomestila uporabe zemljišča za smučanje so izražene s številom
točk, ki se določa po naslednji tabeli:


Cona

Nadmorska višina

Število točk


I.

do 800 m

100


II.

800 do 1000 m

85


III.

1000 do 1200 m

65


IV.

nad 1200 m

45


(2) Vrednost točke po tem pravilniku znaša 1 € (euro), ki se
obračuna v tolarjih po srednjem tečaju Banke Slovenije, ki velja na dan podpisa
pogodbe o služnosti.
5. člen
(primernost za smučanje)
Primernost za smučanje je
izražena s koeficienti primernosti za smučanje po naslednji tabeli:

Nadmorska višina

Koeficient


do 700 m

0,5


700 do 1100 m

0,75


1100 do 1500 m

1,0


nad 1500 m

0,75

6. člen
(zemljišče v različnih conah)
Kolikor je zemljišče v različnih conah in na različnih
nadmorskih višinah, se minimalno nadomestilo določi glede na dejansko nadmorsko
višino zemljišča.
7. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 2670-2/2004-16
Ljubljana, dne 5. julija 2004.
EVA 2004-2411-0046
Minister 
za promet 
dr. Marko Pavliha l. r.
Soglašam!
Minister 
za kmetijstvo, gozdarstvo 
in prehrano 
dr. Milan Pogačnik l. r.