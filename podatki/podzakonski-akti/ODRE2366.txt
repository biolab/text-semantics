I.
V sistem enotnega upravljanja s prostimi denarnimi sredstvi na
računih, vključenih v sistem enotnega zakladniškega računa, se, v skladu z 68.
členom Zakona o javnih financah (Uradni list RS, št. 11/11 – uradno prečiščeno
besedilo, 14/13 – popr., 101/13, 55/15 – ZFisP in 96/15 – ZIPRS1617), z dnem
začetka veljavnosti te odredbe, vključi Center za upravljanje z dediščino
živega srebra Idrija.
II.
Pogodbe, ki jih je pravna oseba iz prejšnje točke že sklenila
za vezavo prostih denarnih sredstev, ostanejo v veljavi do izteka roka, za
katerega so bile sklenjene.
III.
Ta odredba začne veljati naslednji dan po objavi v Uradnem listu
Republike Slovenije.
Št. 007-137/2016/8
Ljubljana, dne 8. marca 2016
EVA 2016-1611-0044
dr. Dušan Mramor l.r.
Minister
za finance