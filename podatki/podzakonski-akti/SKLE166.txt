I
Vlada Republike Slovenije odreja javno razgrnitev osnutka
lokacijskega načrta za hitro cesto na odseku Vipava–Selo (v nadaljevanju:
osnutek lokacijskega načrta), ki ga je izdelal PA PROSTOR d.o.o., pod št.
projekta 350-04/05/90, v oktobru 1995.
II
Vlada Republike Slovenije ugotavlja, da je osnutek
lokacijskega načrta skladen s prostorskimi sestavinami dolgoročnega plana SR
Slovenije za obdobje od leta 1986 do leta 2000 (Uradni list SRS, št. 1/86,
41/87 in Uradni list RS, št. 36/90), prostorskimi sestavinami družbenega plana
SR Slovenije za obdobje od leta 1986 do leta 1990 (Uradni list SRS, št. 2/86,
41/87 in 23/89) in odlokom o spremembah in dopolnitvah prostorskih sestavin
dolgoročnega in srednjeročnega družbenega plana Republike Slovenije, ki ga je
Državni zbor Republike Slovenije sprejel 13. novembra 1995, v delu, ki ga opredeljuje
osnutek lokacijskega načrta (v nadaljevanju: republiški prostorski planski
akti) ter predstavlja spremembo in dopolnitev prostorskih sestavin dolgoročnega
plana občine Ajdovščina za obdobje od leta 1986 do leta 2000 in srednjeročnega
družbenega plana občine Ajdovščina za obdobje od leta 1986 do leta 1990 s
programsko zasnovo v delu, ki ga opredeljuje osnutek lokacijskega načrta (v
nadaljevanju: spremembe in dopolnitve planskih aktov občine).
III
Vlada Republike Slovenije predlaga občini Ajdovščina v
obravnavo in sprejem spremembe in dopolnitve planskih aktov občine.
IV
Občina Ajdovščina mora poskrbeti za izvedbo javne razgrnitve
in organizacijo javnih obravnav osnutka lokacijjskega načrta in predloga
sprememb in dopolnitev planskih aktov občine. 
Javna razgrnitev traja en mesec od uveljavitve tega sklepa.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občine, pripombe in predloge vsi zainteresirani in prizadeti.
VI
Občina Ajdovščina mora v roku 30 dni po preteku javne
razgrnitve poslati ministru za okolje in prostor vse zbrane pripombe in
predloge. Če v tem roku minister ne sprejme pripomb in predlogov z javne
razgrnitve, se šteje, da na osnutek lokacijskega načrta ni pripomb oziroma, da
je ta usklajen.
VII
Ta sklep začne veljati tretji dan po objavi v Uradnem listu
Republike Slovenije.
Št. 350-04/94-5/7-8
Ljubljana, dne 23. novembra 1995.
Vlada Republike Slovenije
Janko Deželak l. r.
Podpredsednik