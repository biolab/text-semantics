1. člen
Tožilec in razsodišče zbornice sta
samostojna statutarna organa Veterinarske zbornice Slovenije.
2. člen
Tožilec oziroma njegov namestnik imata
pravico in dolžnost, da v skladu s tem pravilnikom zahtevata uvedbo postopka za
ugotovitev kršitve kodeksa veterinarske etike, statuta in aktov zbornice ter
drugih nepravilnosti pri opravljanju zasebne veterinarske dejavnosti.
3. člen
Razsodišče zbornice obravnava in odloča o
odgovornosti zasebnih veterinarjev in veterinarskih tehnikov za kršitve kodeksa
veterinarske etike, statuta in aktov zbornice, obravnava druge nepravilnosti
pri opravljanju zasebne veterinarske dejavnosti ter o njih poroča skupščini
zbornice.
Razsodišče zbornice ima pet članov, odloča
pa v tričlanskem senatu.
4. člen
Postopek pred razsodiščem zbornice poteka v
skladu z zakonom o kazenskem postopku in v skladu s pravno prakso v Republiki
Sloveniji.
5. člen
Pobudo za uvedbo postopka pred razsodiščem
lahko dajo vsi člani Veterinarske zbornice ter vse aktivno legitimirane fizične
in pravne osebe.
IO, NO in predsednik zbornice imajo pravico
zahtevati uvedbo postopka.
6. člen
Ovadbo lahko poda le tožilec zbornice, ki
tudi vodi postopek v imenu in korist zbornice.
Obdolženec se lahko brani sam ali preko
pooblaščenega zastopnika.
Če se vabljeni neopravičeno ne odzovejo na
pisno vabilo razsodišča, se postopek lahko vodi brez njihove prisotnosti.
7. člen
Odločanje razsodišča je dvostopenjsko.
Razsodišče odloča na prvi stopnji v tričlanskem senatu z glasovanjem.
Pritožbeni – drugostopenjski organ je izvršilni odbor zbornice.
8. člen
Dejanja, ki pomenijo kršitve zbornične
stanovske etike so tista, ki so v nasprotju z določili pravilnika o odnosih v
zasebni veterinarski dejavnosti ter določili kodeksa veterinarske etike, in se
delijo na lažje in hujše kršitve.
Dejanja, ki pomenijo lažjo kršitev
zbornične stanovske etike so:
1.     
kršenje zborničnih pravil,
2.     
malomarno, nevestno in nepošteno opravljanje živinozdravniškega poklica,
3.     
nespoštovanje cenika živinozdravniških storitev,
4.     
neizstavljanje računa stranki za opravljeno delo,
5.     
nečastno vedenje na delovnem mestu in v javnosti,
6.     
širjenje neresnic in povzročanje škode pri ugledu drugega člana
zbornice,
7.     
izmikanje odgovornosti pred zborničnim razsodiščem,
8.     
nespoštovanje finančnih in drugih poslovnih predpisov,
9.     
neupravičeno izmikanje dolžnosti sprejemanja in izobraževanja
pripravnikov oziroma omogočanje opravljanja navideznega pripravništva,
10.  
izdajanje poslovnih tajnosti lastnikov živali,
11.  
reklamiranje svoje dejavnosti,
12.  
neizpolnjevanje dolžnosti strokovnega izobraževanja,
13.  
neplačilo članarine ali drugih prispevkov zbornici zaporedoma 4 mesece
ali v obdobju 12 mesecev štirikrat,
14.  
neupravičena zavrnitev nudenja nujne živinozdravniške in druge pomoči,
15.  
druge kršitve kodeksa veterinarske etike in pravil zbornice.
9. člen
Dejanja, ki pomenijo hujšo kršitev
zbornične stanovske etike so:
1.     
vsa kazniva dejanja v zvezi z opravljanjem veterinarske dejavnosti, ki
se preganjajo po zakonu, 
2.     
neupravičena zavrnitev nujne pomoči, zaradi česar je nastala večja
materialna ali drugačna škoda, 
3.     
izdajanje lažnih potrdil ali zdravniških spričeval, 
4.     
izdajanje lažnih potrdil ali zdravniških spričeval iz koristoljubja, 
5.     
ponavljanje kršitev 8. člena pravilnika, 
6.     
sprejemanje in dajanje podkupnine, 
7.     
izvajanje živinozdravniške dejavnosti v nasprotju s pravili veljavne
doktrine in s tem povzročanje materialne škode ali trpljenja živali, 
8.     
uporaba terapevtskih metod brez zadostne usposobljenosti zaradi
prestižnih in pridobitnih namenov, 
9.     
prisvajanje dosežkov kolegov z namenom povečevanja svojega ugleda, 
10.  
nečednostna dejanja s kazenskim ali odškodninskim zahtevkom, 
11.  
opravljanje živinozdravniške dejavnosti brez ustreznih dovoljenj.
10. člen
Pregon kršitve zastara v dveh letih od
dneva storitve. Če je kršitev hkrati tudi kaznivo dejanje, zastara pregon v
enakem roku kot ga določa kazenski zakonik Republike Slovenije.
Izvršitev disciplinskega ukrepa zastara v 6
mesecih od dneva pravnomočnosti odločbe, s katero je bil ukrep izrečen.
Zastaranje pregona disciplinske kršitve
pretrga prijava tožilcu in razsodišču zbornice.
Zastaranje izvršitve izrečenega ukrepa se
pretrga z dejanji, s katerimi se pretrga zastaranje po določbah kazenskega
zakona. Pregon kršitve ukrepa zastarata v vsakem primeru, ko preteče dvakrat
toliko časa kot je določeno za zastaranje pregona kršitve in izvršitve
disciplinskega ukrepa.
Zastaranje ne teče v času, ko zasebnemu
veterinarju in veterinarskemu tehniku po zakonu miruje opravljanje veterinarske
dejavnosti.
11. člen
Postopek pred razsodiščem se uvede na
zahtevo tožilca. Zahtevo za uvedbo postopka predsednik razsodišča pošlje s
pozivom, naj v 15 dneh odgovori na navedbe v njej.
Odgovor obdolženca pošlje predsednik
razsodišča tožilcu. Kolikor disciplinski obdolženec ni odgovoril v določenem
roku, predsednik obvesti tožilca.
12. člen
Po prejemu odgovora obdolženca ali po
preteku roka za odgovor predsednik razsodišča po potrebi odredi predhodno
preiskavo in določi člana razsodišča, ki opravi predhodno preiskavo. O tem
obvesti obdolženca in tožilca. Po opravljeni predhodni preiskavi pošlje
predsednik razsodišča spise tožilcu zbornice. Ta lahko v osmih dneh po prejemu
spisov spremeni ali dopolni zahtevo za uvedbo postopka.
12.a člen
Vsa pisanja se pošiljajo disciplinskemu
obdolžencu na sedež, kjer opravlja dejavnost, ki je vpisana v registru
zbornice. Če je vročitev na tem naslovu neuspešna, se pisanje nabije na oglasno
desko v prostorih Veterinarske zbornice in se po preteku 15 dni šteje za
vročeno.
13. člen
Po opravljenih dejanjih iz 11. in 12. člena
predsednik razsodišča določi senat, ki bo obravnaval zadevo.
Predsednik senata razpiše ustno obravnavo
in najkasneje v enem mesecu po opravljenih dejanjih iz 11. in 12. člena. Če je
po opravljeni predhodni preiskavi tožilec dopolnil ali spremenil zahtevo za
uvedbo postopka, se dopolnjena ali spremenjena zahteva pošlje obdolžencu hkrati
z vabilom na ustno obravnavo.
14. člen
Ustna obravnava se lahko opravi tudi brez
navzočnosti obdolženca, če je bil korektno povabljen, pa izostanka ni
opravičil, ali če je senatu sporočil, da se obravnave ne bo udeležil in da naj
se upošteva njegov zagovor v odgovoru na zahtevo za uvedbo disciplinskega postopka
ali v predhodni preiskavi.
15. člen
O izločitvi člana senata odloča predsednik
senata. O izločitvi predsednika senata odloča predsednik razsodišča, o
izločitvi predsednika razsodišča odloča izvršilni odbor zbornice. Če je
predsednik senata zadržan ali izločen, ga nadomešča član senata.
15.a člen
Senat lahko sklene, da se v dokazne namene
uporabijo zapisniki o izpovedbah soobdolženih, prič, zapisniki inšpekcijskih
organov, zapisniki o izpovedbah v postopkih pred sodišči, organi zbornice,
drugimi državnimi organi, dalje mnenja izvedencev in drugi listinski dokazi.
16. člen
S sklepom razsodišča zbornice se lahko
izreče oprostilna razsodba, ali eden ali več od naslednjih ukrepov:
-       
opravičilo oškodovancu,
-       
opomin,
-       
javni opomin,
-       
povračilo škode,
-       
denarna kazen kot nakazilo zbornici v razponu od enkratne do desetkratne
letne članarine zbornice, z rokom plačila, ki ne sme biti krajši od 15 dni in
ne daljši od treh mesecev. Sredstva se namenijo za strokovno izpopolnjevanje
članov zbornice,
-       
dolžnost dodatnega strokovnega izpopolnjevanja,
-       
dolžnost obveznega zdravljenja,
-       
začasen odvzem dovoljenja za opravljanje zasebne veterinarske
dejavnosti,
-       
(prenehala
veljati),
-       
objava razsodbe v veterinarskih občilih.
Izrečena disciplinska ukrepa denarne kazni
in disciplinskega ukrepa odvzema pravice opravljati zasebno veterinarsko
dejavnost se lahko odložita za dobo od 6 mesecev do enega leta s pogojem, da
disciplinski obdolženec v tem času ne stori nove enake ali hujše kršitve.
16.a člen
Pri izrekanju ukrepa se upoštevajo vse
okoliščine, ki vplivajo na vrsto ukrepa in višino denarne kazni, zlasti teža
kršitve in njene posledice, stopnja odgovornosti, prejšnje delo in vedenje
disciplinskega obdolženca in morebitni prej izrečeni disciplinski ukrepi. Pri
izrekanju disciplinskega ukrepa denarne kazni se upošteva tudi premoženjsko
stanje disciplinskega obdolženca.
17. člen
Disciplinski ukrep začasnega ali trajnega
odvzema pravice opravljati veterinarsko zasebno dejavnost se lahko izreče
tistemu, ki je obsojen za kaznivo dejanje, zaradi katerega je moralno nevreden
za opravljanje veterinarskega poklica oziroma za hujše kršitve, iz katerih se
da utemeljeno sklepati, da kršitelj ne bo pošteno opravljal zasebne veterinarske
dejavnosti.
18. člen
Vse izrečene kazni se evidentirajo v
registru članstva zbornice.
19. člen
Lažje kršitve zbornično-stanovskih pravil
se po dveh letih izbrišejo iz evidence. Težje kršitve so evidentirane trajno.
20. člen
Stroški postopka se naložijo obdolžencu, če
se ta s pravnomočnim sklepom spozna za odgovornega za kršitev.
Stroški postopka so izdatki, ki nastanejo v
disciplinskem postopku. IO zbornice podrobno predpiše pravila povrnitve
stroškov.

Pravilnik o delu tožilca in razsodišča zbornice
(Uradni list RS, št. 26/97) vsebuje naslednjo končno določbo:
»21. člen
Pravilnik o delovanju tožilca in razsodišča
zbornice stopi v veljavo, ko ga sprejme skupščina zbornice in je objavljen v
vestniku zbornice.
Pravilnik je
objavljen v Vestniku Veterinarske zbornice, št. 13., z dne 6. 3. 1997.«.

Spremembe in dopolnitve pravilnika o delu
tožilca in razsodišča (Uradni list RS, št. 26/00) vsebujejo naslednjo končno
določbo:
»8. člen
Te spremembe in dopolnitve pravilnika
začnejo veljati naslednji dan po objavi v Uradnem listu RS.«.

Pravilnik o licenci za opravljanje
veterinarskih dejavnosti (Uradni list RS, št. 115/06) vsebuje naslednjo končno določbo:
»10. člen
Ta pravilnik začne veljati naslednji dan po
objavi v Uradnem listu Republike Slovenije.«.