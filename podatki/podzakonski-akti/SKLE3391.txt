I
Vlada Republike Slovenije odreja javno razgrnitev osnutka
lokacijskega načrta za mednarodni mejni prehod Jelšane (v nadaljnjem besedilu:
osnutek lokacijskega načrta), ki ga je izdelal Razvojni center Planiranje,
d.o.o., Celje, pod št. projekta 641/02-C, v novembru 2002.
II
Vlada Republike Slovenije ugotavlja, da je osnutek
lokacijskega načrta skladen z zasnovo prometnega omrežja in omrežja zvez v
prostorskih sestavinah dolgoročnega plana SR Slovenije za obdobje 1986–2000
(Uradni list SRS, št. 1/86, 41/87 in 12/89 in Uradni list RS, št. 36/90, 27/91,
72/95, 13/96 in 11/99) in s prostorskimi sestavinami družbenega plana SR
Slovenije za obdobje 1986–1990 (Uradni list SRS, št. 2/86, 41/87, 23/89 in
Uradni list RS, št. 72/95, 13/96 in 11/99) (v nadaljnjem besedilu: republiški
prostorski planski akti).
III
Javna razgrnitev bo potekala na Ministrstvu za okolje,
prostor in energijo, Uradu Republike Slovenije za prostorsko planiranje,
Dunajska 21, Ljubljana, in v prostorih Občine Ilirska Bistrica, Bazoviška cesta
14, Ilirska Bistrica, v času od 20. 1. 2003 do 3. 2. 2003. 
Javna obravnava bo potekala dne 27. 1. 2003 v prostorih
Občine Ilirska Bistrica z začetkom ob 17. uri.
IV
V času javne razgrnitve lahko podajo na javno razgrnjeni
osnutek lokacijskega načrta pripombe in predloge vsi zainteresirani organi,
organizacije in posamezniki.
V
Občina Ilirska Bistrica mora v roku 15 dni po preteku javne
razgrnitve ministru za okolje, prostor in energijo poslati vse zbrane pripombe
in predloge iz javne razgrnitve in obravnave, skupaj z mnenjem občine. Kolikor
pristojni minister pripomb in predlogov iz javne razgrnitve in obravnave ter
mnenj občine ne prejme v tem roku, se šteje, da na osnutek lokacijskega načrta
ni pripomb oziroma, da je ta usklajen.
VI
Ta sklep se objavi v Uradnem listu Republike Slovenije.
Št. 350-29/2001-7
Ljubljana, dne 9. januarja 2003.
Vlada Republike Slovenije
mag. Anton Rop l. r.
Predsednik