1. člen
(vsebina)
Ta odredba določa vključitev sektorja pridelave in predelave
kravjega, kozjega in ovčjega mleka (v nadaljnjem besedilu: mleko) v izvajanje
promocije sektorja pridelave in predelave mleka za obdobje 2023–2025 ter
odstotek proizvodnje, ki mora biti dosežen, da se začne promocija sheme
»izbrana kakovost«.
2. člen
(vključitev sektorja)
Sektor pridelave in predelave mleka se vključi v izvajanje
promocije sektorja pridelave in predelave mleka za obdobje 2023–2025.
3. člen
(določitev odstotka proizvodnje)
Promocija sheme »izbrana kakovost« se izvaja, če ministrstvo,
pristojno za kmetijstvo, gozdarstvo in prehrano, ugotovi, da je v shemo
»izbrana kakovost« vključenih najmanj 9 % letne proizvodnje mleka v Republiki
Sloveniji, kar se objavi na osrednjem spletnem mestu državne uprave.
PREHODNA IN KONČNA DOLOČBA
4. člen
(začetek promocije)
(1) Promocija iz te odredbe se začne izvajati po objavi
naznanila o pridobitvi sklepa Evropske komisije o združljivosti sheme državne
pomoči za promocijo in se obračunava do 31. decembra 2025.
(2) Minister, pristojen za kmetijstvo, gozdarstvo in
prehrano, objavi naznanilo iz prejšnjega odstavka v Uradnem listu Republike
Slovenije.
5. člen
(začetek veljavnosti)
Ta odredba začne veljati petnajsti dan po objavi v Uradnem
listu Republike Slovenije.
Št. 007-44/2022
Ljubljana, dne 5. maja 2022
EVA 2022-2330-0007
Dr. Jože Podgoršek
minister
za kmetijstvo, gozdarstvo in
prehrano