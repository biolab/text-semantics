1. člen
(vsebina)
(1) Ta pravilnik določa
metodologijo za uporabo meril podaljševanja mestnih linij v sosednja naselja
oziroma občine.
(2) Občina, ki želi
podaljšati mestni promet v sosednje naselje oziroma občino, mora pridobiti
dovoljenje ministrstva za JPP in mnenje občine, v katero želi podaljšati mestni
promet.
2. člen
(vloga)
Občina pri ministrstvu za JPP poda vlogo, ki mora vsebovati
naslednje elemente:
-       
geografski potek itinerarjev: občine, naselja, postajališča, postajne
točke, vozne rede,
-       
obdobje veljavnost podaljšanja linij,
-       
potenciale povpraševanja generatorjev prometa,
-       
obstoječo ponudbo gospodarske javne službe ter ponudbo drugih vrst in
oblik javnega potniškega prometa, če te obstajajo.
3. člen
(metodologija)
(1) Pri izdaji
dovoljenja mora ministrstvo za JPP pri merilu časovne in krajevne dostopnosti
medkrajevnega linijskega prevoza potnikov upoštevati naslednje kriterije:
-       
časovne odmike med odhodi mestnega prometa in medkrajevnega linijskega
potniškega prometa,
-       
standard dostopnosti medkrajevnega avtobusnega prometa,
-       
geografske pokritosti medkrajevnega avtobusnega prometa,
-       
potenciale povpraševanja generatorjev prometa.
(2) Pri izdaji
dovoljenja mora ministrstvo za JPP pri merilu vpliva na gospodarnost poslovanja
obstoječih linij, ki se izvajajo kot medkrajevni linijski prevoz potnikov na
tem območju upoštevati naslednje kriterije:
-       
spremembo števila prepeljanih potnikov v medkrajevnem prometu,
-       
spremembo obsega prihodkov v medkrajevnem prometu.
KONČNA DOLOČBA
4. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-122/2023/18
Ljubljana, dne 25. julija 2023
EVA 2023-2570-0049
Mag. Bojan Kumer
minister
za okolje, podnebje in energijo