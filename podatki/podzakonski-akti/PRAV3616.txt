1. člen
S tem pravilnikom se predpisuje metodologija za obračunavanje
obveznosti Republike Slovenije (v nadaljevanju: republika) do Zavoda za
pokojninsko in invalidsko zavarovanje Slovenije (v nadaljevanju: zavod),
podatki in evidence, potrebne za obračun obveznosti za vsakega upravičenca ter
obrazci in dokumentacija, ki jo mora zavod priložiti vsakemu obračunu.
2. člen
Republika je dolžna zavodu v celoti ali delno povrniti
izdatke za izplačevanje pokojnin in drugih dajatev iz pokojninskega in
invalidskega zavarovanja za:
1.     
udeležence narodnoosvobodilne vojne in druge kategorije vojnih
veteranov, udeležence španske in grške vojne, narodne heroje in nosilce
Spomenice 41, družinske člane padlih oziroma umrlih borcev, žrtve vojnega
nasilja in osebe, ki jim je v pokojninsko dobo vštet čas neupravičenega
kaznovanja oziroma neupravičenega odvzema prostosti,
2.     
uživalce izjemnih pokojnin,
3.     
delavce organov za notranje zadeve in zavodov za izvrševanje kazenskih
sankcij,
4.     
uživalce pokojnin po zakonih:
- 
o poslancih (Uradni list RS, št. 48/92); 
- 
o vladi (Uradni list RS, št. 4/93); 
- 
o obrambi (Uradni list RS, št. 82/94); 
- 
o sodniški službi (Uradni list RS, št. 19/94),
5.     
uživalce administrativnih pokojnin,
6.     
uživalce akontacij vojaških pokojnin,
7.     
uživalce akontacij pokojnin, ki jih je dolžan izplačati nosilec
zavarovanja iz katere od drugih republik nekdanje SFRJ,
8.     
uživalce dodatkov k pokojninam, ki jih je dolžan izplačati nosilec
zavarovanja iz katere od drugih republik nekdanje SFRJ,
9.     
uživalce najnižjih pokojnin,
10.  
žrtve dachauskih procesov,
11.  
izjemne pokojnine delavcev v premogovnikih,
12.  
preživnine bivšim zasebnim dimnikarskim obrtnikom,
13.  
prispevek delodajalca za zavarovance, za katere ta prispevek plačuje
republika.
14.  
kmete in člane kmečkih gospodinjstev, ki jim je bil prispevek zmanjšan
ali odpisan po zakonu o pogojih, pod katerimi se kmetom zmanjšani ali odpisani
prispevki štejejo za plačane (Uradni list RS, št. 48/92 in 21/95).
3. člen
Podlage za obračun obveznosti za osebe iz 1. točke 2. člena
tega pravilnika so:
1.     
čas, prebit v NOV oziroma na aktivnem in organiziranem delu za NOB in z
njim izenačen čas, ki se z dejanskim časom ali dvojno šteje v posebno dobo,
1.a  čas
izven zavarovanja, ki se vojnemu veteranu, žrtvi vojnega nasilja oziroma osebi,
ki je bila neupravičeno kaznovana ali ji je bila neupravičeno odvzeta prostost,
upošteva v pokojninsko dobo,
2.     
višji odstotek za odmero pokojnine in odstotno povečanje pokojnin,
3.     
pokojninska osnova, ki se pri odmeri pokojnine določi borcu po mesečnem
povprečju njegovih osebnih dohodkov, doseženih v zaporednih petih letih
zavarovanja, ki so zanj najugodnejša,
4.     
pokojninska osnova, ki se pri odmeri oziroma uskladitvi pokojnine določi
borcu najmanj v višini, ki ustreza povprečnemu osebnemu dohodku delavcev v
republiki v zadnjem koledarskem letu pred uveljavitvijo pokojnine, povečanemu
za 17,65% (zajamčena osnova),
Obveznost je razlika med priznano pokojnino
in pokojnino, izračunano po splošnih predpisih brez uporabe posebnih določb o
ugodnejši odmeri pokojnine in brez upoštevanja obdobij pokojninske dobe iz 1.
in 1.a točke tega člena.
5.     
znižanje starostne meje za pridobitev pravice do starostne pokojnine
oziroma priznanje pravice do starostne pokojnine borcem, ne glede na starost,
Obveznost je ves znesek pokojnine, priznane
do dopolnitve starostne meje 60 let pri zavarovancih ali 55 let pri
zavarovankah, če so pravico do starostne pokojnine uveljavili na podlagi
najmanj 20 let pokojninske dobe (prvi odstavek 51. čl. ZTPIZ), oziroma do
dopolnitve starostne meje 65 let pri zavarovancih ali 60 let pri zavarovankah,
če je bila pravica do pokojnine priznana na podlagi najmanj 15 let, vendar manj
kot 20 let pokojninske dobe (drugi odstavek 51. člena ZTPIZ), pod pogojem, da
znaša zavarovalna doba najmanj 15 let (drugi odstavek 21. člena ZTPIZ), sicer
pa je obveznost republike trajna.
6.     
invalidska pokojnina borcev, ki so kot delovni invalidi pridobili
pravico do pokojnine zaradi invalidnosti, zaradi katere niso mogli opravljati
svojega dela več kot polovico polnega delovnega časa, ne glede na to, ali bi s
poklicno rehabilitacijo ali brez nje morda mogli opravljati drugo ustrezno
delo,
Obveznost je razlika med priznano pokojnino
in pokojnino, ki bi bila v primeru popolne nezmožnosti za delo odmerjena brez
uporabe posebnih določb za borce NOV s tem, da se čas, prebit v NOV, šteje
enojno.
7.     
družinska pokojnina, odmerjena od invalidske oziroma starostne
pokojnine, obračunane borcem ob ugodnejših pogojih,
Obveznost je razlika med priznano družinsko
pokojnino in družinsko pokojnino, izračunano brez uporabe določb o ugodnejši
odmeri pokojnine borcem NOV s tem, da se čas, prebit v NOV, šteje enojno.
Za uživalce družinskih pokojnin, ki
izpolnjujejo pogoje za starostno pokojnino ali so uveljavili pravico do
invalidske pokojnine brez uporabe posebnih določb o ugodnejši odmeri pokojnine
za borce, se obveznost republike zmanjša za znesek te pokojnine, ki jo zavod
ugotovi uradno po podatkih matične evidence.
8.     
družinske pokojnine družinskih članov padlih oziroma umrlih borcev,
Obveznost je razlika med priznano družinsko
pokojnino in družinsko pokojnino, izračunano glede na trajanje pokojninske dobe
padlega oziroma umrlega borca, s tem, da se čas prebit v NOV, šteje enojno, če
so izpolnjeni splošni pogoji za pridobitev družinske pokojnine, oziroma ves
znesek, če ti pogoji niso izpolnjeni.
9.     
ugodnejša pokojnina kmetov borcev oziroma njihovih zakoncev s pravico do
družinske pokojnine,
Obveznost je razlika med najnižjo pokojnino
za polno pokojninsko dobo in kmečko pokojnino po Zakonu o starostnem
zavarovanju kmetov.
10.  
pokojninski dodatek imetnikov Partizanske spomenice 41 in narodnih
herojev, španskih borcev in družinskih članov, ki imajo pravico do
pokojninskega dodatka k družinski pokojnini,
Obveznost je znesek pokojninskega dodatka.
4. člen
Podlage za obračun obveznosti iz 2. točke 2. člena tega
pravilnika so:
1.     
starostne in družinske pokojnine, ki jih je Zvezni izvršni svet do 31.
12. 1972 izjemoma priznal borcem oziroma njihovim družinskim članom, ki niso
izpolnjevali zakonskih pogojev za pridobitev pravice do pokojnine.
2.     
starostne in družinske pokojnine, ki jih je za posebne zasluge na
področju revolucionarne, politične, kulturne, znanstvene ali družbene
dejavnosti priznal Republiški izvršni svet osebam, ki niso izpolnjevale
zakonskih pogojev za pridobitev pravice do pokojnine, oziroma njihovim
družinskim članom,
Obveznost je celotni znesek pokojnine,
dokler upravičenec ne dopolni starosti za pridobitev pravice do pokojnine,
odmerjene pod splošnimi pogoji.
3.     
starostne pokojnine, ki jih je Zvezni izvršni svet do 31. 12. 1972
priznal v višjem znesku borcem, ki so imeli posebne zasluge na področju
revolucionarne, politične, znanstvene, kulturne ali družbene dejavnosti,
izpolnjevali pa so s predpisi določene pogoje za pridobitev pravice do
pokojnine oziroma družinske pokojnine družinskih članov.
Obveznost je razlika med priznano pokojnino
in pokojnino, izračunano brez uporabe določb o ugodnejši odmeri pokojnine
borcem s tem, da se čas prebit v NOV, šteje enojno.
4.     
starostne in družinske pokojnine, ki jih je za posebne zasluge na
področju revolucionarne, politične, kulturne, znanstvene ali družbene
dejavnosti priznal Republiški izvršni svet v višjem znesku osebam, ki so sicer
izpolnjevale predpisane pogoje za pridobitev pravice do pokojnine, oziroma
njihovim družinskim članom.
Obveznost je razlika med priznano pokojnino in pokojnino,
odmerjeno pod splošnimi pogoji.
5. člen
Podlage za obračun obveznosti iz 3. točke 2. člena tega
pravilnika so:
1.     
pravica do starostne pokojnine na podlagi upokojitve pred izpolnitvijo
predpisanih splošnih pogojev za starostno pokojnino na podlagi odločitve
Ministrstva za notranje zadeve,
Obveznost je celotni znesek pokojnine,
dokler upravičenec ne dopolni pod splošnimi pogoji določene starosti za pridobitev
pravice do starostne pokojnine.
2.     
pokojnina, odmerjena v višjem odstotku zaradi upokojitve na podlagi
odločitve Ministrstva za notranje zadeve,
3.     
višja pokojnina zaradi odmere pokojnine od pokojninske osnove,
izračunane na podlagi plač doseženih v zadnjem koledarskem letu pred
uveljavitvijo pravice do pokojnine,
4.     
višja pokojnina zaradi odmere pokojnine v višjem odstotku od pokojninske
osnove,
5.     
višja pokojnina zaradi izjemnih uskladitev pokojnin upokojenih delavcev
organov za notranje zadeve.
Obveznost je razlika med priznano pokojnino in pokojnino,
odmerjeno pod splošnimi pogoji.
6. člen
Podlagi za obračun obveznosti iz 4. točke 2. člena tega
pravilnika sta:
1.     
sorazmerni del pokojnine, odmerjene po zakonu o poslancih, zakonu o
vladi, zakonu o obrambi, zakonu o sodniški službi, zakonu o prekrških ali
zakonu o kazenskem postopku, kadar upravičenec izpolnjuje pogoje za pokojnino,
odmerjeno pod splošnimi pogoji.
Obveznost je razlika med priznano pokojnino
in pokojnino, odmerjeno pod splošnimi pogoji.
2.     
pokojnina, odmerjena po zakonu o poslancih, zakonu o vladi, zakonu o
obrambi ali zakonu o sodniški službi, kadar upravičenec ne izpolnjuje pogojev
za pokojnino, odmerjeno pod splošnimi pogoji.
Obveznost je celotni znesek pokojnine.
7. člen
Podlagi za obračun obveznosti iz 5. točke 2. člena tega
pravilnika sta:
1.     
pravica do starostne pokojnine na podlagi adiministrativne upokojitve,
dokler še niso izpolnjeni pogoji za pokojnino, odmerjeno pod splošnimi pogoji,
Obveznost je celotni znesek odmerjene
pokojnine.
2.     
višja pokojnina na podlagi višjega odstotka za odmero pokojnine.
Obveznost je razlika med priznano pokojnino in pokojnino,
odmerjeno pod splošnimi pogoji, v odstotku glede na dopolnjeno pokojninsko
dobo.
8. člen
Podlagi za obračun obveznosti iz 6. točke 2. člena tega
pravilnika sta:
1.     
pokojnina oziroma akontacija pokojnine nekdanjih vojaških zavarovancev
skladno s predpisi Republike Slovenije,
2.     
sorazmerni del pokojnine glede na pokojninsko dobo, dopolnjeno v službi
v JLA.
Obveznost je celotni znesek pokojnine oziroma akontacije
pokojnine oziroma sorazmerni del pokojnine.
9. člen
Podlaga za obračun obveznosti iz 7. točke 2. člena tega
pravilnika je akontacija pokojnine po Odloku o izplačevanju akontacij pokojnin,
ki so jih osebe s stalnim prebivališčem v Republiki Sloveniji uveljavile v
drugih republikah nekdanje SFRJ.
Obveznost je celotni znesek akontacije pokojnine.
10. člen
Podlaga za obračun obveznosti iz 8. točke 2. člena tega
pravilnika je dodatek, ki je upravičencu odmerjen v skladu z Zakonom o
zagotavljanju socialne varnosti slovenskim državljanom, ki so upravičeni do
pokojnine iz drugih republik nekdanje SFRJ.
Obveznost je razlika med izplačilnim zneskom pokojnine in
zneskom, ki ga je dolžan upravičencu izplačati nosilec zavarovanja iz katere od
drugih republik nekdanje SFRJ, oziroma je obveznost dodatek v višini
pokojninske osnove, kadar upravičenec ne prejme pokojnine iz druge republike.
11. člen
Podlaga za obračun obveznosti iz 9. točke 2. člena tega
pravilnika je višja starostna, invalidska ali družinska pokojnina zaradi odmere
pokojnine v višini 35% od najnižje pokojninske osnove, za kar po splošnih
določbah zakona ne bi imeli pravice.
Obveznost je razlika med zneskom v višini 35% najnižje
pokojninske osnove in zneskom pokojnine, odmerjene od dejanske pokojninske
osnove oziroma od 50% najnižje pokojninske osnove, pri čemer se upošteva za obveznost
višji znesek.
12. člen
Podlaga za obračun obveznosti iz 10. točke 2. člena tega
pravilnika je posebni dodatek k družinski pokojnini, priznan s sklepom
Izvršnega sveta Skupščine SRS vdovam žrtev "dachauskih procesov".
Obveznost je celotni znesek dodatka.
13. člen
Podlaga za obračun obveznosti iz 11. točke 2. člena tega
pravilnika je izjemna pokojnina, priznana po Zakonu o posebnih pogojih za
pridobitev pokojnine za delavce v premogovnikih.
Obveznost je celotni znesek pokojnine, za pridobitev katere niso
izpolnjeni minimalni pogoji po splošnih predpisih, oziroma razlika med zneskom
pokojnine, ki se izplačuje in zneskom pokojnine, kakršna bi bila upravičencu po
splošnih predpisih odmerjena glede na njegovo pokojninsko dobo in pokojninsko
osnovo.
14. člen
Podlaga za obračun obveznosti iz 12. točke 2. člena tega
pravilnika je razlika med zneskom starostne, invalidske oziroma družinske
pokojnine in zneskom pokojnine, odmerjene pod ugodnejšimi pogoji, to je z
upoštevanjem časa opravljanja zasebne dimnikarske obrti v pokojninsko dobo.
Obveznost je celotni znesek pokojnine, za pridobitev katere
niso izpolnjeni minimalni pogoji po splošnih predpisih, oziroma razlika med
zneskom pokojnine, ki se izplačuje in zneskom pokojnine, kakršna bi bila
upravičencu po splošnih predpisih odmerjena glede na njegovo pokojninsko dobo
in pokojninsko osnovo.
15. člen
Podlaga za obračun obveznosti iz 13. točke 2. člena tega
pravilnika je obračunan prispevek delodajalca.
Obveznost je razlika med plačanim prispevkom posamezne
kategorije ali posameznih zavarovancev in prispevkom, ki bi bil odmerjen
oziroma plačan v enaki višini oziroma v enakem odstotku, kot se odmerja in ga
plačujejo ostali zavarovanci.
15.a člen
Podlaga za obračun obveznosti iz 14. točke 2. člena tega
pravilnika je znesek zmanjšanih ali odpisanih prispevkov po zakonu o pogojih,
pod katerimi se kmetom zmanjšani ali odpisani prispevki štejejo za plačane.
16. člen
Poleg obveznosti iz 3. do 15.a člena tega pravilnika,
poravnava republika tudi:
·          
sorazmerni del stroškov izvajanja zavarovanja, ki nastane v zvezi
z odmerjanjem in izplačevanjem teh obveznosti,
·          
sorazmerni del prispevkov za obvezno zdravstveno zavarovanje;
·          
sorazmerni del stroškov plačilnega prometa in poštnih stroškov,
vezanih na izplačilo teh obveznosti.
Sorazmerni del obveznosti se izračuna tako, da se za skupni
seštevek dejansko ugotovljenih obveznosti republike uporabi odstotek, ki se
dobi, če se skupni znesek vseh obračunanih stroškov izvajanja zavarovanja,
stroškov plačilnega prometa in poštnih stroškov ter prispevkov za obvezno
zdravstveno zavarovanje, v obdobju, na katero se nanaša obračun, postavi v
razmerje s skupnim zneskom vseh pokojnin in varstvenih dodatkov, ki jih je
zavod izplačeval v omenjenem obdobju.
17. člen
Obveznost republike je tudi celotni enkratni znesek dodatka
za rekreacijo tistih upokojencev, katerih pokojnine v celoti bremenijo
republiški proračun, ker ne izpolnjujejo splošnih pogojev za pridobitev pravice
do pokojnine.
18. člen
Obveznosti republike do zavoda se ugotavljajo in obračunavajo
po naslednjih podatkih matične evidence o zavarovancih in uživalcih pravic iz
pokojninskega in invalidskega zavarovanja:
1.     
splošni podatki o zavarovancu oziroma uživalcu pokojnine,
2.     
številka zadeve,
3.     
vrsta pokojnine,
4.     
kategorija upokojenca oziroma zavarovanca (splošni, TNZ, vojaški ipd.),
5.     
predpis, po katerem je bila priznana pravica do pokojnine,
6.     
datum priznanja pravice do pokojnine,
7.     
datum pričetka oziroma prenehanja izplačevanja pokojnine,
8.     
datum smrti zavarovanca oziroma uživalca pokojnine,
9.     
datum nastanka invalidnosti, 
10.  
vzrok nastanka invalidnosti,
11.  
zadnje leto zavarovanja, iz katerega je bil vzet osebni dohodek za
izračun pokojninske osnove,
12.  
udeležba v NOV v dejanskem trajanju in šifra udeležbe,
13.  
skupna pokojninska doba po splošnih predpisih,
14.  
pokojninska doba po splošnih predpisih (zavarovalna doba in dejanska
udeležba v NOV),
15.  
odstotek povečanja nad polno dobo,
16.  
lestvica za odmero pokojnine po splošni dobi, dodatka na invalidnost,
varstvenega dodatka in družinske pokojnine,
17.  
pokojninska osnova po splošnih predpisih,
18.  
najnižja pokojninska osnova,
19.  
polovica najnižje pokojninske osnove,
20.  
osnova za odmero varstvenega dodatka,
21.  
odstotek za odmero splošne pokojnine,
22.  
odstotek za odmero družinske pokojnine,
23.  
odstotek za odmero varstvenega dodatka,
24.  
alikvotni količnik za odmero sorazmernega dela splošne pokojnine,
25.  
izplačilni zneski pokojnin.
19. člen
Zahtevo za izplačilo obveznosti republike predloži zavod
Ministrstvu za delo, družino in socialne zadeve na obrazcih OR-1 in OR-2, ki
sta objavljena skupaj s tem pravilnikom in sta njegov sestavni del.
20. člen
Skupaj z zahtevo iz prejšnjega člena, pripravi zavod na
obrazcu OR-3, ki je objavljen skupaj s tem pravilnikom in je njegov sestavni
del, seznam vseh upokojencev, za katere je obračunana obveznost republike.
Seznam iz prejšnjega odstavka se pripravi na elektronskem
mediju.
21. člen
Obračun obveznosti republike za leti 1992 in 1993 se pripravi
po tem pravilniku.
Obračun obveznosti republike za leta 1989, 1990 in 1991 se
opravi po predpisih, ki so veljali do 31. 3. 1992.

Priloga:
Obrazca OR-1 in OR-2

Pravilnik o metodologiji za obračunavanje
obveznosti Republike Slovenije do Zavoda za pokojninsko in invalidsko
zavarovanje (Uradni list RS, št. 16/94) vsebuje naslednjo končno določbo:
»22. člen
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o spremembah in dopolnitvah pravilnika
o metodologiji za obračunavanje obveznosti Republike Slovenije do Zavoda za
pokojninsko in invalidsko zavarovanje (Uradni list RS, št. 32/96) vsebuje naslednjo končno določbo:
»8. člen
Ta pravilnik začne veljati petnajsti dan po objavi v Uradnem
listu Republike Slovenije.«.