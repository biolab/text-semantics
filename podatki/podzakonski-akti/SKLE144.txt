1
S tem sklepom se ustanavlja zavod za izvajanje gospodarske
javne službe na področju blagovnih rezerv Republike Slovenije (v nadaljnjem
besedilu: zavod) ter se opredelita dejavnost in organizacija zavoda.
Zavod izvaja tudi posebno gospodarsko javno službo
oblikovanja obveznih rezerv nafte in njenih derivatov.
2
Ustanovitelj zavoda je Republika Slovenija.
3
Ime zavoda je Zavod Republike Slovenije za blagovne rezerve. 
Sedež zavoda je v Ljubljani, Dunajska 106 in se lahko
spremeni na podlagi sklepa upravnega odbora zavoda.
4
Zavod v skladu z zakonom o blagovnih rezervah in s programom
blagovnih rezerv opravlja naslednje naloge: 
-       
sklepa pogodbe o nakupu in prodaji blaga, pogodbe v zvezi z izvajanjem
koncesijskega uvoza blaga in pogodbe o skladiščenju blaga pri pridelovalcih
oziroma proizvajalcih blaga in pri večjih trgovcih na debelo, 
-       
skladišči blago v lastnih ali najetih skladiščih in ga obnavlja,
predeluje in pakira blago, opravlja dezinfekcijo in dezinsekcijo blaga, 
-       
organizira gradnjo in vzdrževanje skladišč ter 
-       
daje nepremičnine in opremo za blagovne rezerve v najem v skladu z
usmeritvami Vlade Republike Slovenije.
5
V statut zavoda in v sodni register se za izvrševanje
gospodarske javne službe oblikovanja in uporabe blagovnih rezerv ter
gospodarske javne službe zagotavljanja obveznih rezerv nafte in njenih
derivatov vpišejo naslednje dejavnosti v skladu s standardno klasifikacijo
dejavnosti:
-       
G/51.12        Posredništvo pri prodaji goriv, rud, kovin, tehničnih
kemikalij
-       
G/51.2          Trgovina na debelo s kmetijskimi surovinami in živimi
živalmi
-       
G/51.21        Trgovina na debelo z žiti, semeni in krmo
-       
G/51.23        Trgovina na debelo z živimi živalmi
-       
G/51.3          Trgovina na debelo z živili, pijačami, tobakom
-       
G/51.31        Trgovina na debelo s sadjem in vrtninami
-       
G/51.32        Trgovina na debelo z mesom in mesnimi izdelki
-       
G/51.33        Trgovina na debelo z mlekom, mlečnimi izdelki, jajci,
jedilnim oljem, maščobami
-       
G/51.36        Trgovina na debelo s sladkorjem, čokolado, sladkornimi
izdelki
-       
G/51.37        Trgovina na debelo s kavo, čajem, kakavom, začimbami
-       
G/51.38        Trgovina na debelo z drugimi živili, tudi z ribami, raki,
mehkužci
-       
G/51.42        Trgovina na debelo z oblačili in obutvijo
-       
G/51.46        Trgovina na debelo s farmacevtskimi izdelki
-       
G/51.47        Trgovina na debelo z drugimi izdelki široke porabe
-       
G/51.51        Trgovina na debelo s trdimi, tekočimi in plinastimi
gorivi
-       
G/51.52        Trgovina na debelo s kovinami in rudami
-       
G/51.55        Trgovina na debelo s kemičnimi izdelki
-       
I/63.11          Prekladanje
-       
I/63.12          Skladiščenje
-       
J/67.11         Storitve finančnih trgov
-       
K/70.10         Poslovanje z lastnimi nepremičninami
-       
K/70.20         Dajanje lastnih nepremičnin v najem
-       
K/71.21         Dajanje drugih kopenskih vozil v najem
-       
K/71.34         Dajanje drugih strojev in opreme v najem
-       
K/74.82         Pakiranje. 
V sodni register se lahko vpišejo tudi druge dejavnosti, ki
so potrebne za opravljanje poslovnega predmeta iz prejšnjega odstavka.
6
Za opravljanje posameznih skupin nalog iz 4. točke tega
sklepa oblikuje zavod organizacijske enote. 
O ustanovitvi in pristojnostih organizacijskih enot odloča
upravni odbor zavoda na podlagi predloga, ki ga pripravi ministrstvo, pristojno
za preskrbo.
6.a
Člani upravnega odbora in zaposleni v zavodu so dolžni kot
poslovno skrivnost varovati podatke, za katere je očitno, da bi nastala občutna
škoda zavodu, če bi zanje zvedela nepooblaščena oseba. 
S posebnim aktom, ki ga sprejme upravni odbor, se določi,
kateri podatki se štejejo za poslovno skrivnost zavoda, način njihovega
varovanja in odgovornost oseb, ki so jih dolžne varovati.
7
Upravni odbor zavoda v okviru z zakonom določenih nalog
opravlja tudi naslednje naloge: 
-       
v skladu s programom blagovnih rezerv na podlagi predloga, ki ga
pripravi ministrstvo, pristojno za preskrbo, določa merila za porabo sredstev,
pridobljenih za izvajanje dejavnosti zavoda, 
-       
nadzoruje poslovanje zavoda in pri tem še zlasti nadzira usklajenost
pridobivanja, razporejanja in uporabljanja sredstev s predpisi in programom
blagovnih rezerv ter nadzira gospodarnost porabe teh sredstev, 
-       
daje vnaprejšnje mnenje direktorju zavoda k zaposlitvam oziroma
razporeditvam delavcev na vodstvena delovna mesta, 
-       
odloča o ustanovitvi in pristojnostih organizacijskih enot na način iz
6. točke tega sklepa, 
-       
v skladu z zakonom in tem sklepom izvaja naloge, določene s statutom zavoda,
-       
predlaga ustanovitelju način uporabe presežka prihodkov nad odhodki
oziroma način pokrivanja primanjkljaja prihodkov glede na odhodke.
8
Predsednik upravnega odbora sklicuje in vodi seje odbora,
zastopa zavod proti direktorju zavoda ter opravlja druge naloge v skladu z
zakonom.
Upravni odbor veljavno sklepa, kadar je na seji navzoča
večina članov odbora. 
Upravni odbor sprejema odločitve na seji z večino glasov
navzočih članov odbora. V primeru neodločenega števila glasov je odločilen glas
predsednika upravnega odbora.
Sklicevanje in vodenje sej in druga vprašanja, ki zadevajo
delo upravnega odbora, se uredijo v statutu zavoda in v poslovniku o delu
upravnega odbora.
9
Člani upravnega odbora se imenujejo za štiriletni mandat in
so po poteku mandata lahko ponovno imenovani. 
Pred potekom mandata članu upravnega odbora lahko preneha
funkcija zaradi razrešitve ali na podlagi odstopne izjave.
Vlada Republike Slovenije lahko razreši posamezne člane
upravnega odbora, ki zastopajo interese države, če ne upoštevajo politike Vlade
Republike Slovenije na področju blagovnih rezerv, če se redno ne udeležujejo
sej, če več ne opravljajo nalog, povezanih z blagovnimi rezervami, ali če jim
je prenehalo delo v ministrstvu, katerega predstavniki so. Člana odbora, ki je predstavnik
delavcev zavoda, pa Vlada Republike Slovenije razreši na predlog delavcev.
10
Zavod vodi in zastopa direktor. 
Za direktorja je lahko imenovan kandidat, ki poleg splošnih
pogojev izpolnjuje še naslednje pogoje: 
-       
ima univerzitetno ali najmanj visoko strokovno izobrazbo s
specializacijo ali magisterijem ali magistrsko izobrazbo (drugo bolonj. st.), 
-       
najmanj pet let delovnih izkušenj na vodilnih delovnih mestih, 
-       
aktivno znanje slovenskega jezika, 
-       
znanje najmanj enega tujega jezika na višji ravni in znanje najmanj
enega tujega jezika na nižji ravni. 
Ob prijavi na razpis mora kandidat za direktorja predložiti
program razvoja zavoda za celo mandatno obdobje. 
Direktor se imenuje na podlagi javnega razpisa, ki ga objavi
upravni odbor v Uradnem listu Republike Slovenije in najmanj enem od večjih
dnevnih časopisov vsaj tri mesece pred iztekom mandata. Če direktorju preneha
mandat pred potekom mandatne dobe, se javni razpis za imenovanje novega
direktorja opravi najpozneje v treh mesecih po prenehanju mandata prejšnjega
direktorja. Za čas do imenovanja novega direktorja imenuje ustanovitelj vršilca
dolžnosti direktorja, vendar najdlje za eno leto.
11
Upravni odbor sprejme statut zavoda do 31. marca 1996.

Sklep o ustanovitvi javnega gospodarskega
zavoda za blagovne rezerve (Uradni list RS, št. 72/95) vsebuje naslednjo končno določbo:
»12
Ta sklep začne veljati 1. januarja 1996.«.

Sklep o spremembah in dopolnitvah Sklepa o
ustanovitvi javnega gospodarskega zavoda za blagovne rezerve (Uradni list RS,
št. 104/09) vsebuje naslednjo končno določbo:
»KONČNA DOLOČBA
8.
Ta sklep začne veljati 1. januarja 2010.«.