1. člen
Ta pravilnik v skladu z Direktivo Sveta 84/500/EGS z dne 15.
oktobra 1984 o približevanju zakonodaje držav članic, ki se nanaša na keramične
izdelke, namenjene za stik z živili (UL L št. 277 z dne 20. 10. 1984, str. 12,
z vsemi spremembami) določa keramične izdelke, namenjene za stik z živili in
pogoje za migracijo svinca in kadmija iz keramičnih izdelkov, ki so kot končni
izdelki namenjeni za stik z živili ali so v stiku z živili in so temu
namenjeni.
2. člen
Keramični izdelki so izdelki, narejeni iz mešanice
anorganskih materialov z običajno visoko vsebnostjo gline in silikatov, ki ji
je lahko dodana majhna količina organskih snovi. Ti izdelki se najprej
oblikujejo, tako nastala oblika pa se trajno utrdi z žganjem. Lahko so glazirani,
emajlirani in/ali okrašeni.
3. člen
Količine svinca in kadmija, ki prehajajo iz keramičnih
izdelkov, ne smejo presegati mejnih vrednosti iz tega pravilnika. 
Količine svinca in kadmija, ki migrirajo iz keramičnih
izdelkov, se določijo s preskusi pri pogojih, ki so določeni v Prilogi 2, z
uporabo analitskih metod iz Priloge 3 tega pravilnika. 
Pri keramičnih posodah s keramičnim pokrovom, je mejna
vrednost svinca in/ali kadmija, ki ne sme biti presežena (mg/dm2 ali mg/l),
vrednost, ki se uporabi samo za posodo. Posoda in notranja površina pokrova se
morata preskušati ločeno in pri enakih pogojih. Količina svinca in/ali kadmija,
ki migrira iz posode in količina svinca in/ali kadmija, ki migrira iz pokrova
se seštejeta. Tako dobljena vsota količine svinca in/ali kadmija, se upošteva
samo na površino ali na volumen posode, ki je bila preskušana. 
Keramični izdelki izpolnjujejo zahteve iz tega pravilnika, če
količine svinca in kadmija, ki migrirajo med preskusom, opravljenim skladno s
pogoji iz Priloge 2 in 3, v živilo, ne presegajo mejnih vrednosti iz Priloge 1
tega pravilnika. 
Če migracija iz keramičnega izdelka presega količine iz
Priloge 1, vendar ne za več kot 50%, za ta izdelek kljub temu velja, da ustreza
zahtevam tega pravilnika, pod pogojem, da povprečna količina izločenega svinca
in/ali kadmija iz najmanj treh izdelkov enake oblike in dimenzij, z enakimi
okraski in glazuro, ki so preskušeni pod pogoji iz Priloge 2 in 3, ne presega
mejnih vrednosti, pri čemer količine izločenega svinca in/ali kadmija iz
posameznega izdelka ne presegajo mejnih vrednosti za več kot 50%.
4. člen
Keramične izdelke, ki še niso v stiku z živili, v fazah
trženja, vključno s prodajo na drobno, spremlja pisna izjava v skladu s 16.
členom Uredbe Evropskega parlamenta in Sveta (ES) št. 1935/2004 z dne 27.
oktobra 2004 o materialih in izdelkih, namenjenih za stik z živili, in o
razveljavitvi direktiv 80/590/EGS in 89/109/EGS (UL L št. 338 z dne 13. 11.
2004, str.4; v nadaljnjem besedilu: Uredba1935/2004/ES). 
Navedeno izjavo izda proizvajalec ali prodajalec s sedežem v
Skupnosti. Izjava vsebuje informacije, določene v Prilogi 4 tega pravilnika. 
Na zahtevo zdravstvenega inšpektorja proizvajalec ali uvoznik
v Skupnost predloži ustrezno dokumentacijo, ki dokazuje, da so keramični
izdelki v skladu z mejnimi vrednostmi za migracijo svinca in kadmija,
navedenimi v prejšnjem členu in Prilogi 1. Navedena dokumentacija vsebuje
izsledke izvedene analize, preskusne pogoje ter ime in naslov laboratorija, ki
je opravil preskus.
5. člen
Keramični izdelki, ki izpolnjujejo pogoje iz prejšnjega
člena, so lahko v prometu in uporabi od 20. maja 2006. 
Po 20. maju 2007 je prepovedana izdelava in uvoz keramičnih
izdelkov, ki ne izpolnjujejo pogojev iz prejšnjega člena.
6. člen
Z dnem uveljavitve tega pravilnika prenehajo veljati poglavje
VII, 26., 27., 28. in 29. člen Pravilnika o materialih in izdelkih, namenjenih
za stik z živili (Uradni list RS, št. 36/05) ter 7. člen in Priloga VI
Pravilnika o preskušanju izdelkov in snovi, ki prihajajo v stik z živili
(Uradni list RS, št. 131/03).
7. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0220-9/2006
Ljubljana, dne 30. marca 2006
EVA 2006-2711-0069
Andrej Bručan l.r. 
Minister 
za zdravje

Priloga
1: Mejne vrednosti migracije svinca in kadmija
Priloga
2: Osnovna pravila za določanje migracije svinca in kadmija
Priloga
3: Analitske metode za določitev migracije svinca in kadmija
Priloga
4: Izjava o skladnosti za keramične materiale in izdelke