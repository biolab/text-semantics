tako, da se:
1. ugotovi dejansko stanje in morebitno politično odgovornost
za domnevno nedopustno politično vmešavanje nosilcev javnih funkcij (predvsem
ministra za notranje zadeve Aleša Hojsa in njegovih državnih sekretarjev ter
predsednika Vlade Republike Slovenije in državnih sekretarjev v njegovem
kabinetu) v delo slovenske policije, policijskih enot, specializiranih enot
policije (predvsem Nacionalnega preiskovalnega urada) in preiskovalnih skupin
oziroma za domnevno nedopustno vplivanje na pripadnike policije, ki kot
posamezniki sodelujejo v navedenih subjektih, zaradi suma političnega vplivanja
na potek oziroma izid predkazenskih in drugih postopkov, ki jih omenjeni vodijo
ali pri njih sodelujejo;
2. ugotovi, ali so morebitno nepravilno, nestrokovno oziroma
nevestno delo ali morebitne opustitve dolžnih ravnanj nosilcev javnih funkcij
odločilno vplivali na potek oziroma izid predkazenskih (in drugih) postopkov –
v prid nosilcev javnih funkcij (predvsem članov 14. Vlade Republike Slovenije,
pripadnikov političnih strank), ki jih preiskuje policija oziroma njene
specializirane enote (Nacionalni preiskovalni urad);
3. ugotovi namen in smiselnost ustanavljanja posebnih
delovnih skupin znotraj policije ter razloge za imenovanje in primernost
izbranih posameznikov (predvsem z vidika njihove strokovne usposobljenosti), ki
so imenovani v te delovne skupine, ter da se v zvezi s tem ugotovi morebitno
politično odgovornost za načrtno premeščanje ali umikanje pripadnikov policije
z namenom vplivanja na potek oziroma izid konkretnega postopka;
4. ugotovi, ali pristojni nosilci javnih funkcij, ki so
zadolženi za vodenje, nadzor in organizacijo dela policije, svoje delo
opravljajo strokovno ali na podlagi političnih usmeritev, ki presegajo meje
dopustnega, določene z zakonom;
5. ugotovi, ali je zaradi domnevnega političnega vmešavanja
nosilcev javnih funkcij v delo slovenske policije, predvsem v okviru
predkazenskih postopkov, storjenih toliko nepravilnosti, da je podana
subjektivna oziroma objektivna politična odgovornost ministra za notranje
zadeve;
6. ugotovi ustreznost veljavne zakonodaje, ki ureja
organizacijo, delovanje, vodenje, naloge in pooblastila slovenske policije.
Namen parlamentarne preiskave je: 
1. ugotoviti, ali se vodstvo Ministrstva za notranje zadeve
politično vmešava v konkretne predkazenske in druge postopke in pri tem na
nedopusten način vpliva na delo slovenske policije, policijskih enot,
specializiranih enot policije in preiskovalnih skupin ali ravnanja
posameznikov, ki sodelujejo v teh postopkih, in posledično na potek oziroma
izid posameznega postopka;
2. ugotoviti, ali želi vodstvo Ministrstva za notranje zadeve
in slovenske policije z domnevnim političnim vmešavanjem v postopke preprečiti
ali otežiti delo slovenske policije, policijskih enot, specializiranih enot
policije in preiskovalnih skupin ali posameznikov v zadevah, v katerih bi
njihove odločitve lahko imele politične posledice zaradi vpletenosti vidnih
nosilcev javnih funkcij (članov 14. Vlade Republike Slovenije, pripadnikov
političnih strank);
3. ugotoviti, ali Nacionalni preiskovalni urad, kot to določa
zakonodaja, deluje avtonomno in nosilci javnih funkcij, ki za to niso
pristojni, ne posegajo v njegovo avtonomno delovanje in ne vršijo političnega
pritiska, ki bi spremenil potek oziroma izid predkazenskih in drugih postopkov;
4. ugotoviti, ali domnevno politično motivirano kadrovanje
poteka z namenom podreditve slovenske policije (predvsem pa Nacionalnega
preiskovalnega urada) interesom in volji članov 14. Vlade Republike Slovenije
in posameznih političnih strank;
5. ugotoviti, ali je ustanavljanje posebnih delovnih skupin
namenjeno umiku oziroma odstranitvi posameznikov, ki so v okviru vodenja ali
sodelovanja pri preiskavah (ali v drugih postopkih) za nosilce javnih funkcij
postali moteči;
6. ugotoviti, ali so funkcionarji in zaposleni v policiji
podvrženi nedopustnim političnim pritiskom, ki vplivajo na njihove odločitve in
posledično na organizacijo dela v slovenski policiji ter lahko vplivajo tudi na
izid predkazenskih (in drugih) postopkov;
7. razjasniti primernost posameznikov (predvsem z vidika
njihove strokovne usposobljenosti), ki so zasedli pomembna mesta v slovenski
policiji, predvsem pa na Nacionalnem preiskovalnem uradu;
8. pregledati kadrovsko strukturo in dejansko stanje v zvezi
z zaposlenimi na Nacionalnem preiskovalnem uradu;
9. ugotoviti, katere organizacijske, vodstvene, kadrovske in
druge odločitve so bile sprejete na podlagi političnih navodil in ne odražajo
pričakovane in potrebne strokovnosti;
10. ugotoviti, ali bi bile potrebne spremembe in dopolnitve
veljavne zakonodaje, ki ureja organizacijo, delovanje, vodenje, naloge in
pooblastila slovenske policije, predvsem pa Nacionalnega preiskovalnega urada,
da bi se zagotovili ustrezni pogoji za zakonito, strokovno in pravilno delo
zaposlenih v slovenski policiji.
Št. 020-02/21-12/12
Ljubljana, dne 29. marca 2021
EPA 1711-VIII
Državni zbor
Republike Slovenije
Igor Zorčič
predsednik