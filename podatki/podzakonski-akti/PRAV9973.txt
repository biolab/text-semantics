I. SPLOŠNE DOLOČBE
1. člen
Ta pravilnik določa: 
-       
natančnejše zahteve za proizvajalce medicinskih pripomočkov, 
-       
pogoje za opravljanje prometa z medicinskimi pripomočki na drobno v
specializiranih prodajalnah, 
-       
natančnejše podatke za priglasitev proizvajalcev medicinskih pripomočkov
s sedežem v Republiki Sloveniji za vpis, spremembo in izbris iz registra
proizvajalcev medicinskih pripomočkov, 
-       
natančnejše podatke za priglasitev predstavnika proizvajalca medicinskih
pripomočkov za vpis, spremembo in izbris iz registra proizvajalcev medicinskih
pripomočkov, 
-       
natančnejše podatke za priglasitev poslovnega subjekta, ki opravlja
promet z medicinskimi pripomočki na debelo za vpis, spremembo in izbris iz
registra poslovnih subjektov, ki opravljajo promet z medicinskimi pripomočki na
debelo, 
-       
natančnejše podatke za priglasitev uvoznika, ki opravlja promet z
medicinskimi pripomočki na debelo za vpis, spremembo in izbris iz registra
poslovnih subjektov, ki opravljajo promet z medicinskimi pripomočki na debelo, 
-       
natančnejše podatke za priglasitev poslovnega subjekta, ki opravlja
promet z medicinskimi pripomočki na drobno v specializirani prodajalni za vpis,
spremembo in izbris iz registra specializiranih prodajaln, ki opravljajo promet
z medicinskimi pripomočki na drobno, 
-       
natančnejše podatke za priglasitev uvoznika, ki opravlja promet z
medicinskimi pripomočki na drobno v specializirani prodajalni za vpis,
spremembo in izbris iz registra specializiranih prodajaln, ki opravljajo promet
z medicinskimi pripomočki na drobno.
2. člen
(izrazi in definicije)
Poleg izrazov in definicij iz 3. do 9. člena Zakona o
medicinskih pripomočkih (Uradni list RS, št. 98/09; v nadaljnjem besedilu:
Zakon) se v tem pravilniku uporabljajo še naslednji izrazi: 
1.     
Validacija je dokumentiran postopek preizkušanja in potrjevanja, da
snov, postopek, metoda, sistem ali oprema dosega in bo dosegala pričakovane
rezultate. 
2.     
Specializirana prodajalna je prodajni objekt oziroma poslovni prostor, v
katerem se opravlja dejavnost prometa z medicinskimi pripomočki na drobno
oziroma se izdajajo medicinski pripomočki posameznikom.
II. NATANČNEJŠE ZAHTEVE ZA PROIZVAJALCA MEDICINSKIH
PRIPOMOČKOV
3. člen
(osebje)
Proizvajalec medicinskih pripomočkov mora: 
-       
na vsakem mestu proizvodnje zagotoviti zadostno število osebja, ki ima
glede na vrsto medicinskega pripomočka, ki ga proizvaja, pridobljeno ustrezno
vrsto in stopnjo strokovne izobrazbe za proizvodnjo medicinskih pripomočkov, 
-       
v internih aktih oziroma v sklenjenih pogodbah opredeliti naloge oseb,
ki so odgovorne za vzpostavitev in izvajanje postopkov pri proizvodnji zadevnih
medicinskih pripomočkov, 
-       
osebju zagotoviti začetno in nadaljnje izobraževanje, ki se nanaša na
posebne zahteve za proizvodnjo zadevnih medicinskih pripomočkov, 
-       
vzpostaviti, voditi in posodabljati higienske programe, ki so
prilagojeni proizvodnji zadevnih medicinskih pripomočkov in vključujejo
predvsem postopke, ki se nanašajo na zdravje, higiensko prakso in delovna
oblačila za osebje.
4. člen
(prostori in oprema)
(1) Proizvajalec medicinskih pripomočkov mora za prostor, v
katerem poteka proizvodnja medicinskih pripomočkov, zagotoviti da: 
-       
izpolnjuje tehnične pogoje po predpisih o graditvi objektov in 
-       
ima urejeno lastništvo oziroma najemno razmerje za uporabo prostorov. 
(2) Proizvajalec medicinskih pripomočkov mora zagotovi, da
se: 
-       
prostori in proizvodna oprema načrtujejo, izdelajo, namestijo,
prilagodijo in vzdržujejo tako, da ustrezajo predvidenim postopkom proizvodnje
medicinskih pripomočkov, 
-       
prostori in proizvodna oprema načrtujejo, razporedijo in upravljajo
tako, da se zmanjša tveganje napak na najmanjšo možno mero in omogoči
učinkovito čiščenje in vzdrževanje z namenom izogibanja onesnaženju in vsem
drugim dejavnikom, ki bi lahko neugodno vplivali na kakovost medicinskih
pripomočkov in 
-       
prostori in oprema, ki se uporabljajo za proizvodnjo medicinskih
pripomočkov in ki odločilno vplivajo na kakovost medicinskih pripomočkov,
ustrezno validirajo oziroma umerijo. 
(3) Proizvajalec medicinskih pripomočkov mora upoštevati
znanstveno-tehnični napredek in načela varnosti za ljudi in okolje.
5. člen
(proizvodni postopki)
(1) Različni proizvodni postopki se morajo izvajati v skladu
z vnaprej določenimi pisnimi navodili in postopki ter v skladu s predpisanimi
zahtevami za proizvodnjo medicinskih pripomočkov. 
(2) Vse faze proizvodnih postopkov v proizvodnji medicinskih
pripomočkov in vse spremembe postopkov se morajo validirati. 
(3) Vse faze oblikovanja in razvoja proizvodnega postopka se
morajo izvajati v skladu s predpisanimi zahtevami za medicinske pripomočke in
se morajo v celoti dokumentirati.
6. člen
(dokumentacija)
(1) Proizvajalec medicinskih pripomočkov mora vzpostaviti,
voditi in posodabljati sistem dokumentiranja, ki zajema vse proizvodne
postopke. 
(2) Proizvajalec medicinskih pripomočkov mora vzpostaviti,
voditi in posodabljati evidence o umerjanju, validaciji ter čiščenju in
vzdrževanju opreme in prostorov za proizvodnjo medicinskih pripomočkov.
7. člen
(odgovorna oseba za vigilanco)
(1) Proizvajalec medicinskih pripomočkov mora imeti odgovorno
osebo za spremljanje in poročanje o zapletih z medicinskimi pripomočki ter
ukrepanje ob morebitnem tveganju. 
(2) Odgovorna oseba iz prejšnjega odstavka mora imeti
ustrezno vrsto in stopnjo strokovne izobrazbe glede na vrsto medicinskih
pripomočkov, ki se proizvajajo.
8. člen
(zavarovanje odgovornosti proizvajalca)
Proizvajalec medicinskih pripomočkov mora imeti zavarovano
svojo odgovornost za morebitno škodo, ki bi nastala pri bolniku, uporabniku ali
tretji osebi zaradi neustrezne kakovosti ali varnosti medicinskega pripomočka,
ne glede na to, da je v skladu s predpisom, ki ureja obligacijska razmerja,
odgovoren za celotno nastalo škodo.
III. POGOJI ZA OPRAVLJANJE PROMETA Z MEDICINSKIMI
PRIPOMOČKI NA DROBNO V SPECIALIZIRANIH PRODAJALNAH
9. člen
(prostori)
(1) Poslovni subjekti morajo za prostore specializirane
prodajalne za opravljanje prometa z medicinskimi pripomočki na drobno
zagotoviti, da: 
-       
prostor izpolnjuje tehnične pogoje, ki jih določajo predpisi o graditvi
objektov in predpisi o trgovini in 
-       
imajo za prostor urejeno lastništvo oziroma najemno razmerje za uporabo
prostorov. 
(2) Prostori specializirane prodajalne morajo biti fizično
ločeni od ostalih oddelkov, poslovnih subjektov in drugih dejavnosti tako, da
prodaja drugih izdelkov ali izvajanje storitev ne more vplivati na opravljanje
dejavnosti prometa z medicinskimi pripomočki na drobno oziroma izdajo
medicinskih pripomočkov. 
(3) Prostori specializirane prodajalne morajo biti
funkcionalno razporejeni in opremljeni tako, da zagotavljajo opravljanje
dejavnosti v skladu z načelom varovanja javnega zdravja. 
(4) Specializirana prodajalna mora poleg minimalnih tehničnih
pogojev za opravljanje trgovinske dejavnosti, določenih v predpisih o trgovini,
imeti še: 
-       
prostor za sprejem in razpakiranje medicinskih pripomočkov, ki mora
imeti ločen vhod za dostavo medicinskih pripomočkov od vhoda za stranke, 
-       
prostor za pregled dokumentacije, 
-       
skladiščni prostor za medicinske pripomočke, da se zagotavlja primerno
shranjevanje medicinskih pripomočkov, 
-       
opremo, s katero se zagotavlja primerno shranjevanje medicinskih
pripomočkov in spremljanje mikroklimatskih pogojev shranjevanja, 
-       
talne površine, ki omogočajo mokro čiščenje in 
-       
ustrezno označenost s svetlobnim telesom oziroma, kadar to iz
objektivnih razlogov ni mogoče, z znakom ali z nalepko z grafično podobo znaka.
Grafična podoba in opis znaka ter svetlobnega telesa sta v Prilogi tega
pravilnika.
10. člen
(osebje)
(1) Poslovni subjekt, mora za opravljanje dejavnosti prometa
z medicinskimi pripomočki na drobno v specializirani prodajalni zagotoviti
osebje z ustrezno poklicno kvalifikacijo in usposobljenostjo za medicinske
pripomočke, s katerimi opravljajo promet z medicinskimi pripomočki na drobno,
za strokovno svetovanje uporabnikom medicinskih pripomočkov. 
(2) Osebje za strokovno svetovanje mora biti prisotno v
specializirani prodajalni celotni obratovalni čas prodajalne. 
(3) Osebje za strokovno svetovanje mora ob prodaji
medicinskega pripomočka kupca seznaniti z načinom uporabe medicinskega
pripomočka, morebitnimi previdnostnimi ukrepi in drugimi pomembnimi informacijami
o medicinskem pripomočku. 
(4) Osebje za strokovno svetovanje se mora redno strokovno
izpopolnjevati na področju zadevnih medicinskih pripomočkov.
IV. REGISTRI
11. člen
(vrste registrov)
(1) Javna agencija Republike Slovenije za zdravila in medicinske
pripomočke (v nadaljnjem besedilu: Agencija) organizira, vodi in upravlja
naslednje registre: 
1.     
register proizvajalcev medicinskih pripomočkov s sedežem v Republiki
Sloveniji, v katerega se vpisujejo: 
- 
proizvajalci medicinskih pripomočkov s sedežem v Republiki Sloveniji, 
- 
predstavniki proizvajalcev medicinskih pripomočkov s sedežem v Republiki
Sloveniji, 
- 
poslovni subjekti, ki sestavljajo, pakirajo, obdelujejo, v celoti
prenavljajo ali označujejo enega ali več gotovih izdelkov ali jim določijo
predviden namen delovanja ali uporabe kot medicinskemu pripomočku, ali jih
sterilizirajo, vse zaradi dajanja na trg pod svojim imenom; 
2.     
register poslovnih subjektov, ki opravljajo promet z medicinskimi
pripomočki na debelo, v katerega se vpisujejo: 
- 
poslovni subjekti s sedežem v Republiki Sloveniji, ki opravljajo promet
z medicinskimi pripomočki na debelo in 
- 
uvozniki medicinskih pripomočkov s sedežem v Republiki Sloveniji; 
3.     
register specializiranih prodajaln, ki opravljajo promet z medicinskimi
pripomočki na drobno, v katerega se vpisujejo: 
- 
poslovni subjekti s sedežem v Republiki Sloveniji, ki opravljajo promet
z medicinskimi pripomočki na drobno v specializiranih prodajalnah in 
- 
uvozniki medicinskih pripomočkov, ki opravljajo promet z medicinskimi
pripomočki na drobno, s sedežem v Republiki Sloveniji. 
(2) Registri iz prejšnjega odstavka so informatizirane baze
podatkov in so objavljeni na spletni strani www.jazmp.si.
12. člen
(vsebina registrov)
(1) Register proizvajalcev medicinskih pripomočkov vsebuje: 
-       
ime ali firmo, naslov ali sedež poslovnega subjekta in 
-       
vrsto medicinskih pripomočkov, ki jih izdeluje oziroma za katere je
pooblaščen. 
(2) Register poslovnih subjektov, ki opravljajo promet z
medicinskimi pripomočki na debelo vsebuje ime ali firmo in naslov ali sedež
poslovnega subjekta. 
(3) Register specializiranih prodajaln, ki opravljajo promet
z medicinskimi pripomočki na drobno, vsebuje ime ali firmo, naslov ali sedež
poslovnega subjekta ter ime in naslov specializirane prodajalne.
13. člen
(vpis, sprememba in izbris iz registrov)
(1) Vpis, sprememba podatkov in izbris iz registrov, ki jih
upravlja Agencija v skladu s tem pravilnikom, se začne s priglasitvijo
predlagatelja, z vlogo oziroma z zahtevo. Vloga ali zahteva mora vsebovati
podatke in dokazila, ki se nanašajo na predmet vloge. 
(2) Agencija mora v 30 delovnih dneh po prejemu vloge ali
zahteve zahtevati njeno dopolnitev, če je nepopolna in določiti predlagatelju
rok, v katerem jo mora dopolniti. 
(3) Na podlagi popolne vloge ali zahteve Agencija vpiše,
spremeni ali izbriše podatke iz registrov, ki jih upravlja. 
(4) Na zahtevo predlagatelja Agencija izda potrdila o vpisu v
registre, ki jih na podlagi tega pravilnika vodi in upravlja, o vpisu spremembe
podatkov in o izbrisu iz registrov najpozneje v 15 dneh od podane zahteve.
1. Register proizvajalcev medicinskih pripomočkov
1.1. Priglasitev proizvajalcev medicinskih pripomočkov
14. člen
(vpis v register)
(1) Proizvajalec medicinskih pripomočkov s sedežem v
Republiki Sloveniji se mora najpozneje v 15 dneh po dajanju medicinskih
pripomočkov, ki jih izdeluje, na trg, priglasiti Agenciji za vpis v register
proizvajalcev medicinskih pripomočkov. 
(2) Vloga za vpis v register proizvajalcev mora vsebovati
naslednje podatke: 
-       
ime ali firmo, naslov ali sedež in elektronski naslov oziroma številko
faxa, 
-       
ime in priimek kontaktne osebe, 
-       
lokacije proizvodnih enot, kjer se opravlja dejavnost proizvodnje
medicinskih pripomočkov in 
-       
seznam medicinskih pripomočkov, ki jih proizvaja, razvrščenih v skladu s
predpisi, ki urejajo razvrstitev medicinskih pripomočkov.
15. člen
(sprememba podatkov)
Proizvajalec medicinskih pripomočkov mora priglasiti Agenciji
vsako spremembo podatkov iz prejšnjega člena najpozneje v 15 dneh po nastanku
spremembe z vložitvijo vloge za spremembo podatkov.
16. člen
(izbris iz registra po uradni dolžnosti)
Agencija izbriše proizvajalca medicinskih pripomočkov iz
registra proizvajalcev medicinskih pripomočkov po uradni dolžnosti: 
-       
če proizvajalec medicinskih pripomočkov preneha delovati oziroma je kot
poslovni subjekt izbrisan iz sodnega ali poslovnega registra, oziroma je
njegovo delovanje prenehalo na podlagi predpisa ali akta o prenehanju delovanja
poslovnega subjekta ali 
-       
na podlagi odločbe ali drugega akta inšpektorja, iz katerega izhaja, da
dejavnosti proizvodnje medicinskih pripomočkov ne opravlja več.
17. člen
(izbris iz registra na zahtevo)
(1) Agencija izbriše proizvajalca medicinskih pripomočkov iz
registra proizvajalcev medicinskih pripomočkov na podlagi njegove pisne
zahteve. 
(2) Zahteva za izbris iz prejšnjega odstavka vsebuje akt
organa upravljanja poslovnega subjekta proizvajalca medicinskih pripomočkov o
prenehanju opravljanja dejavnosti proizvodnje medicinskih pripomočkov ali
dokazilo, da je proizvajalec medicinskih pripomočkov prenehal delovati.
1.2. Priglasitev predstavnikov proizvajalca medicinskih
pripomočkov
18. člen
(vpis v register)
(1) Predstavnik proizvajalca medicinskih pripomočkov s
sedežem v Republiki Sloveniji se mora najpozneje v 15 dneh od dajanja
medicinskega pripomočka, za katerega je pooblaščen, na trg, priglasiti pri
Agenciji za vpis v register proizvajalcev medicinskih pripomočkov. 
(2) Vloga za vpis v register proizvajalcev medicinskih
pripomočkov mora vsebovati naslednje podatke: 
-       
ime ali firmo, naslov ali sedež, elektronski naslov ali številko faxa
predstavnika proizvajalca medicinskih pripomočkov, 
-       
ime ali firmo in naslov ali sedež proizvajalca medicinskih pripomočkov,
ki ga predstavlja, 
-       
ime in priimek kontaktne osebe predstavnika proizvajalca medicinskih
pripomočkov in 
-       
seznam medicinskih pripomočkov, ki jih daje na trg in za katere ga je
proizvajalec medicinskih pripomočkov pooblastil, z navedbo njihove razvrstitve
v skladu s predpisi, ki urejajo razvrstitev medicinskih pripomočkov.
19. člen
(sprememba podatkov)
Predstavnik proizvajalca medicinskih pripomočkov mora
Agenciji sporočiti vsako spremembo podatkov iz prejšnjega člena najpozneje v 15
dneh po nastanku spremembe z vložitvijo vloge za spremembo podatkov.
20. člen
(izbris iz registra po uradni dolžnosti)
Agencija izbriše predstavnika proizvajalca medicinskih
pripomočkov iz registra proizvajalcev medicinskih pripomočkov po uradni
dolžnosti: 
-       
če predstavnik proizvajalca medicinskih pripomočkov preneha delovati
oziroma je kot poslovni subjekt izbrisan iz sodnega ali poslovnega registra,
oziroma je njegovo delovanje prenehalo na podlagi predpisa ali akta o
prenehanju poslovnega subjekta ali 
-       
na podlagi obvestila proizvajalca medicinskih pripomočkov ali
inšpektorja, da je bilo pooblastilo proizvajalca preklicano, zoženo ali je
prenehalo.
21. člen
(izbris iz registra na zahtevo)
(1) Agencija izbriše predstavnika proizvajalca medicinskih
pripomočkov iz registra proizvajalcev medicinskih pripomočkov na podlagi
njegove pisne zahteve. 
(2) Zahteva za izbris vsebuje akt organa upravljanja
predstavnika proizvajalca medicinskih pripomočkov o preklicu, zoženju ali
prenehanju pooblastila s strani proizvajalca medicinskih pripomočkov.
2. Register poslovnih subjektov, ki opravljajo promet z
medicinskimi pripomočki na debelo
Priglasitev poslovnih subjektov, ki opravljajo promet z
medicinskimi pripomočki na debelo in uvoznikov medicinskih pripomočkov
22. člen
(vpis v register)
(1) Poslovni subjekti, ki opravljajo promet z medicinskimi
pripomočki na debelo in uvozniki medicinskih pripomočkov se morajo najpozneje v
15 dneh po začetku opravljanja prometa na debelo oziroma uvoza medicinskih
pripomočkov priglasiti Agenciji za vpis v register poslovnih subjektov, ki
opravljajo promet z medicinskimi pripomočki na debelo. 
(2) Vloga za vpis v register poslovnih subjektov, ki
opravljajo promet z medicinskimi pripomočki na debelo, mora vsebovati naslednje
podatke: 
-       
ime ali firmo, naslov ali sedež ter elektronski naslov oziroma številko
faxa in 
-       
ime in priimek kontaktne osebe poslovnega subjekta, ki opravlja promet z
medicinskimi pripomočki na debelo, oziroma poslovnega subjekta, ki opravlja
uvoz medicinskih pripomočkov.
23. člen
(sprememba podatkov)
Poslovni subjekt, ki opravlja promet z medicinskimi
pripomočki na debelo in uvoznik medicinskih pripomočkov, mora Agenciji
sporočiti vsako spremembo podatkov iz prejšnjega člena najpozneje v 15 dneh po
nastanku spremembe z vložitvijo vloge za spremembo podatkov.
24. člen
(izbris iz registra po uradni dolžnosti)
Agencija izbriše poslovni subjekt, ki opravlja promet z
medicinskimi pripomočki na debelo in uvoznika medicinskih pripomočkov iz
registra poslovnih subjektov, ki opravljajo promet z medicinskimi pripomočki na
debelo, po uradni dolžnosti: 
-       
če ta preneha delovati oziroma je izbrisan iz sodnega ali poslovnega
registra, oziroma je njegovo delovanje prenehalo na podlagi predpisa ali akta o
prenehanju poslovnega subjekta ali 
-       
na podlagi odločbe ali drugega akta inšpektorja o prenehanju dejavnosti
prometa z medicinskimi pripomočki.
25. člen
(izbris iz registra na zahtevo)
(1) Agencija izbriše poslovni subjekt iz registra poslovnih
subjektov, ki opravljajo promet z medicinskimi pripomočki na debelo oziroma
uvoz medicinskih pripomočkov na podlagi njegove pisne zahteve. 
(2) Zahteva za izbris vsebuje akt organa upravljanja
poslovnega subjekta o prenehanju opravljanja dejavnosti prometa z medicinskimi
pripomočki na debelo oziroma uvoza medicinskih pripomočkov ali dokazilo, da je
poslovni subjekt, ki opravlja dejavnost prometa z medicinskimi pripomočki na
debelo oziroma uvoz medicinskih pripomočkov, prenehal delovati.
3. Register specializiranih prodajaln, ki opravljajo promet
z medicinskimi pripomočki na drobno
3.1. Priglasitev poslovnih subjektov, ki opravljajo
promet z medicinskimi pripomočki na drobno
26. člen
(vpis v register)
(1) Poslovni subjekti, ki opravljajo promet z medicinskimi
pripomočki na drobno, se morajo najpozneje v 15 dneh po začetku opravljanja
prometa z medicinskimi pripomočki na drobno priglasiti Agenciji za vpis v
register specializiranih prodajaln, ki opravljajo promet z medicinskimi
pripomočki na drobno. 
(2) Vloga za vpis v register specializiranih prodajaln mora
vsebovati naslednje podatke: 
-       
ime ali firmo, naslov ali sedež in elektronski naslov oziroma številko
faxa, 
-       
ime in priimek kontaktne osebe, 
-       
navedbo naslova in imena specializiranih prodajaln.
27. člen
(sprememba podatkov)
Poslovni subjekt, ki opravlja promet z medicinskimi
pripomočki na drobno, mora sporočiti Agenciji vsako spremembo podatkov iz
prejšnjega člena najpozneje v 15 dneh po nastanku spremembe z vložitvijo vloge
za spremembo podatkov.
28. člen
(izbris iz registra po uradni dolžnosti)
Agencija izbriše poslovni subjekt iz registra specializiranih
prodajaln, ki opravljajo promet z medicinskimi pripomočki na drobno, po uradni
dolžnosti: 
-       
če ta preneha delovati oziroma je izbrisan iz sodnega ali poslovnega
registra, oziroma je njegovo delovanje prenehalo na podlagi predpisa ali akta o
prenehanju delovanja poslovnega subjekta ali 
-       
na podlagi odločbe inšpektorja o prenehanju opravljanja dejavnosti
prometa z medicinskimi pripomočki na drobno v eni ali v več specializiranih
prodajalnah.
29. člen
(izbris iz registra na zahtevo)
(1) Agencija izbriše poslovni subjekt iz registra
specializiranih prodajaln, ki opravljajo promet z medicinskimi pripomočki na
drobno, na podlagi njegove pisne zahteve. 
(2) Zahteva za izbris vsebuje akt organa upravljanja
poslovnega subjekta o prenehanju opravljanja dejavnosti v eni ali več
specializiranih prodajalnah ali dokazilo, da je poslovni subjekt, ki opravlja
dejavnost prometa z medicinskimi pripomočki na drobno v specializirani
prodajalni, prenehal delovati.
3.2 Priglasitev uvoznikov, ki opravljajo promet z
medicinskimi pripomočki na drobno
30. člen
(vpis v register)
(1) Uvozniki, ki opravljajo promet medicinskih pripomočkov na
drobno, se morajo najpozneje v 15 dneh po začetku uvoza medicinskih pripomočkov
priglasiti Agenciji za vpis v register specializiranih prodajaln, ki opravljajo
promet z medicinskimi pripomočki na drobno. 
(2) Vloga za vpis v register specializiranih prodajaln, ki
opravljajo promet z medicinskimi pripomočki na drobno, mora vsebovati naslednje
podatke: 
-       
ime ali firmo, naslov ali sedež in elektronski naslov oziroma številko
faxa, 
-       
ime in priimek kontaktne osebe, 
-       
naslove in imena specializiranih prodajaln.
31. člen
(sprememba podatkov)
Uvoznik medicinskih pripomočkov, ki opravlja promet z
medicinskimi pripomočki na drobno, mora sporočiti Agenciji vsako spremembo
podatkov iz prejšnjega člena najpozneje v 15 dneh po nastanku spremembe z
vložitvijo vloge za spremembo podatkov.
32. člen
(izbris iz registra po uradni dolžnosti)
Agencija izbriše uvoznika medicinskih pripomočkov iz registra
specializiranih prodajaln, ki opravljajo promet z medicinskimi pripomočki na
drobno po uradni dolžnosti: 
-       
če uvoznik preneha delovati oziroma je izbrisan iz sodnega ali
poslovnega registra, oziroma je njegovo delovanje prenehalo na podlagi predpisa
ali akta o prenehanju delovanja poslovnega subjekta ali 
-       
na podlagi odločbe ali drugega akta inšpektorja o prenehanju opravljanja
prometa z medicinskimi pripomočki na drobno.
33. člen
(izbris iz registra na zahtevo)
(1) Agencija izbriše uvoznika medicinskih pripomočkov iz
registra specializiranih prodajaln, ki opravljajo promet z medicinskimi
pripomočki na drobno na podlagi njegove pisne zahteve. 
(2) Zahteva za izbris vsebuje akt organa uvoznika medicinskih
pripomočkov o prenehanju opravljanja dejavnosti prometa z medicinskimi
pripomočki na drobno ali dokazilo o prenehanju delovanja uvoznika.
V. PREHODNE IN KONČNE DOLOČBE
34. člen
(uskladitev registrov)
(1) Vsebino registrov, ki so bili vzpostavljeni na podlagi
določb Zakona o medicinskih pripomočkih (Uradni list RS, št. 101/99, 70/00,
7/02, 13/02 – ZKrmi, 67/02, 47/04 – ZdZPZ in 31/06 – ZZdr-1) je treba uskladiti
z določbami Zakona in tem pravilnikom do 21. septembra 2010. 
(2) Poslovni subjekti, ki so bili vpisani v registre iz
prejšnjega odstavka do uveljavitve tega pravilnika in na podlagi Zakona o
medicinskih pripomočkih (Uradni list RS, št. 101/99, 70/00, 7/02, 13/02 –
ZKrmi, 67/02, 47/04 – ZdZPZ in 31/06 – Zzdr-1), morajo zaradi uskladitve
vsebine registrov iz prejšnjega odstavka do 21. septembra 2010 Agenciji
priglasiti dodatne podatke, ki jih določa ta pravilnik. 
(3) Poslovni subjekti, ki do roka za uskladitev registrov iz
tega člena Agenciji ne bodo posredovali potrebnih podatkov za uskladitev, bodo
iz registra izbrisani.
35. člen
(dokončanje začetih postopkov)
Postopki za vpis v register, ki so bili začeti pred
uveljavitvijo tega pravilnika na podlagi Zakona o medicinskih pripomočkih
(Uradni list RS, št. 101/99, 70/00, 7/02, 13/02 – ZKrmi, 67/02, 47/04 – ZdZPZ
in 31/06 – ZZdr-1), in še niso zaključeni, se dokončajo po določbah tega
pravilnika.
36. člen
(razveljavitev)
Z dnem uveljavitve tega pravilnika prenehajo veljati: 
-       
Pravilnik o pogojih, ki jih morajo izpolnjevati specializirane
prodajalne za promet z medicinskimi pripomočki na drobno (Uradni list RS, št.
73/00), 
-       
Pravilnik o medicinskih pripomočkih (Uradni list RS, 71/03, 51/04 in
98/06) v delu, ki se nanaša na izdelavo in promet z medicinskimi pripomočki, 
-       
Pravilnik o in vitro diagnostičnih medicinskih pripomočkih (Uradni list
RS, 47/02, 75/03 in 51/04) v delu, ki se nanaša na izdelavo in promet z
medicinskimi pripomočki.
37. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 715-0014/2010
Ljubljana, dne 15. aprila 2010
EVA 2009-2711-0071
Dorijan Marušič l.r. 
Minister 
za zdravje

Priloga:
Grafična podoba in opis znaka ter svetlobnega telesa