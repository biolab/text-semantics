I. SPLOŠNI DOLOČBI
1. člen
(1) Ta pravilnik določa način izvajanja nalog Uprave
Republike Slovenije za javna plačila (v nadaljnjem besedilu: UJP) v zvezi z
delovanjem informacijsko-komunikacijske infrastrukture, ki omogoča, da se s
plačilnimi in kreditnimi karticami ali prek sistema spletnega bančništva in
sistema mobilne telefonije ali z drugimi plačilnimi sredstvi brezgotovinsko plačujejo
elektronske storitve v upravnih, sodnih in drugih uradnih postopkih ali druge
storitve, blago in izdelki, ki jih proračunski uporabniki ponujajo svojim
strankam prek spletnih portalov ali prek enotne kontaktne točke (v nadaljnjem
besedilu: e-storitve), ki jo je vzpostavilo ministrstvo, pristojno za javno
upravo (v nadaljnjem besedilu: enotna kontaktna točka).
(2) Ta pravilnik določa tudi način izvajanja nalog UJP
iz prejšnjega odstavka za zunanje ponudnike, ki ponujajo storitve svojim
strankam v okviru izvajanja javnih pooblastil ali drugih pristojnosti prek
enotne kontaktne točke.
2. člen
Posamezni izrazi, uporabljeni v tem pravilniku, imajo
naslednji pomen:
-       
»sistem spletnih plačil« je sistem, ki omogoča, da se s plačilnimi in kreditnimi
karticami ali prek sistema spletnega bančništva in sistema mobilne telefonije
ali z drugimi plačilnimi sredstvi, prek spletnih portalov ali enotne kontaktne
točke plačujejo e-storitve proračunskih uporabnikov;
-       
»ponudnik e-storitve« je proračunski uporabnik, ki uporabnikom
e-storitve ponuja prek svojega spletnega portala ali prek enotne kontaktne
točke, ter zunanji ponudnik, ki uporabnikom e-storitve ponuja prek enotne
kontaktne točke;
-       
»zunanji ponudnik« je ponudnik e-storitve oziroma poslovni subjekt, ki
nima statusa proračunskega uporabnika in je v sistem spletnih plačil vključen
kot nosilec javnega pooblastila ali druga institucija, pooblaščena za izvajanje
različnih spletnih e-storitev prek enotne kontaktne točke;
-       
»uporabnik e-storitve« je vsaka fizična ali pravna oseba, ki e-storitev
spletno plačuje prek spletnega portala ponudnika e-storitve ali enotne
kontaktne točke;
-       
»plačilni servisi« so banke in hranilnice, izdajatelji plačilnih in
kreditnih kartic, operaterji mobilne telefonije in drugi ponudniki storitev, ki
omogočajo spletno plačevanje e-storitev.
II. NALOGE UJP
3. člen
UJP:
-       
zagotavlja učinkovito in neprekinjeno delovanje sistema spletnih plačil,
-       
na svoji spletni strani objavi splošne pogoje poslovanja proračunskih
uporabnikov in zunanjih ponudnikov prek sistema spletnih plačil (v nadaljnjem
besedilu: splošni pogoji poslovanja UJP),
-       
obvešča ponudnike e-storitev, ki so vključeni v sistem spletnih plačil,
o vseh nepravilnostih v zvezi z delovanjem sistema spletnih plačil,
-       
vodi in na svoji spletni strani objavi seznam ponudnikov e-storitev in
seznam njihovih e-storitev, vključenih v sistem spletnih plačil,
-       
vodi in na svoji spletni strani objavi seznam plačilnih servisov,
vključenih v sistem spletnih plačil.
III. VKLJUČITEV IN IZKLJUČITEV PONUDNIKA E-STORITVE IZ
SISTEMA SPLETNIH PLAČIL
4. člen
(1) Ponudnik e-storitve za vključitev v sistem spletnih
plačil podpiše Vlogo za vključitev v sistem spletnih plačil, ki vključuje
sprejem določb tega pravilnika in splošnih pogojev poslovanja UJP.
(2) Vloga iz prejšnjega odstavka je objavljena na
spletni strani UJP.
5. člen
(1) Ponudnik e-storitve za izključitev iz sistema
spletnih plačil podpiše Vlogo za izključitev iz sistema spletnih plačil, ki je
objavljena na spletni strani UJP.
(2) Če ponudnik e-storitve s svojim ravnanjem ovira
delovanje sistema spletnih plačil in krši določbe tega pravilnika ter splošne
pogoje poslovanja UJP oziroma druga navodila, objavljena na spletni strani UJP,
ga UJP izključi iz sistema spletnih plačil.
IV. OBRAČUN NADOMESTIL IN STROŠKOV PLAČILNIH TRANSAKCIJ PREK
SISTEMA SPLETNIH PLAČIL
6. člen
(1) Nadomestila in stroški plačilnih transakcij
proračunskih uporabnikov, izvršenih prek sistema spletnih plačil, se
obračunavajo v skladu s pogodbami, sklenjenimi med UJP in plačilnimi servisi.
(2) Nadomestila in stroške iz prejšnjega odstavka plača
UJP skladno s plačilnimi roki, ki jih določa zakon, ki ureja izvrševanje proračuna
za posamezno leto, v breme sredstev, ki so v proračunu Republike Slovenije
predvidena za ta namen.
(3) Plačilni servis enkrat mesečno izstavi UJP zbirni
obračun stroškov in nadomestil za vse plačilne transakcije, izvršene v
preteklem mesecu prek sistema spletnih plačil. Obvezna priloga obračuna je
izpisek opravljenih plačilnih transakcij v preteklem mesecu, ki vsebuje
specifikacijo plačilnih transakcij po posameznih zneskih plačil in zneskih
obračunanih stroškov in nadomestil ločeno za vsakega ponudnika e-storitve.
7. člen
(1) Nadomestila in stroški plačilnih transakcij zunanjih
ponudnikov e-storitve, izvršenih prek sistema spletnih plačil, se obračunavajo
v skladu s pogodbami, sklenjenimi med UJP in plačilnimi servisi.
(2) Pogodbe iz prejšnjega odstavka so neposredno
zavezujoče za zunanje ponudnike e-storitve od dneva njihove vključitve v sistem
spletnih plačil.
(3) Plačilni servis enkrat mesečno izstavi zunanjemu
ponudniku e-storitve račun za vse plačilne transakcije, izvršene v preteklem
mesecu prek sistema spletnih plačil. Obvezna priloga računa je izpisek
opravljenih plačilnih transakcij v preteklem mesecu, ki vsebuje specifikacijo
plačilnih transakcij po posameznih zneskih plačil in zneskih obračunanih
stroškov ter nadomestil ločeno za vsakega zunanjega ponudnika e-storitve. Plačilni
servis kopijo računa in izpiska plačilnih transakcij posreduje v vednost UJP.
(4) Nadomestila in stroške oziroma račun iz prejšnjega
odstavka plača zunanji ponudnik e-storitve neposredno na transakcijski račun
plačilnega servisa v roku 30 dni od dneva prejema računa.
V. KONČNA DOLOČBA
9. člen
Ta pravilnik začne veljati prvi dan meseca, ki sledi mesecu, v
katerem je bil pravilnik objavljen v Uradnem listu Republike Slovenije.
Št. 007-198/2017/10
Ljubljana, dne 25. maja 2017
EVA 2017-1611-0026
mag. Mateja Vraničar Erman
l.r.
Ministrica
za finance