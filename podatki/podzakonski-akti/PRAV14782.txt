1. člen
Ta pravilnik določa vsebino in način obveščanja uporabnikov o
nevarnih kemikalijah, pravila za vodenje evidenc izdaje nevarnih kemikalij in
posebne pogoje za promet z nevarnimi kemikalijami.
2. člen
(1) V promet v prodajalnah z živili se ne smejo dajati
nevarne kemikalije, ki so označene kot:
1.     
akutno strupene kategorije nevarnosti 1, 2 in 3 (H300, H310, H330, H301,
H311, H331),
2.     
mutagene za zarodne celice, kategorije nevarnosti 1A,1B in 2 (H340,
H341),
3.     
rakotvorne, kategorije nevarnosti 1A, 1B in 2 (H350, H351),
4.     
strupene za razmnoževanje, kategorije nevarnosti 1A, 1B in 2 (H360,
H361, H362),
5.     
specifično strupene za posamezne organe pri enkratni izpostavljenosti,
kategorije nevarnosti 1 (H370),
6.     
specifično strupene za posamezne organe pri ponavljajoči
izpostavljenosti, kategorije nevarnosti 1 (H372).
(2) Nevarne kemikalije, ki niso navedene v prejšnjem
odstavku, se smejo dajati v promet tudi v prodajalnah z živili, pri čemer morajo
biti ločene od drugega blaga in zaščitene tako, da ni mogoč njihov vpliv na
drugo blago.
3. člen
(1) Pravne in fizične osebe, ki dajejo v promet nevarne
kemikalije kot predmete splošne rabe, morajo na podlagi 47. člena Zakona o
kemikalijah (Uradni list RS, št. 110/03 – uradno prečiščeno besedilo, 47/04 –
ZdZPZ, 61/06 – ZBioP, 16/08, 9/11 in 83/12 – ZFfS-1; v nadaljnjem besedilu:
zakon) voditi evidenco o izdaji teh nevarnih kemikalij uporabnikom, ki niso
pravne ali fizične osebe v smislu 19. točke prvega odstavka 2. člena zakona. Ta
obveznost velja glede nevarnih kemikalij kot predmetov splošne rabe, ki so
označene kot:
1.     
akutno strupene kategorije nevarnosti 1, 2 in 3 (H300, H310, H330, H301,
H311, H331),
2.     
mutagene za zarodne celice, kategorije nevarnosti 1A in 1B (H340),
3.     
rakotvorne, kategorije nevarnosti 1A in 1B (H350),
4.     
strupene za razmnoževanje, kategorije nevarnosti 1A in 1B (H360),
5.     
specifično strupene za posamezne organe pri enkratni izpostavljenosti,
kategorije nevarnosti 1 (H370),
6.     
specifično strupene za posamezne organe pri ponavljajoči
izpostavljenosti, kategorije nevarnosti 1 (H372).
(2) Zahteva evidentiranja iz prejšnjega odstavka ne velja za:
-       
nafto, naftne derivate in druge organske kemikalije, ki se uporabljajo
za pogonsko gorivo ali kurjavo;
-       
elektronske cigarete in posodice za ponovno polnjenje, ki vsebujejo
nikotin, v skladu z Zakonom o omejevanju uporabe tobačnih in povezanih izdelkov
(Uradni list RS, št. 9/17 in 29/17).
(3) Obrazec za vodenje evidence o izdaji nevarnih kemikalij
je v Prilogi 1, ki je sestavni del tega pravilnika.
4. člen
(1) Pravne in fizične osebe, ki dajejo v promet nevarne
kemikalije kot predmete splošne rabe, morajo imeti na mestu prodaje teh
kemikalij na vidnem mestu napotilo uporabnikom iz Priloge 2, ki je sestavni del
tega pravilnika. Ta obveznost velja glede nevarnih kemikalij kot predmetov
splošne rabe, ki so označene kot:
1.     
akutno strupene (H300, H310, H330, H301, H311, H331, H302, H312, H332),
2.     
jedke za kožo/dražijo kožo (H314, H315),
3.     
povzročajo hude poškodbe oči/draženje oči (H318, H319),
4.     
povzročajo preobčutljivost dihal ali kože (H334, H317),
5.     
mutagene za zarodne celice (H340, H341),
6.     
rakotvorne (H350, H351),
7.     
strupene za razmnoževanje (H360, H361, H362),
8.     
specifično strupene za ciljne organe pri enkratni izpostavljenosti (H370,
H371, H335),
9.     
specifično strupene za ciljne organe pri ponavljajoči izpostavljenosti
(H372, H373),
10.  
nevarne pri vdihavanju (H304).
(2) Napotilo iz prejšnjega odstavka je velikosti formata A3
(420 x 297 mm) na beli podlagi.
(3) Pravne in fizične osebe, ki opravljajo promet z nevarnimi
kemikalijami, morajo kupcu na njegovo zahtevo dati dodatne informacije o pomenu
oznak na embalaži, informacije z varnostnega lista ali druge splošne napotke o
varni uporabi in ravnanju s kemikalijami.
KONČNI DOLOČBI
5. člen
Z dnem uveljavitve tega pravilnika preneha veljati Pravilnik
o obveščanju uporabnikov, vodenju evidence in posebnih pogojih za promet z
nevarnimi kemikalijami (Uradni list RS, št. 48/12 in 32/16).
6. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0070-182/2022/8
Ljubljana, dne 11. oktobra 2022
EVA 2022-2711-0094
Danijel Bešič Loredan
minister
za zdravje

Priloga
1: Evidenca o izdaji nevarnih kemikalij
Priloga
2: Napotilo uporabnikom