I. SPLOŠNE DOLOČBE
1. člen
S tem odlokom se ustanavlja Javni
gospodarski zavod Protokolarne storitve Republike Slovenije (v nadaljevanju:
zavod) kot samostojno pravno osebo.
2. člen
Ustanovitelj javnega gospodarskega zavoda
je Republika Slovenija, ustanoviteljske pravice in obveznosti pa izvršuje Vlada
Republike Slovenije.
II. IME IN SEDEŽ
3. člen
Ime zavoda je: Javni gospodarski zavod
Protokolarne storitve Republike Slovenije.
Skrajšana firma zavoda je: JGZ Brdo Protokolarne
storitve RS.
Prevod firme je: State Protocol Services of
the Republic of Slovenia.
Prevod firme se lahko uporablja pri
poslovanju s tujimi partnerji poleg firme zavoda v slovenskem jeziku.
Sedež in naslov zavoda je: Kranj, Predoslje
39.
4. člen
Zavod uporablja v pravnem prometu žig, ki
je okrogle oblike in obrobljen z dvema krogoma. V sredini žiga je grb Brda, ob
zgornjem obodu je napis »protokolarne storitve«, v spodnjem delu oboda pa napis
»Republike Slovenije«.
Žigi zavoda imajo v spodnjem delu pod grbom
Brda zaporedno številko. Zavod vodi knjigo žigov.
Direktor zavoda lahko s splošnim aktom
podrobneje uredi vsa vprašanja v zvezi z uporabo žigov zavoda.
III. DEJAVNOST ZAVODA
5. člen
Dejavnost zavoda je:

A/01.110

pridelovanje žit in
  drugih poljščin,


A/01.120

pridelovanje vrtnin,
  okrasnih rastlin, semen in sadik,


A/01.210

reja govedi,


A/01.220

reja ovac, koz,
  konj, oslov, mul in mezgov,


A/01.250

reja drugih živali,


A/01.300

mešano kmetijstvo,


A/01.411

urejanje in
  vzdrževanje parkov, vrtov in zelenih športnih površin,


A/01.412

druge storitve za
  rastlinsko pridelavo,


A/01.420

storitve za
  živinorejo, razen veterinarskih storitev,


A/01.500

lov in gojitev
  divjadi ter lovske storitve,


A/02.010

gozdarstvo,


B/05.010

ribištvo,


B/05.020

ribogojstvo, ribiške
  storitve,


DA/15.820

proizvodnja
  prepečenca in piškotov; proizvodnja trajnega peciva in slaščic,


DA/15.840

proizvodnja kakava,
  čokolade in sladkornih izdelkov,


DA/15.890

proizvodnja drugih
  živil, d.n.,


DD/20.400

proizvodnja lesene
  embalaže,


DD/20.510

proizvodnja drugih
  izdelkov iz lesa,


G/51.220

trgovina na debelo s
  cvetjem in rastlinami,


G/51.340

trgovina na debelo z
  alkoholnimi in brezalkoholnimi pijačami,


G/51.350

trgovina na debelo s
  tobačnimi izdelki,


G/51.420

trgovina na debelo z
  oblačili in obutvijo,


G/51.450

trgovina na debelo s
  parfumi in kozmetiko,


G/51.470

trgovina na debelo z
  drugimi izdelki široke porabe,


G/52.230

trgovina na drobno z
  ribami, raki, mehkužci,


G/52.240

trgovina na drobno s
  kruhom, pecivom, testeninami, sladkornimi izdelki,


G/52.420

trgovina na drobno z
  oblačili,


G/52.430

trgovina na drobno z
  obutvijo in usnjenimi izdelki,


G/52.471

dejavnost knjigarn,


G/52.472

trgovina na drobno s
  časopisi, revijami,


G/52.473

dejavnost papirnic,


G/52.481

trgovina na drobno s
  športno opremo,


G/52.482

dejavnost
  cvetličarn,


G/52.485

trgovina na drobno z
  urami, nakitom, bižuterijo,


G/52.486

trgovina na drobno z
  umetniškimi izdelki,


G/52.488

trgovina na drobno v
  drugih specializiranih prodajalnah, d.n.,


H/55.100

dejavnost hotelov in
  podobnih obratov,


H/55.210

dejavnost planinskih
  domov in mladinskih prenočišč,


H/55.220

dejavnost kampov,


H/55.301

dejavnost
  restavracij in gostiln,


H/55.302

dejavnost
  okrepčevalnic, samopostrežnih restavracij, picerij,


H/55.401

točenje pijač in
  napitkov v točilnicah in dnevnih barih,


H/55.402

točenje pijač in
  napitkov v diskotekah in nočnih barih,


H/55/403

točenje pijač in
  napitkov v drugih lokalih,


H/55.510

dejavnost menz,


H/55.520

priprava in dostava
  hrane (catering),


I/60.230

drug kopenski
  potniški promet,


I/60.240

cestni tovorni
  promet,


K/70.200

dajanje lastnih
  nepremičnin v najem,


K/71.401

izposojanje športne
  opreme,


K/71.403

izposojanje drugih
  izdelkov široke porabe,


K/74.810

fotografska
  dejavnost,


K/74.820

pakiranje,


K/74.831

prevajanje,


K/74.832

fotokopiranje in
  drugo razmnoževanje,


K/74.833

druga splošna
  tajniška opravila,


K/74.841

prirejanje razstav,
  sejmov in kongresov,


K/74.842

oblikovanje,
  aranžerstvo, dekoraterstvo,


K/74.843

druge poslovne
  dejavnosti, d.n.,


L/75.140

dejavnost pomožnih
  služb vlade,


M/80.422

drugo izobraževanje,
  d.n.,


N/85.141

samostojne
  zdravstvene dejavnosti, ki jih ne opravljajo zdravniki,


N/85.142

alternativne oblike
  zdravljenja,


N/85.143

druge zdravstvene
  dejavnosti, d.n.,


N/85.200

veterinarstvo,


O/92.320

obratovanje objektov
  za kulturne prireditve,


O/92.340

druge razvedrilne
  dejavnosti, d.n.,


O/92.521

dejavnost muzejev,


O/92.522

varstvo kulturne
  dediščine,


O/92.530

dejavnost botaničnih
  in živalskih vrtov ter naravnih rezervatov,


O/92.610

obratovanje športnih
  objektov,


O/92.623 

druge športne
  dejavnosti,


O/92.720

druge dejavnosti za
  sprostitev, d.n.,


O/93.010

dejavnost pralnic in
  kemičnih čistilnic,


O/93.021

dejavnost frizerskih
  salonov,


O/93.022

dejavnost
  kozmetičnih salonov,


O/93.023

dejavnost
  pedikerskih salonov,


O/93.040

druge dejavnosti za
  nego telesa,


O/93.050

druge storitve
  dejavnosti, d.n.

6. člen
V okviru dejavnosti iz prejšnjega člena
zavod kot gospodarsko javno službo prednostno opravlja strokovne in tehnične
naloge pri upravljanju protokolarnih in reprezentančnih objektov, ki so v lasti
ustanovitelja, ter ostale naloge, ki omogočajo njihovo smotrno in gospodarno
rabo ter razvoj, v skladu s sklepom Vlade Republike Slovenije o določitvi
protokolarnih pravil (Uradni list RS, št. 36/94) in ostalimi predpisi, ki
določajo opravljanje protokolarnih storitev.
V okviru dejavnosti iz prejšnjega člena
zavod zaradi smotrne in gospodarne rabe objektov in zemljišč, opravlja tudi
tržne dejavnosti za zunanje uporabnike.
IV. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
7. člen
Zavod je pravna oseba in nastopa v pravnem
prometu v svojem imenu in za svoj račun.
Za svoje obveznosti odgovarja s
premoženjem, s katerim ima pravico razpolagati.
Brez soglasja ustanovitelja javni
gospodarski zavod ne more razpolagati z nepremičninami, ki so pod posebnim
režimom upravljanja in z premičninami, ki imajo značaj narodnega bogastva in
kulturno zgodovinske dediščine.
8. člen
Ustanovitelj odgovarja le za obveznosti
zavoda, ki nastanejo v zvezi z opravljanjem gospodarske javne službe. Za ostale
obveznosti zavoda ustanovitelj ne odgovarja.
V. PRAVICE IN OBVEZNOSTI USTANOVITELJA DO UPRAVLJANJA ZAVODA
9. člen
Ustanovitelj ima, poleg z zakonom določenih
pristojnosti, še naslednje pristojnosti:
-      
daje soglasje na srednje- in dolgoročni
razvojni načrt zavoda;
-      
daje soglasje na letni program dela in finančni
načrt ter letno poročilo;
-      
daje soglasje na način razporejanja presežka
prihodkov nad odhodki in odloča o načinu pokrivanja primanjkljaja;
-      
daje soglasje k najemanju posojil v vrednosti
nad 100,000.000 SIT;
-      
imenuje in razrešuje člane upravnega odbora;
-      
imenuje revizorja na predlog upravnega odbora;
-      
odloča o razpolaganju in pravnem prometu z
zemljišči in objekti, ki jih ima zavod v upravljanju.
10. člen
Neposredni odgovorni organ za nadzor nad
delom in poslovanjem zavoda je Generalni sekretariat Vlade Republike Slovenije.
VI. ORGANI ZAVODA
11. člen
Organa zavoda sta:
1.    
upravni odbor in
2.    
direktor.
Upravni odbor
12. člen
Upravni odbor ima sedem članov.
Šest članov imenuje ustanovitelj.
Enega člana upravnega odbora izvolijo
zaposleni v zavodu z večino glasov vseh redno zaposlenih v zavodu, ki imajo
aktivno volilno pravico. Kandidata za člana upravnega odbora lahko v pisni
obliki predlaga skupina najmanj 20 zaposlenih. Postopek volitev s svojim aktom
podrobneje določi organ, ki zastopa interese delavcev v zavodu.
Člani upravnega odbora so imenovani za dobo
štirih let in so lahko ponovno imenovani.
Ustanovitelj lahko odpokliče člane
upravnega odbora, ki jih je sam imenoval, pred iztekom mandata. O odpoklicu
predstavnika zaposlenih v upravnem odboru odloča organ, ki ga je imenoval.
13. člen
Upravni odbor izvoli predsednika in
namestnika predsednika upravnega odbora z večino glasov vseh članov upravnega
odbora.
Predsednik upravnega odbora sklicuje in
vodi seje, izjavlja voljo in objavlja odločitve upravnega odbora ter zastopa
upravni odbor napram ostalim organom zavoda in tretjim osebam.
V primeru zadržanosti ali odsotnosti
predsednika upravnega odbora njegove naloge prevzame namestnik predsednika
upravnega odbora.
14. člen
Upravni odbor odloča na sejah, ki jih
sklicuje predsednik upravnega odbora na predlog direktorja ali posameznega
člana upravnega odbora. Na zahtevo najmanj dveh članov upravnega odbora ali
direktorja zavoda mora predsednik sklicati sejo.
Odločanje upravnega odbora je veljavno, če
je na seji navzoča večina vseh članov. Upravni odbor odloča z navadno večino
navzočih članov. V primeru neodločenega izida odloča glas predsednika.
Direktor zavoda se je dolžan udeleževati
sej upravnega odbora.
Potek seje in sprejeti sklepi upravnega
odbora morajo biti jasno zapisani v zapisniku seje, ki ga podpiše predsednik
upravnega odbora. Zapisnik se posreduje vsem članom upravnega odbora najkasneje
v roku 7 delovnih dni po seji.
Seja upravnega odbora je lahko tudi dopisna
(korespondenčna), če temu ne nasprotuje noben član upravnega odbora.
Korespondenčno sejo lahko skliče le predsednik upravnega odbora na predlog
člana upravnega odbora ali direktorja zavoda.
Tehnično in administrativno pomoč za
izvedbo seje upravnega odbora mora zagotoviti zavod.
Upravni odbor sprejme poslovnik o delu
upravnega odbora, s katerim podrobneje uredi vsa vprašanja v zvezi z delovanjem
upravnega odbora.
15. člen
Naloge in pristojnosti upravnega odbora so:
-      
sprejme statut, akt o notranji organizaciji in
sistemizaciji delovnih mest in druge splošne akte, ki jih je potrebno
predložiti v soglasje ustanovitelju;
-      
sprejme razvojni načrt (za področje gostinstva
in turizma, protokolarne dejavnosti,…) na predlog direktorja in ga predloži v
soglasje ustanovitelju;
-      
obravnava vprašanja v zvezi z režimom varstva
kulturne in naravne dediščine, vprašanja v zvezi s protokolarno dejavnostjo,
konjerejo, rekreativno dejavnostjo in gozdarstvom in pri tem sodeluje z ustreznimi
inštitucijami ter strokovnjaki;
-      
sprejme letni program dela in finančni načrt na
predlog direktorja in ga predloži v soglasje ustanovitelju;
-      
sprejme letno poročilo in ga skupaj z
revizijskim poročilom predloži v soglasje ustanovitelju;
-      
imenuje prvo in drugostopenjske organe, ki
odločajo o pravicah, odgovornostih in obveznostih zaposlenih;
-      
sprejme cenik storitev javne službe zavoda in
ga predloži v soglasje ustanovitelju;
-      
sprejme cenik storitev tržne dejavnosti zavoda;
-      
daje soglasje k najemanju posojil v vrednosti
nad 30,000.000 SIT;
-      
sprejme merila (ključe) za delitev stroškov,
odhodkov in prihodkov med dejavnosti javne službe in tržne dejavnosti na
predlog direktorja in po predhodnem mnenju revizorja;
-      
spremlja in nadzoruje poslovanje zavoda skladno
z letnim načrtom.
16. člen
Člani upravnega odbora so za svoje delo
upravičeni do sejnine v višini, kot jo določi ustanovitelj. Upravičeni so tudi
do povrnitve utemeljenih potnih stroškov.
Direktor
17. člen
Direktorja imenuje in razrešuje
ustanovitelj na predlog upravnega odbora.
Na podlagi prispelih prijav kandidatov iz
javnega razpisa, ki ga objavi upravni odbor vsaj v enem od večjih dnevnih
časopisov najmanj tri mesece pred iztekom mandata direktorja, upravni odbor
izbere najustreznejšega kandidata in ga predlaga v imenovanje ustanovitelju.
Ustanovitelj s sklepom imenuje direktorja
zavoda, pogodbo o zaposlitvi z njim pa sklene predsednik upravnega odbora.
Pogodba o zaposlitvi mora biti skladna z vsemi merili in kriteriji, ki jih
določa Vlada Republike Slovenije s svojimi predpisi za zaposlovanje direktorjev
zavodov. Za čas trajanja mandata oziroma do razrešitve je direktor v delovnem
razmerju v zavodu.
Mandat direktorja traja štiri leta od dneva
imenovanja naprej in je po izteku mandata lahko ponovno imenovan.
Za direktorja je lahko imenovana oseba, ki
poleg pogojev, določenih z zakonom, ki ureja delovna razmerja v državnih
organih, izpolnjuje še naslednje pogoje:
-      
je poslovno sposobna,
-      
ima univerzitetno izobrazbo s področja
ekonomije, prava ali organizacijskih ved,
-      
ima ustrezne izkušnje pri vodenju podjetja ali
zavoda in reference s prejšnjih delovnih mest,
-      
obvlada vsaj en tuj svetovni jezik.
18. člen
Direktor je lahko razrešen pred iztekom
mandata, če:
-      
to sam zahteva,
-      
huje krši obveznosti ali prekorači pooblastila,
-      
upravni odbor ugotovi, da ni sposoben voditi
poslov in zastopati zavoda,
-      
sprejema odločitve v nasprotju s predpisi,
-      
mu ustanovitelj ali upravni odbor izreče
nezaupnico zaradi doseganja slabih poslovnih rezultatov.
V primeru razrešitve direktorja ustanovitelj
na predlog upravnega odbora imenuje vršilca dolžnosti direktorja, vendar
najdlje za dobo enega leta.
19. člen
Direktor zavoda ima naslednje pristojnosti
in naloge:
-      
vodi, organizira in usklajuje poslovanje zavoda
ter zastopa in predstavlja zavod;
-      
izvršuje sklepe upravnega odbora;
-      
predlaga upravnemu odboru v sprejem akt o
notranji organizaciji in sistemizaciji delovnih mest in druge splošne akte, ki
jih sprejme upravni odbor;
-      
predlaga upravnemu odboru v sprejem letni načrt
zavoda, sprejema ukrepe za njegovo izvajanje ter poroča upravnemu odboru o
rezultatih dela in poslovanja zavoda;
-      
je odredbodajalec in skladno s tem podpisuje
poslovne akte, listine in druge dokumente, ki se nanašajo na finančno
poslovanje zavoda;
-      
v skladu z veljavnim letnim načrtom zavoda
odloča o prodaji in nabavi osnovnih sredstev, o dokončnih odpisih osnovnih
sredstev, opreme in neizterljivih obveznosti, o najemanju kreditov in
plasiranju finančnih sredstev;
-      
predpisuje oziroma izdaja vse akte s področja
delovanja zavoda, za katere niso pristojni drugi organi zavoda,
-      
odloča o pravicah in obveznostih delavcev s
področja delovnih razmerij v skladu s predpisi;
-      
predpisuje urnik poslovanja posameznih enot
zavoda, določa urnik ogledov in določa delovni čas;
-      
določa prodajne cene in cene za opravljanje
vseh vrst storitev v okviru potrjene politike cen;
-      
predlaga upravnemu odboru stroškovne osnove
najemnih pogodb;
-      
opravlja druge naloge v skladu z zakoni,
kolektivno pogodbo, statutom in drugimi splošnimi akti.
20. člen
Direktor zavoda samostojno sklepa posle do
zneska 30,000.000 SIT, nad tem zneskom pa le s soglasjem upravnega odbora,
kolikor ni s tem odlokom za posamezne vrste poslov določeno drugače.
Direktor zavoda lahko posamezna opravila iz
svoje pristojnosti s splošnim ali posebnim pisnim pooblastilom prenese na druge
delavce.
VII. SREDSTVA ZA USTANOVITEV IN DELO ZAVODA TER NAČIN NJIHOVE
ZAGOTOVITVE
21. člen
Zavod upravlja z vsem premoženjem, s
katerim je upravljal do uveljavitve tega odloka Servis za protokolarne storitve
in ki je izkazano v njegovi premoženjski bilanci na dan 31. decembra 2000.
Zavod kot pravni naslednik Servisa za
protokolarne storitve prevzame tudi vse njegove obveznosti iz dosedanjega
poslovanja.
22. člen
Premoženje, s katerim upravlja zavod, je
last Republike Slovenije. Zavod mora s premoženjem ravnati s skrbnostjo dobrega
gospodarja.
VIII. VIRI, NAČIN IN POGOJI FINANCIRANJA DELA ZAVODA
23. člen
Sredstva za opravljanje svoje dejavnosti
zavod pridobiva:
-      
iz proračuna Republike Slovenije;
-      
s prihodki od plačil uporabnikov protokolarnih
storitev;
-      
s prihodki od najemnin;
-      
s prihodki od prodaje blaga in storitev;
-      
s prihodki nadomestil tretjih oseb za
opravljanje dejavnosti v zavarovanem območju;
-      
z dotacijami, donacijami, darili in iz drugih
virov.
Zavod pridobiva sredstva iz prve alinee
prejšnjega odstavka tega člena na podlagi potrjenega letnega programa dela in
finančnega načrta in na podlagi sklenjene pogodbe.
Iz proračuna Republike Slovenije se
zagotavljajo sredstva za izvedbo najmanjšega obsega dejavnosti zavoda, ki
zagotavlja nemoteno delovanje reprezentančne in protokolarne funkcije (kadri,
prostori, oprema).
Sredstva, ki jih zavod pridobiva na podlagi
druge do šeste alinee, so prihodki zavoda in se praviloma namenjajo za razvoj
in širitev dejavnosti zavoda, predvsem pa za vzdrževanje premoženja, ki ga ima
zavod v upravljanju, v skladu s potrjenim finančnim načrtom zavoda.
24. člen
Plače in pravice z delovnih razmerij
delavcev zavoda se zagotavljajo v skladu s predpisi, kot veljajo za zaposlene v
državnih organih.
IX. NOTRANJA ORGANIZIRANOST ZAVODA
25. člen
Zavod je organiziran v štirih
organizacijskih enotah:
1.    
gostinsko-turistični sektor,
2.    
tehnični sektor,
3.    
splošni sektor in
4.    
finančno-informacijski sektor.
Podrobnejšo organizacijo zavoda določa akt
o notranji organizaciji in sistemizaciji delovnih mest.
X. RAČUNOVODSTVO, REVIDIRANJE, FINANČNO POSLOVANJE
26. člen
Zavod vodi računovodstvo skladno z določili
zakona, ki ureja gospodarske družbe in slovenskimi računovodskimi standardi ter
pravilnikom o računovodstvu.
Za potrebe usklajevanja računovodskih
podatkov z državnim proračunom zavod vodi tudi posebno knjigovodsko evidenco
proračunskih prihodkov po načelu plačane realizacije.
27. člen
Zavod mora zagotoviti ločene knjigovodske
evidence za dejavnost javne gospodarske službe in za tržne dejavnosti v skladu
z merili, ki jih sprejme upravni odbor zavoda.
28. člen
Zavod mora imeti revidirane letne
računovodske izkaze. Pri reviziji se skladno s predpisi ugotavlja tudi
namenskost, učinkovitost in racionalnost porabe proračunskih sredstev.
29. člen
Zavod vodi svoje finančno poslovanje v
skladu z zakoni in poslovnofinančnimi načeli.
Za skladnost finančnega poslovanja zavoda s
predpisi in poslovnofinančnimi načeli je poleg direktorja zavoda posebno
odgovoren delavec, ki skrbi za finančno poslovanje zavoda.
XI. SPLOŠNI AKTI
30. člen
Poleg statuta ima zavod še naslednje
splošne akte:
-      
akt o notranji organizaciji in sistemizaciji
delovnih mest;
-      
poslovnik o delu upravnega odbora;
-      
akti poslovne politike;
-      
pravilnik o računovodstvu;
-      
akt o delovnih razmerjih;
-      
akt o varstvu pri delu;
-      
akt o določanju plač zaposlenih;
-      
akt o poslovni skrivnosti;
-      
druge akte, ki jih določajo predpisi.
Akte od prve do tretje alinee sprejme
upravni odbor, ostale pa direktor zavoda.
XII. POSLOVNA SKRIVNOST
31. člen
Za poslovno skrivnost zavoda se štejejo
listine in podatki, ki jih zaradi njihove narave in pomena za poslovanje zavoda
ni dovoljeno sporočati, posredovati ali dajati na vpogled nepooblaščenim
osebam, razen na način predpisan z aktom zavoda.

Odlok o ustanovitvi javnega gospodarskega
zavoda protokolarne storitve Republike Slovenije (Uradni list RS, št. 97/01)
vsebuje naslednje prehodne in končne določbe:
»XIII. PREHODNE IN KONČNE DOLOČBE
32. člen
Z dnem uveljavitve tega odloka preide
upravljanje vseh objektov Servisa za protokolarne storitve z opremo, ki je
namenjena za nemoteno poslovanje, na zavod.
Servis za protokolarne storitve izdela
letno poročilo po stanju na dan 31. decembra 2001 in ga najkasneje v dveh
mesecih po pričetku uporabe tega odloka predloži ustanovitelju v sprejem.
Zavod izdela otvoritveno bilanco stanja na
dan 1. januarja 2002 v skladu s slovenskimi računovodskimi standardi in jo
najkasneje v dveh mesecih po pričetku uporabe tega odloka predloži
ustanovitelju v sprejem.
33. člen
Splošni akti iz 30. člena tega odloka
morajo biti sprejeti najkasneje v roku enega leta po uveljavitvi tega odloka.
Do sprejetja splošnih aktov zavoda se
uporabljajo predpisi in splošni akti, kot so veljali v Servisu za protokolarne
storitve.
34. člen
Dosedanji direktor Servisa za protokolarne
storitve nadaljuje z delom kot direktor zavoda do izteka štiriletnega
mandatnega obdobja.
35. člen
Zavod prevzame vse delavce, ki so bili do
sedaj zaposleni v Servisu za protokolarne storitve.
Za delovno pravna vprašanja se za zavod
uporabljajo vsi predpisi, ki urejajo položaj zaposlenih v državnih organih.
36. člen
V poslovnem letu 2002 se pravice porabe iz
finančnega načrta Servisa za protokolarne storitve prenesejo v finančni načrt
Generalnega sekretariata Vlade Republike Slovenije in uporabijo za financiranje
zavoda v letu 2002. Pogodbo o financiranju zavoda skleneta generalni sekretar
Vlade Republike Slovenije in direktor zavoda.
37. člen
Direktor zavoda mora predlagati vpis
ustanovitve zavoda v sodni register.
Direktor zavoda mora sklicati konstitutivno
sejo upravnega odbora zavoda najpozneje v dveh tednih po imenovanju oziroma
izvolitvi članov upravnega odbora.
38. člen
Z dnem uveljavitve tega odloka preneha
veljati odlok o ustanovitvi Servisa za protokolarne storitve (Uradni list SRS,
št. 29/88).
39. člen
Ta odlok začne veljati naslednji dan po
objavi v Uradnem listu Republike Slovenije, uporabljati pa se začne s 1.
januarjem 2002.«.

Odlok o spremembah Odloka o ustanovitvi
javnega gospodarskega zavoda protokolarne storitve Republike Slovenije (Uradni
list RS, št. 16/05) vsebuje naslednjo končno določbo:
»2. člen
Ta odlok začne veljati naslednji dan po
objavi v Uradnem listu Republike Slovenije.«.