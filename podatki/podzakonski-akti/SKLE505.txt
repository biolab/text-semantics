1. člen
Vlada Republike Slovenije ustanovi svet za področje
informatike v državnih organih, javnih zavodih in drugih organizacijah, ki
opravljajo javne funkcije (v nadaljevanju: svet) kot strokovno posvetovalno
telo za naslednja področja: 
-       
pri oblikovanju, vzpostavljanju, povezovanju in izmenjavi podatkov iz
evidenc, ki so v pristojnosti državnih organov in ki jih povezujejo v skupne
baze podatkov ter v nacionalni program statističnih raziskovanj Republike
Slovenije, 
-       
pri načrtovanju dolgoročne strategije uvajanja informacijske tehnologije
v delo državnih organov, javnih zavodov in drugih organizacij, ki opravljajo
javne funkcije, 
-       
pri pripravi in realizaciji letnih načrtov informatizacije državnih
organov, 
-       
pri izdelavi predlogov predpisov, ki temeljijo na uvajanju informatike v
delovne procese državnih organov, javnih zavodov in organizacij, ki opravljajo
javne funkcije in posledične organizacijske spremembe, 
-       
pri uresničevanju programov, prevzetih po mednarodnih obveznostih, ki
zadevajo tudi področje informatike, 
-       
pri nalogah, ki jih določi Vlada Republike Slovenije.
2. člen
Svet sestavljajo: 
1.     
minister za notranje zadeve kot predsednik sveta; 
2.     
direktor Centra Vlade Republike Slovenije za informatiko kot njegov
namestnik; 
3.     
direktor Statističnega urada Republike Slovenije kot namestnik v
primerih obravnave gradiv iz prve alinee prejšnjega člena; 
4.     
generalni sekretar Vlade Republike Slovenije; 
5.     
odgovorne osebe za področje informatizacije iz: 
- 
Ministrstva za finance, 
- 
Ministrstva za notranje zadeve, 
- 
Ministrstva za obrambo, 
- 
Ministrstva za zunanje zadeve, 
- 
Ministrstva za šolstvo in šport, 
- 
Ministrstva za znanost in tehnologijo, 
- 
Ministrstva za gospodarske dejavnosti, 
- 
Ministrstva za okolje in prostor, 
- 
Ministrstva za kmetijstvo, gozdarstvo in prehrano, 
- 
Ministrstva za promet in zveze, 
- 
Ministrstva za pravosodje, 
- 
Službe Vlade Republike Slovenije za evropske zadeve, 
- 
Službe Vlade Republike Slovenije za reformo lokalne samouprave in 
- 
Službe Vlade Republike Slovenije za zakonodajo. 
6.     
strokovnjaki za delovno področje Sveta iz zunanjih institucij: 
- 
dr. Marjan KRISPER, Univerza v Ljubljani, Fakulteta za računalništvo in
informatiko; 
- 
dr. Rajko PIRNAT, Univerza v Ljubljani, Pravna fakulteta, 
- 
dr. Jože GRIČAR, Univerza v Mariboru, Fakulteta za organizacijske vede
Kranj, 
- 
dr. Ivan ROZMAN, Univerza v Mariboru, Fakulteta za elektrotehniko,
računalništvo in informatiko in 
7.     
dr. Gorazd TRPIN, državni sekretar v Ministrstvu za notranje zadeve.
3. člen
Sejo sveta skliče predsednik, v odsotnosti pa njegov
namestnik na predlog Vlade Republike Slovenije, državnega organa ali na lastno
pobudo. 
Svet dela na sejah, na katerih obravnava zadeve s področja,
za katero je ustanovljen.
4. člen
Gradivo za seje sveta lahko pripravi kateri koli državni
organ. 
Svet lahko obravnava tudi gradivo, ki ga je prejel od
strokovnih organizacij ali drugih pravnih oseb. 
Gradivo mora biti pred obravnavo v svetu poslano Centru Vlade
za informatiko v mnenje. 
Kolikor predloženo gradivo vsebuje projekt informatizacije,
ki zajema oblikovanje, vzpostavljanje in povezovanje skupnih podatkovnih baz,
mora Statistični urad Republike Slovenije oceniti njegovo skladnost z
nacionalnim programom statističnih raziskovanj.
5. člen
Organizacijske in administrativne naloge za potrebe sveta
opravlja Ministrstvo za notranje zadeve.
6. člen
Poslovnik o delu sveta sprejme svet na svoji prvi seji.

Sklep o ustanovitvi sveta Vlade Republike
Slovenije  za področje informatike v državnih organih, javnih zavodih in
drugih organizacijah, ki opravljajo  javne funkcije (Uradni list RS, št. 56/96) vsebuje naslednjo končno določbo:
»7. člen
Ta sklep začne veljati osmi dan po objavi v Uradnem listu
Republike Slovenije.«.

Sklep o spremembah sklepa o ustanovitvi sveta
Vlade Republike Slovenije  za področje informatike v državnih organih,
javnih zavodih in drugih organizacijah, ki opravljajo  javne funkcije
(Uradni list RS, št. 11/98) vsebuje naslednjo končno določbo:
»3. člen
Ta sklep začne veljati naslednji dan po objavi v Uradnem
listu Republike Slovenije.«.