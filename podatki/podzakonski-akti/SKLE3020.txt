I. TEMELJNA DOLOČBA
1. člen
(1) S tem sklepom se dosedanje javno
podjetje Pošta Slovenije, d.o.o., preoblikuje v družbo Pošta Slovenije, d.o.o.,
ki nadaljuje z delom kot gospodarska družba brez statusa javnega podjetja.
(2) Pošta Slovenije, d.o.o., je pravni
naslednik javnega podjetja Pošta Slovenije, d.o.o., vpisanega v sodni register
pri Okrožnem sodišču v Mariboru pod št. reg. vložka 1/09400/00.
(3) Ustanovitelj in edini družbenik Pošte
Slovenije, d.o.o., je Republika Slovenija, ki uresničuje ustanoviteljske
pravice prek Vlade Republike Slovenije (v nadaljevanju: ustanovitelj).
II. IME IN SEDEŽ DRUŽBE
2. člen
(1) Ime družbe je: Pošta Slovenije, d.o.o.
(2) Poleg imena se lahko uporablja tudi
grafična izvedba imena (logotip).
3. člen
(1) Sedež družbe je v Mariboru, Slomškov
trg 10.
(2) Poslovni naslov družbe se lahko
spremeni brez spremembe tega sklepa. O spremembi naslova družbe odloča
generalni direktor s soglasjem nadzornega sveta.
4. člen
(1) Štampiljka družbe je okrogle oblike z
besedilom: Pošta Slovenije, d.o.o., in vsebuje tudi stilizirano podobo poštnega
roga.
(2) Poleg štampiljke ima družba tudi pečat
okrogle oblike z enakim besedilom in znakom.
Generalni direktor določi rabo štampiljke
in pečata s posebnim navodilom.
III. DEJAVNOST DRUŽBE
5. člen
(1) Dejavnosti družbe v skladu z uredbo o
uvedbi in uporabi standardne klasifikacije dejavnosti (Uradni list RS, št.
2/02) so:
-           
64.110 Dejavnost javne pošte, od tega:
1.     
opravljanje vseh vrst poštnih storitev, določenih v nomenklaturi poštnih
storitev,
2.     
prenos telegrafskih sporočil,
3.     
izdaja poštnih vrednotnic,
4.     
prodaja poštnih vrednotnic,
5.     
izvoz poštnih vrednotnic,
6.     
izdaja dovoljenj za izdelavo in uporabo priložnostnih poštnih žigov,
7.     
prenos vseh vrst poštnih pošiljk v mednarodnem prometu do teže,
velikosti in označene vrednosti ter denarnih in drugih storitev v skladu z
določili konvencije Svetovne poštne zveze in drugimi mednarodnimi sporazumi;
-           
22.110 Izdajanje knjig,
-           
22.120 Izdajanje časopisov,
22.130 Izdajanje revij in periodike
-           
22.150 Drugo založništvo,
-           
22.210 Tiskanje časopisov,
-           
22.220 Drugo tiskarstvo,
-           
22.230 Knjigoveštvo,
-           
22.240 Priprava za tisk,
22.250 Druge dejavnosti, povezane s
tiskarstvom
-           
22.330 Razmnoževanje računalniških zapisov,
-           
25.240 Proizvodnja drugih izdelkov iz plastičnih mas,
28.630 Proizvodnja ključavnic, okovja
28.750 Proizvodnja drugih kovinskih
izdelkov, d.n.
-           
36.120 Proizvodnja pohištva za poslovne in prodajne prostore, razen
sedežnega pohištva,
-           
36.630 Proizvodnja drugih izdelkov,
-           
37.200 Reciklaža nekovinskih ostankov in odpadkov,
-           
45.420 Vgrajevanje stavbnega in drugega pohištva,
-           
45.430 Oblaganje tal in sten,
-           
45.441 Steklarska dela,
-           
45.442 Pleskarska dela,
-           
50.101 Trgovina na debelo z motornimi vozili,
-           
50.102 Trgovina na drobno z motornimi vozili,
-           
50.103 Posredništvo pri trgovini z motornimi vozili,
-           
50.200 Vzdrževanje in popravila motornih vozil,
-           
50.301 Trgovina na debelo z rezervnimi deli in dodatno opremo za
motorna vozila,
-           
50.302 Trgovina na drobno z rezervnimi deli in dodatno opremo za
motorna vozila,
-           
50.303 Posredništvo pri trgovini z rezervnimi deli in dodatno opremo
za motorna vozila,
-           
50.401 Trgovina na debelo z motornimi kolesi, deli in opremo,
-           
50.402 Trgovina na drobno z motornimi kolesi, deli in opremo,
-           
50.403 Posredništvo pri trgovini z motornimi kolesi, deli in opremo,
-           
50.404 Vzdrževanje in popravila motornih koles,
51.140 Posredništvo pri prodaji strojev,
industrijske opreme, ladij, letal
51.150
Posredništvo pri prodaji pohištva, gospodinjskih predmetov in naprav, drugih
kovinskih izdelkov
51.160 Posredništvo pri prodaji tekstila,
oblačil, obutve, usnjenih izdelkov
51.170 Posredništvo pri prodaji živil, pijač,
tobačnih izdelkov
51.180 Posredništvo, specializirano za
prodajo drugih določenih izdelkov
-           
51.190 Posredništvo pri prodaji raznovrstnih izdelkov,
51.210 Trgovina na debelo z žiti, semeni in
krmo
51.420 Trgovina na debelo z oblačili in
obutvijo 
51.430 Trgovina na debelo z električnimi
gospodinjskimi, radijskimi in TV napravami
51.440 Trgovina na debelo s porcelanom,
steklenino, tapetami, čistili
51.450 Trgovina na debelo s parfumi in
kozmetiko
51.460 Trgovina na debelo s farmacevtskimi
izdelki in medicinskimi pripomočki
51.470 Trgovina na debelo z
drugimi izdelki široke porabe
-           
51.560 Trgovina na debelo z drugimi polizdelki,
51.850 Trgovina na debelo s pisarniškimi stroji
in opremo
51.860 Trgovina na debelo z elektronskimi
deli in opremo
51.870
Trgovina na debelo z drugimi stroji in napravami za industrijo, trgovino,
navigacijo
51.900 Druga trgovina na debelo
52.110 Trgovina na drobno v
nespecializiranih prodajalnah, pretežno z živili
-           
52.120 Trgovina na drobno v drugih nespecializiranih prodajalnah,
52.250 Trgovina na drobno z alkoholnimi in
brezalkoholnimi pijačami
52.260 Trgovina na drobno s tobačnimi
izdelki
52.270 Trgovina na drobno v drugih
specializiranih prodajalnah z živili
52.320 Trgovina na drobno z medicinskimi in
ortopedskimi izdelki
52.330 Trgovina na drobno s kozmetičnimi in
toaletnimi izdelki
52.410 Trgovina na drobno s tekstilom
52.420 Trgovina na drobno z oblačili
52.430 Trgovina na drobno z obutvijo in usnjenimi
izdelki
52.440 Trgovina na drobno s pohištvom,
svetili in drugimi predmeti za gospodinjstvo
52.450 Trgovina na drobno z električnimi
gospodinjskimi, radijskimi in TV napravami
52.461 Trgovina na drobno s kovinskimi
izdelki
-           
52.471 Dejavnost knjigarn,
-           
52.472 Trgovina na drobno s časopisi, revijami,
-           
52.473 Dejavnost papirnic,
52.481 Trgovina na drobno s športno opremo
-           
52.482 Dejavnost cvetličarn,
52.483 Trgovina na drobno z vrtnarsko opremo
in hišnimi živalmi
52.484 Trgovina na drobno s kurivom
52.485 Trgovina na drobno z urami, nakitom,
bižuterijo
52.486 Trgovina na drobno z umetniškimi
izdelki
52.487 Trgovina na drobno z igračami,
otroško opremo
-           
52.488 Trgovina na drobno v drugih specializiranih prodajalnah,
52.500 Trgovina na drobno z rabljenim blagom
-           
52.610 Trgovina na drobno po pošti,
-           
52.620 Trgovina na drobno na tržnicah in stojnicah,
-           
52.630 Druga trgovina na drobno zunaj prodajaln,
52.740 Druga popravila izdelkov široke
porabe
-           
55.100 Dejavnost hotelov in podobnih obratov,
-           
55.210 Dejavnost planinskih domov in mladinskih prenočišč,
-           
55.239 Druge nastanitve za krajši čas,
-           
55.510 Dejavnost menz,
-           
60.230 Drug kopenski potniški promet,
-           
60.240 Cestni tovorni promet,
-           
62.100 Zračni promet na rednih linijah,
-           
62.200 Izredni zračni promet,
-           
63.120 Skladiščenje,
-           
63.230 Druge pomožne dejavnosti v zračnem prometu,
-           
63.300 Dejavnost potovalnih agencij in organizatorjev potovanj; s
turizmom povezane dejavnosti,
-           
63.400 Dejavnosti drugih prometnih agencij,
-           
64.120 Kurirska dejavnost, razen javne pošte,
-           
64.200 Telekomunikacije,
-           
65.122 Dejavnost hranilnic,
-           
65.210 Finančni zakup (leasing),
67.110 Dejavnost finančnih trgov
-           
67.120 Posredništvo z vrednostnimi papirji,
67.130 Pomožne dejavnosti, povezane s
finančnim posredništvom
-           
67.200 Pomožne dejavnosti v zavarovalništvu in pokojninskih skladih,
-           
70.110 Organizacija izvedbe nepremičninskih projektov za trg,
-           
70.120 Trgovanje z lastnimi nepremičninami,
-           
70.200 Dajanje lastnih nepremičnin v najem,
70.310 Dejavnost agencij za posredništvo v
prometu z nepremičninami
-           
70.320 Upravljanje z nepremičninami za plačilo ali po pogodbi,
-           
71.100 Dajanje avtomobilov v najem,
-           
71.330 Dajanje pisarniške in računalniške opreme v najem,
-           
71.340 Dajanje drugih strojev in opreme v najem,
71.402 Dejavnost videotek
-           
72.100 Svetovanje o računalniških napravah,
-           
72.210 Razvoj in založba programskih paketov,
-           
72.220 Oskrba z računalniškimi programi in svetovanje,
-           
72.300 Obdelava podatkov,
-           
72.400 Omrežne podatkovne storitve,
-           
72.500 Vzdrževanje in popravila pisarniških in računskih strojev
ter računalniških naprav,
-           
72.600 Druge računalniške dejavnosti,
74.120 Računovodske, knjigovodske in
revizijske dejavnosti, davčno svetovanje
-           
74.130 Raziskovanje trga in javnega mnenja,
-           
74.140 Podjetniško in poslovno svetovanje,
-           
74.203 Arhitekturno in gradbeno projektiranje in z njim povezano
tehnično svetovanje,
-           
74.204 Drugo projektiranje in tehnično svetovanje,
-           
74.400 Oglaševanje,
-           
74.600 Poizvedovalne dejavnosti in varovanje,
-           
74.700 Čiščenje objektov in opreme,
-           
74.810 Fotografska dejavnost,
-           
74.820 Pakiranje,
-           
74.851 Prevajanje,
-           
74.852 Fotokopiranje in drugo razmnoževanje,
-           
74.853 Druga splošna tajniška opravila,
74.860 Dejavnost klicnih centrov
-           
74.871 Prirejanje razstav, sejmov in kongresov,
-           
74.872 Oblikovanje, aranžerstvo, dekoraterstvo,
-           
74.843 Druge poslovne dejavnosti,
-           
80.422 Drugo izobraževanje, izpopolnjevanje in usposabljanje,
-           
92.511 Dejavnost knjižnic,
-           
92.512 Dejavnost arhivov,
-           
92.711 Prirejanje klasičnih iger na srečo,
92.712 Dejavnost igralnic
93.050 Druge osebne storitve.
(2) Vse dejavnosti iz prejšnjega odstavka
lahko družba opravlja tudi v zunanjetrgovinskem prometu.
6. člen
Družba opravlja registrirano dejavnost doma
in v tujini brez omejitev v svojem imenu in za svoj račun. Družba lahko sklepa
posle iz dejavnosti tudi v svojem imenu za tuj račun.
7. člen
Družba poleg registrirane dejavnosti
opravlja tudi druge posle, ki so potrebni za njen obstoj in za opravljanje
dejavnosti, ne pomenijo pa neposrednega opravljanja dejavnosti, o čemer odloča
generalni direktor.
IV. OSNOVNI KAPITAL IN POSLOVNI DELEŽ USTANOVITELJA
8. člen
(1) Osnovni kapital družbe znaša
29.109,665.677 SIT in je zagotovljen z osnovnim vložkom edinega družbenika –
Republike Slovenije, ki je za to pridobil 100% poslovni delež.
(2) Osnovni vložek je enak osnovnemu
kapitalu družbe.
V. ODGOVORNOST DRUŽBE
9. člen
Družba odgovarja za svoje obveznosti z vsem
s svojim premoženjem.
VI. ZASTOPANJE IN PREDSTAVLJANJE
10. člen
(1) Generalni direktor samostojno
predstavlja družbo, pri sklepanju pogodb in drugih pravnih poslov pa družbo
zastopa neomejeno, razen za:
1.     
sklepanje pravnih poslov v vrednosti nad 300,000.000 SIT,
2.     
najemanju posojil in kreditov, ki v posamičnem primeru presegajo
500,000.000 SIT,
3.     
dovolitev vpisa zastavne pravice na nepremičninah družbe, ko potrebuje
soglasje nadzornega sveta.
(2) Ne glede na določilo prejšnjega
odstavka lahko nadzorni svet odloči, da se smejo določene vrste poslov
opravljati le z njegovim soglasjem. Če nadzorni svet zavrne soglasje, lahko
generalni direktor in njegov namestnik zahtevata, da o soglasju odloča
ustanovitelj.
11. člen
V primeru odsotnosti ali zadržanosti
generalnega direktorja opravlja njegove naloge in izvaja njegova pooblastila
namestnik generalnega direktorja.
12. člen
Generalni direktor lahko prenese pri
uresničevanju svojih pooblastil, določenih z zakonom in tem sklepom, opravljanje
posameznih zadev na posamezne delavce s posebnimi pooblastili in odgovornostmi,
prav tako pa lahko na te delavce prenese tudi pravico podpisovanja aktov,
pogodb in poslovnih listin.
13. člen
Generalni direktor lahko v posameznih
primerih tudi pisno pooblasti posamezne delavce družbe za sklepanje določenih
vrst pravnih poslov in dejanj.
14. člen
(1) Poslovno enoto vodi direktor poslovne
enote.
(2) Direktor poslovne enote zastopa in
predstavlja poslovno enoto v mejah pooblastil, ki jih določi generalni
direktor.
VII. LETNO POROČILO IN DOBIČEK
15. člen
(1) Generalni direktor mora v rokih, ki so
določeni v slovenskih računovodskih standardih, pripraviti in predložiti
ustanovitelju v sprejem letno in revizorjevo poročilo skupaj s predlogom
uporabe bilančnega dobička oziroma načina pokrivanja izgube.
(2) Letnemu in revizorjevemu poročilu mora
biti predloženo mnenje nadzornega sveta in poročilo predsednika nadzornega
sveta o delu nadzornega sveta.
(3) Letni računovodski izkazi družbe morajo
biti revidirani v skladu z zakonom.
16. člen
Družba mora v skladu z določili zakona, ki
ureja izvajanje poštnih storitev, zagotoviti ustrezno ločitev na računovodski
ravni med različnimi poslovnimi dejavnostmi, ki zagotavlja preglednost
računovodskih informacij. 
Družba mora za celotno obdobje, ko je
izvajalec univerzalnih poštnih storitev, v skladu z določili zakona, ki ureja
izvajanje poštnih storitev, zagotoviti ločeno računovodsko spremljanje
univerzalnih, rezerviranih in ostalih poštnih storitev, ki jih izvaja.
VIII. UPRAVLJANJE DRUŽBE
17. člen
O upravljanju družbe odločajo:
1.     
ustanovitelj,
2.     
nadzorni svet,
3.     
poslovodstvo.
18. člen
(1) Ustanovitelj odloča o zadevah, za
katere je pristojen v skladu s 439. členom zakona o gospodarskih družbah.
(2) Poleg pristojnosti iz prejšnjega
odstavka ustanovitelj:
1.     
sprejme poslovni načrt družbe na predlog nadzornega sveta in generalnega
direktorja,
2.     
sprejme dolgoročni razvojni načrt na predlog nadzornega sveta in
generalnega direktorja,
3.     
daje soglasje na (so)ustanavljanje pravnih oseb s strani družbe,
4.     
odloča o prenehanju ali odsvajanju pravnih oseb, katerih
(so)ustanovitelj oziroma (so)lastnik je družba,
5.     
odloča o načinu pokrivanja izgube družbe na predlog nadzornega sveta,
6.     
imenuje in razrešuje člane nadzornega sveta, razen tistih, ki jih izvoli
svet delavcev,
7.     
odloča o višini sejnin članov nadzornega sveta,
8.     
imenuje revizorja na predlog nadzornega sveta,
9.     
odloča o pridobivanju lastnih poslovnih deležev,
10.  
odloča o drugih zadevah, ki jih ne prepusti v odločanje poslovodstvu ali
nadzornemu svetu.
19. člen
Ustanovitelj sprejema svoje odločitve tako,
da jih vpiše v posebno knjigo sklepov, katero potrdi notar najkasneje do vpisa
družbe v register. Sklepi, ki niso vpisani v knjigo sklepov, nimajo pravnega
učinka.
20. člen
(1) Nadzorni svet šteje sedem članov. Član
nadzornega sveta je lahko le oseba, ki izpolnjuje pogoje za člane nadzornega
sveta, ki jih določa zakon, ki ureja gospodarske družbe.
(2) Ustanovitelj imenuje pet članov
nadzornega sveta, dva člana nadzornega sveta pa voli svet delavcev.
(3) Nadzorni svet izmed svojih članov, ki
jih je imenoval ustanovitelj, izvoli predsednika in njegovega namestnika.
(4) Člani nadzornega sveta so izvoljeni za
dobo štirih let in so lahko ponovno izvoljeni.
(5) Predsednik nadzornega sveta zastopa
družbo nasproti članom poslovodstva.
21. člen
Nadzorni svet oziroma njegov član je lahko
odpoklican pred potekom mandata, če tako sklene ustanovitelj. Člana nadzornega
sveta, ki ju je izvolil svet delavcev, sta lahko odpoklicana pred potekom
mandata, če tako sklene svet delavcev.
22. člen
Član nadzornega sveta je lahko odpoklican
pred potekom mandata v naslednjih primerih:
1.     
če je zaradi napačnih ravnanj ali predlogov izgubil zaupanje organa, ki
ga je izvolil,
2.     
če ne izpolnjuje pogojev, določenih z zakonom,
3.     
če krši poslovno skrivnost družbe,
4.     
če sam to zahteva.
23. člen
Pristojnosti nadzornega sveta so:
1.     
nadzoruje vodenje poslov družbe,
2.     
da mnenje k predlogu poslovnega načrta družbe,
3.     
sprejme poslovnik o svojem delu,
4.     
obravnava in potrdi letno poročilo družbe skupaj z revizorjevim
poročilom ter ustanovitelju predlaga uporabo bilančnega dobička,
5.     
imenuje in razrešuje generalnega direktorja, njegovega namestnika in
člana poslovodstva,
6.     
sklepa pogodbo o zaposlitvi z generalnim direktorjem, njegovim
namestnikom in članom poslovodstva,
7.     
v skladu s kriteriji Vlade Republike Slovenije odloča o višini osnovne
plače in nagradi za uspešnost poslovanja generalnega direktorja, njegovega
namestnika in člana poslovodstva,
8.     
sprejme navodilo za glasovanje generalnega direktorja na seji skupščine
Poštne banke Slovenije, d.d., pri čemer upošteva morebitna stališča ali mnenje
ustanovitelja,
9.     
obravnava in odloča o drugih zadevah v skladu z zakonom, tem sklepom,
drugimi predpisi in splošnimi akti družbe.
24. člen
(1) Nadzorni svet odloča na sejah. Seje nadzornega
sveta sklicuje predsednik nadzornega sveta, v njegovi odsotnosti pa namestnik
predsednika s predhodnim soglasjem predsednika.
(2) Vsak član nadzornega sveta ali
generalni direktor lahko zahteva, da predsednik nadzornega sveta takoj skliče
sejo sveta in navede razloge zanjo. Seja mora biti sklicana najkasneje v dveh
tednih po vloženi zahtevi.
(3) Če zahteva najmanj dveh članov
nadzornega sveta ali generalnega direktorja ni bila sprejeta, lahko ti sami
skličejo nadzorni svet in predlagajo dnevni red.
25. člen
Nadzorni svet mora biti sklican praviloma
vsaj enkrat v četrtletju, obvezno pa mora biti sklican enkrat v polletju.
26. člen
(1) Nadzorni svet je sklepčen, če so pri
sklepanju navzoči vsaj štirje člani. Nadzorni svet sprejema sklepe z navadno večino
navzočih članov.
(2) Delo nadzornega sveta vodi predsednik
nadzornega sveta oziroma v njegovi odsotnosti njegov namestnik.
27. člen
Način svojega dela nadzorni svet določi s
poslovnikom.
28. člen
(1) O svojem delu predloži nadzorni svet
ustanovitelju poročilo, v katerem navede, na kakšen način in v kakšnem obsegu
je preverjal vodenje družbe med poslovnim letom.
(2) Poročilo nadzornega sveta vsebuje
predvsem:
1.     
mnenje o delu generalnega direktorja in njegovega namestnika,
2.     
stališče o letnem in revizorjevem poročilu,
3.     
mnenje o poslovanju družbe.
(3) Kršitve zakonov, sklepov ustanovitelja
ali splošnih aktov družbe v zvezi s poslovanjem družbe mora nadzorni svet takoj
sporočiti ustanovitelju.
29. člen
Člani nadzornega sveta prejemajo za svoje
delo v nadzornem svetu sejnino v višini, ki jo določi ustanovitelj. Poleg
sejnine pripada članom tudi povračilo morebitnih potnih stroškov za prihod in
udeležbo na seji.
30. člen
Poslovodstvo družbe ima tri člane.
Poslovodstvo družbe predstavljajo generalni direktor, namestnik generalnega
direktorja in član poslovodstva. Delovna področja članov poslovodstva določi
nadzorni svet.
31. člen
Generalnega direktorja in namestnika
generalnega direktorja ter člana poslovodstva imenuje in razrešuje nadzorni
svet družbe za dobo 5 let z možnostjo ponovnega imenovanja.
32. člen
Generalni direktor oziroma namestnik
generalnega direktorja oziroma član poslovodstva mora za zasedbo navedenega
delovnega mesta poleg zakonskih pogojev izpolnjevati še naslednje pogoje:
1.     
imeti mora najmanj univerzitetno izobrazbo ustrezne smeri,
2.     
poznati mora problematiko poštne dejavnosti,
3.     
imeti mora najmanj pet let delovnih izkušenj na vodilnih delovnih mestih
ali v organih velike družbe,
4.     
aktivno mora obvladati vsaj en svetovni jezik,
5.     
imeti mora potrebne strokovne, organizacijske in druge sposobnosti za
opravljanje najodgovornejših nalog.
33. člen
Pristojnosti in naloge generalnega
direktorja so:
1.     
predlaga poslovni načrt družbe in ukrepe za njegovo izvajanje,
2.     
poroča nadzornemu svetu o rezultatih dela in o poslovanju družbe,
finančnem stanju družbe in o poslih, ki lahko pomembno vplivajo na donosnost
ali plačilno sposobnost družbe,
3.     
skrbi za uresničevanje sklepov ustanovitelja in nadzornega sveta,
4.     
obvešča nadzorni svet in ustanovitelja o morebitnih prekoračitvah planskih
aktov,
5.     
sklepa pravne posle v mejah svojih pooblastil in podpisuje poslovne
listine, pogodbe ter druge dokumente,
6.     
izdaja pravilnike ter druge splošne in posamične pravne akte družbe,
7.     
odloča o poslovnih ukrepih za izboljšanje materialnega položaja družbe,
8.     
odloča o notranji organiziranosti družbe,
9.     
(črtana),
10.  
odloča o odpisih materialnih vrednosti,
11.  
določa cene storitev, vrste popustov in njihovo višino,
12.  
določa plače delavcem družbe,
13.  
kot delodajalec sklepa pogodbe o zaposlitvah z delavci družbe,
14.  
imenuje in razrešuje direktorje poslovnih enot, direktorje sektorjev in
svetovalce,
15.  
oblikuje posebne komisije, delovne skupine ali druga delovna in
svetovalna telesa za razrešitev določenih vprašanj iz svojega delovnega
področja ter jim daje naloge,
16.  
odloča o drugih zadevah v skladu z zakonom, tem aktom, kolektivno
pogodbo in drugimi splošnimi akti družbe,
17.  
opravlja druge naloge, ki jih zahteva učinkovito organiziranje in
vodenje družbe.
34. člen
Delovno področje, pristojnosti in
pooblastila namestnika generalnega direktorja določi generalni direktor,
kolikor ta sklep ne določa drugače.
35. člen
O svojem delu in o poslovanju družbe
poročata generalni direktor in namestnik generalnega direktorja nadzornemu
svetu.
36. člen
Generalni direktor oziroma namestnik
generalnega direktorja je lahko razrešen iz naslednjih razlogov:
1.     
če sam tako zahteva,
2.     
če ne izpolnjuje obveznosti, določenih z zakonom,
3.     
če s svojim delom huje krši delovne obveznosti,
4.     
v drugih primerih, ki jih določa zakon.
37. člen
Če je generalni direktor oziroma njegov
namestnik razrešen brez utemeljenega razloga, mu pripada odpravnina, kot je
določena v pogodbi o zaposlitvi, vendar v višini največ 6-kratne povprečne
mesečne plače, ki jo je dosegel v zadnjih 12 mesecih, ko je opravljal funkcijo
generalnega direktorja oziroma namestnika. V kolikor je generalni direktor
oziroma namestnik pred razrešitvijo opravljal to funkcijo manj kot 12 mesecev,
mu odpravnina ne pripada.
IX. NOTRANJA ORGANIZIRANOST
38. člen
Notranjo organiziranost, način dela in
poslovanja, delovno področje ter način organiziranja in delovanja sektorjev in
služb uprave družbe ter poslovnih enot določi generalni direktor z aktom o
notranji organiziranosti.
X. DELAVCI S POSEBNIMI POOBLASTILI IN ODGOVORNOSTMI
39. člen
(1) Delavci s posebnimi pooblastili in odgovornostmi
v družbi so direktorji sektorjev in direktorji poslovnih enot.
(2) Delavce s posebnimi pooblastili in
odgovornostmi imenuje generalni direktor in za svoje delo odgovarjajo
generalnemu direktorju.
40. člen
Delavci s posebnimi pooblastili in odgovornostmi
vodijo organizacijsko enoto, njihovo konkretno delovno področje pa določi
generalni direktor z aktom o notranji organiziranosti.
XI. POSLOVNA SKRIVNOST
41. člen
(1) Za poslovno skrivnost se štejejo
naslednje listine in podatki:
1.     
ki jih kot zaupne sporoči družbi pristojni organ,
2.     
ki se nanašajo na dela, ki jih družba opravlja v zvezi z obrambnimi
pripravami,
3.     
ki vsebujejo ponudbe za javna naročila, dokler ni objavljen izid
izbirnega postopka,
4.     
ki jih kot poslovno skrivnost s pisnim sklepom določi generalni
direktor,
5.     
ki so po zakonu ali drugih predpisih opredeljeni kot tajni.
(2) Za poslovno skrivnost se štejejo tudi
podatki, za katere je očitno, da bi nastala občutna škoda, če bi zanje izvedela
nepooblaščena oseba.
(3) Za poslovno skrivnost se ne morejo
določiti podatki, ki so po zakonu javni ali podatki o kršitvi zakona ali dobrih
poslovnih običajev.
42. člen
(1) Podrobnejše določbe o poslovni
skrivnosti, načinu njenega varovanja in odgovornosti oseb, ki so dolžne
varovati poslovno skrivnost, določi generalni direktor s posebnim aktom.
(2) Z aktom iz prejšnjega odstavka morajo
biti seznanjeni delavci družbe, člani organov družbe in druge osebe, ki so
dolžne varovati poslovno skrivnost.
(3) Podatke, ki so poslovna skrivnost
družbe, so dolžne varovati tudi osebe izven družbe, če so vedele ali če bi
glede na naravo podatka morale vedeti za to, da je podatek poslovna skrivnost.
43. člen
Dokumente in podatke o poslovanju družbe,
ki so poslovna skrivnost, lahko sporočajo drugim le generalni direktor ali
osebe, ki so za to posebej pooblaščene.
XII. PREPOVED KONKURENCE
44. člen
(1) Glede prepovedi konkurence se
uporabljajo določila zakona, ki ureja gospodarske družbe.
(2) Prepoved konkurence velja za
generalnega direktorja, namestnika generalnega direktorja, delavce s posebnimi
pooblastili družbe in delavce družbe, za katere tako odloči generalni direktor.
45. člen
Obveznosti in pravice glede prepovedi
konkurence se za osebe, navedene v drugem odstavku 44. člena tega sklepa,
določijo s pogodbo o zaposlitvi.
XIII. SPLOŠNI AKTI, POSLOVNE KNJIGE IN LETNO POROČILO
46. člen
(1) Splošni akti družbe so pravilniki,
poslovniki, organizacijski in drugi akti, s katerimi se urejajo razmerja,
pomembna za delo in poslovanje družbe.
(2) Splošne akte družbe izdaja generalni
direktor.
47. člen
(1) Družba vodi poslovne knjige v skladu z
določili zakona, ki ureja gospodarske družbe, in slovenskimi računovodskimi
standardi.
(2) Poslovne načrte in letna poročila
predloži v obravnavo in sprejem generalni direktor.
XIV. TRAJANJE IN PRENEHANJE DRUŽBE
48. člen
Družba je ustanovljena za nedoločen čas.
49. člen
Družba lahko preneha le iz razlogov in po
postopku, določenim z zakonom.

Sklep o preoblikovanju javnega podjetja Pošta 
Slovenije, d.o.o., v družbo Pošta Slovenije, d.o.o. (Uradni list RS, št. 67/02) vsebuje naslednje prehodne in
končne določbe:
»XV. PREHODNE IN KONČNE DOLOČBE
50. člen
(1) Z dnem začetka veljavnosti tega sklepa
preneha veljati:
1.     
sklep o preoblikovanju Pošte Slovenije, d.o.o., v javno podjetje (Uradni
list RS, št. 11/98 in 42/98) in
2.     
statut javnega podjetja Pošta Slovenije, d.o.o., (Uradni list RS, št.
46/98).
(2) Družba je dolžna svoje splošne akte
uskladiti s tem sklepom in veljavnimi predpisi v roku enega leta po začetku
veljavnosti tega sklepa.
51. člen
(1) Do izdaje ustreznih splošnih aktov iz
drugega odstavka prejšnjega člena tega sklepa ostanejo v veljavi naslednji
splošni akti, kolikor niso v nasprotju s tem sklepom:
1.     
disciplinski pravilnik (Uradno glasilo Pošte Slovenije, št. 2/95 in
1/00),
2.     
pravilnik o oblikovanju cen poštnih in drugih storitev (Uradno glasilo
Pošte Slovenije, št. 2/95),
3.     
pravilnik o računovodstvu (Uradno glasilo Pošte Slovenije, št. 2/95,
3/98 in 2/99),
4.     
pravilnik o varstvu pri delu (Uradno glasilo Pošte Slovenije, št. 2/95,
3/97 in 3/98),
5.     
pravilnik o inventivni dejavnosti (Uradno glasilo Pošte Slovenije, št.
2/95),
6.     
pravilnik o dodeljevanju stanovanj in stanovanjskih posojil (Uradno
glasilo Pošte Slovenije, št. 2/95 in 2/01),
7.     
pravilnik o zagotavljanju varnosti v Pošti Slovenije (Uradno glasilo
Pošte Slovenije, št. 2/95),
8.     
pravilnik o zaupnosti podatkov in načinu njihovega varovanja (Uradno
glasilo Pošte Slovenije, št. 2/95),
9.     
pravilnik o uporabi službenih avtomobilov (Uradno glasilo Pošte
Slovenije, št. 5/95 in 4/01),
10.  
pravilnik o izobraževanju, štipendiranju in pripravništvu (Uradno
glasilo Pošte Slovenije, št. 3/96 in 3/97),
11.  
pravilnik o požarnem redu (Uradno glasilo Pošte Slovenije, št. 3/97),
12.  
pravilnik o finančnem poslovanju (Uradno glasilo Pošte Slovenije, št.
3/97 in 3/98),
13.  
pravilnik o službeni obleki (Uradno glasilo Pošte Slovenije, št. 6/02),
14.  
pravilnik o pogojih in postopkih za oddajanje naročil (Uradno glasilo
Pošte Slovenije, št. 2/01),
15.  
pravilnik o uporabi službenih mobilnih telefonov in privatnih mobitel
telefonov za službene namene (Uradno glasilo Pošte Slovenije, št. 5/00 in
2/01).
(2) Kolektivna pogodba PTT prometa (Uradni
list RS, št. 43/90, 22/91 in 14/92) se uporablja do sklenitve nove kolektivne
pogodbe.
52. člen
(1) Generalni direktor in namestnik
generalnega direktorja javnega podjetja Pošta Slovenije, d.o.o., nadaljujeta z
delom kot generalni direktor in namestnik generalnega direktorja Pošte
Slovenije, d.o.o., do izteka mandata, za katerega sta bila imenovana v navedeni
funkciji.
(2) Nadzorni svet javnega podjetja Pošta
Slovenije, d.o.o., nadaljuje z delom do izteka mandata, za katerega je bil
imenovan.
53. člen
Ta sklep se objavi v Uradnem listu
Republike Slovenije in začne veljati naslednji dan po vpisu v sodni register.«.

Sklep o spremembah in dopolnitvah sklepa o
preoblikovanju javnega podjetja Pošta  Slovenije, d.o.o., v družbo Pošta
Slovenije, d.o.o. (Uradni list RS, št. 96/03) vsebuje naslednjo končno določbo:
»3. člen
Ta sklep se objavi v Uradnem listu
Republike Slovenije in začne veljati naslednji dan po vpisu v sodni register.«.

Sklep o spremembah in dopolnitvah Sklepa o
preoblikovanju javnega podjetja Pošta Slovenije, d.o.o., v družbo Pošta
Slovenije, d.o.o. (Uradni list RS, št. 69/05) vsebuje naslednjo končno določbo:
»9. člen
Ta sklep se objavi v Uradnem listu
Republike Slovenije in začne veljati naslednji dan po vpisu v sodni register.«.