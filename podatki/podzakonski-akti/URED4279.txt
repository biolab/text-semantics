I. SPLOŠNE DOLOČBE
1. člen
S to uredbo se določata pristojni organ in kazenska določba v
zvezi z izvajanjem Uredbe Komisije (ES) št. 1895/2005 z dne 18. novembra 2005 o
omejitvi uporabe nekaterih epoksi derivatov v materialih in izdelkih,
namenjenih za stik z živili (UL L št. 302 z dne 19.11 2005, str. 28; v
nadaljnjem besedilu: Uredba 1895/2005/ES).
2. člen
Pristojni organ za izvajanje Uredbe 1895/2005/ES je
ministrstvo, pristojno za zdravje.
3. člen
Uradni zdravstveni nadzor nad izvajanjem te uredbe opravljajo
zdravstveni inšpektorji in veterinarski inšpektorji v skladu s svojimi
pristojnostmi.
II. KAZENSKA DOLOČBA
4. člen
Z globo od 500.000 do 8.000.000 tolarjev se kaznuje za
prekršek pravna oseba, če: 
-       
materiali in izdelki, namenjeni za stik z živili, sproščajo snovi v
nasprotju z 2. členom Uredbe 1895/2005 /ES; 
-       
se pri proizvodnji materialov in izdelkov, namenjenih za stik z živili,
uporablja in/ali je v njih prisoten BFDGE (3. člen Uredbe 1895/2005 /ES); 
-       
se pri proizvodnji materialov in izdelkov, namenjenih za stik z živili, uporablja
in/ali je v njih prisoten NOGE (4. člen Uredbe 1895/2005 /ES); 
-       
se materialom in izdelkom, namenjenim za stik z živili, ne priloži pisna
izjava v skladu s 16. členom Uredbe Evropskega parlamenta in Sveta (ES) št.
1935/2004 z dne 27. oktobra 2004 o materialih in izdelkih, namenjenih za stik z
živili, in o razveljavitvi direktiv 80/590/EGS in 89/109/EGS (UL L št. 338 z
dne 13. 11. 2004, str. 4) (5. člen Uredbe 1895/2005 /ES). 
Z globo od 200.000 do 3.000.000 tolarjev se za prekršek iz
prejšnjega odstavka kaznuje tudi samostojni podjetnik posameznik. 
Z globo od 30.000 do 250.000 tolarjev se za prekršek iz
prvega odstavka tega člena kaznuje tudi odgovorna oseba pravne osebe ali
odgovorna oseba samostojnega podjetnika posameznika.
III. KONČNA DOLOČBA
5. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00725-12/2006/8
Ljubljana, dne 16. novembra 2006
EVA 2006-2711-0180
Vlada Republike Slovenije
Janez Janša l.r. 
Predsednik