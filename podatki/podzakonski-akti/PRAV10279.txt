I. SPLOŠNA DOLOČBA
1. člen
S tem pravilnikom se določa obseg sredstev, ki ga javni
zavodi in javni skladi iz pristojnosti Ministrstva za okolje in prostor lahko
namenijo za plačilo delovne uspešnosti iz naslova prodaje blaga in storitev na
trgu.
II. OBSEG SREDSTEV
2. člen
V javnih zavodih in javnih skladih iz pristojnosti Ministrstva
za okolje in prostor obseg sredstev za plačilo delovne uspešnosti iz naslova
prodaje blaga in storitev na trgu znaša največ 30 odstotkov dosežene
razlike med prihodki in odhodki od prodaje blaga in storitev na trgu.
III. KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0071-120/2010/3
Ljubljana, dne 7. oktobra 2010
EVA 2010-2511-0083
dr. Roko Žarnić l.r.
Minister
za okolje in prostor