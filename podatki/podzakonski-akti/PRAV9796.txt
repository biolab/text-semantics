I. SPLOŠNE DOLOČBE
1. člen
S tem pravilnikom je določena maksimalna višina odpisa (kalo,
tehnološki dodatek, razsip, poškodba, okvara, itd.), ki se v dejavnosti
proizvodnje in predelave papirja šteje za običajno in predstavlja redni strošek
poslovanja, od njega pa se ne obračunava in ne plačuje davek na dodano
vrednost.
2. člen
Določbe tega pravilnika veljajo za vse tiste gospodarske subjekte,
ki opravljajo dejavnost proizvodnje in predelave papirja in je to dejavnost
mogoče opredeliti z naslednjimi šiframi dejavnosti iz Standardne klasifikacije
dejavnosti (SKD): 17.11, 12, 21, 22, 23, 24 in 29.
3. člen
Tehnološki dodatek oziroma primanjkljaj je neločljivo povezan
s procesom izdelave in predelave in je izguba, ki nastane kot posledica
izvajanja faz priprave in procesa posameznih tehnoloških postopkov pri
proizvodnji papirja, kartona in nadaljnje predelave v izdelke iz papirja in
kartona. Višina tehnološkega dodatka je opredeljena v internih aktih ali v
delovnih nalogih podjetij, sicer pa je vezana na stopnje opredeljene v 6. členu
tega pravilnika.
Okvara je uničenje blaga, ki nastane zaradi kemičnih ali fizikalnih
lastnosti blaga in ima za posledico spremembo kemičnih, fizikalnih,
funkcionalnih ali estetskih lastnosti blaga. Poškodba, izguba ali uničenje
blaga nastane pri manipulaciji z izdelki, polizdelki in materialom (celuloza,
papir, karton, plošče, barve …) med transportom in skladiščenjem.
4. člen
Tehnološki dodatek, primanjkljaj, okvara in poškodbe blaga, ki
je neločljivo povezan s procesom izdelave in predelave, skladiščenja in
transporta se ugotavlja:
-       
na osnovi izdelane tehnološke obdelave naročila in tehnične
dokumentacije,
-       
neposredno po nastanku izgube ali uničenja blaga pri transportu in
skladiščenju blaga,
-       
z izrednim popisom blaga v skladišču,
-       
z rednim letnim popisom blaga v skladišču.
O ugotovljeni izgubi oziroma uničenju blaga se obvezno sestavi
zapisnik.
5. člen
Odpis blaga zaradi primanjkljaja (tehnološki dodatek/izmet, poškodba
in okvara) do maksimalne višine, ki jo določa ta pravilnik, se šteje za odpis,
ki je oproščen plačila davka na dodano vrednost.
Od odpisa, ki presega odpis, izračunan na podlagi maksimalnih
stopenj iz tega pravilnika, se obračunava in plačuje davek na dodano vrednost.
Gospodarske družbe evidentirajo ugotovljene izgube in uničenje
blaga (izmet, poškodba in okvara) v svojih poslovnih knjigah (odpis blaga).
II. STOPNJE NORMALNEGA ODPISA BLAGA
6. člen
Ob normalnih pogojih poslovanja,
uveljavljenih tehnoloških postopkih procesa proizvodnje ter ob skrbnem in
strokovnem ravnanju z blagom, se kot normalen odpis blaga (primankljaj, poškodba
in okvara) šteje odpis blaga, izračunan od nabavne vrednosti v določeni
obračunski dobi prodanega blaga po naslednjih stopnjah:


SUROVINE


Surovine v trdnem agregatnem stanju


 

v balah ali rolah

3%


 

v vrečah

3%


 

v razsutem stanju

4%


 

v sodih ali kontejnarjih

4%


Surovine v tekočem agregatnem stanju


 

v sodih

2%


 

v silosih

3%


 

v kontejnarjih

4%


Surovine v
  plinastem agregatnem stanju


 

v jeklenkah

5%


Les

3%


Drug nabavljen material

2%


EMBALAŽA


Kartonska in papirna embalaža

3%


Lesena embalaža

3,50%


Etikete, signature

4%


Plastična embalaža (folije, hoboki, vedra, doze,
  plastenke, tulci, vreče)

3%


Ostala embalaža

3%


POLIZDELKI, KONČNI IZDELKI


Končni izdelki, razen:

3%


 

papir v zvitkih

4%


 

papir v rolah

4%


Polizdelki

4%


Končni embalirani izdelki

2%


Trgovsko blago

2,50%.


III. KONČNI DOLOČBI
7. člen
Spremembe in dopolnitve tega pravilnika se sprejmejo po enakem
postopku, kot velja za njihov sprejem.
8. člen
Ta pravilnik začne veljati naslednji dan po objavi v Uradnem listu
Republike Slovenije.
Predsednik Upravnega odbora
Združenja papirne in papirno predelovalne industrije
dr. Andro Ocvirk l.r.