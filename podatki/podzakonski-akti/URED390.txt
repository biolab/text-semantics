1. člen
(namen uredbe)
S to uredbo se za izvajanje Uredbe Sveta (EGS) št. 2299/89 z
dne 24. julija 1989 o kodeksu poslovanja računalniških sistemov rezervacij (UL
L št. 220 z dne 29. 7. 1989, str. 1), kot je bila nazadnje spremenjena z Uredbo
Sveta (ES) št. 323/1999 z dne 8. februarja 1999 o spremembi Uredbe (EGS) št.
2299/89 o kodeksu poslovanja računalniških sistemov rezervacij (CRS) (UL L št.
40 z dne 13. 2. 1999, str. 1) (v nadaljnjem besedilu: Uredba 2299/89/EGS),
določajo pristojni organi.
2. člen
(pomen izrazov)
Posamezni izrazi, uporabljeni v tej uredbi, imajo enak pomen,
kot ga določa Uredba 2299/89/EGS.
3. člen
(pristojni organi)
(1) Pristojni organ za izvajanje Uredbe 2299/89/EGS je
ministrstvo, pristojno za gospodarstvo. 
(2) Ne glede na določbo prejšnjega odstavka izvaja
aktivnosti, ki se nanašajo na pomoč pooblaščenim uradnikom Komisije pri
izvajanju preiskave v skladu s šestim odstavkom 13. člena Uredbe 2299/89/EGS,
Tržni inšpektorat Republike Slovenije.
4. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00721-26/2006/5
Ljubljana, dne 4. januarja 2007
EVA 1999-2411-0058
Vlada Republike Slovenije
Janez Janša l.r. 
Predsednik