I. SPLOŠNE DOLOČBE
1. člen
(vsebina)
Ta uredba določa ukrep dobrobit živali v letu 2016 (v
nadaljnjem besedilu: ukrep DŽ), ki se izvaja kot ukrep razvoja podeželja v
skladu s Programom razvoja podeželja Republike Slovenije za obdobje 2014–2020 (v
nadaljnjem besedilu: PRP 2014–2020) v dveh operacijah, in sicer za prašiče (v
nadaljnjem besedilu: ukrep DŽ – prašiči) in govedo (v nadaljnjem besedilu:
ukrep DŽ – govedo), za izvajanje:
-       
Uredbe (EU) št. 1303/2013 Evropskega parlamenta in Sveta z dne 17. decembra
2013 o skupnih določbah o Evropskem skladu za regionalni razvoj, Evropskem
socialnem skladu, Kohezijskem skladu, Evropskem kmetijskem skladu za razvoj
podeželja in Evropskem skladu za pomorstvo in ribištvo, o splošnih določbah o
Evropskem skladu za regionalni razvoj, Evropskem socialnem skladu, Kohezijskem
skladu in Evropskem skladu za pomorstvo in ribištvo ter o razveljavitvi Uredbe
Sveta (ES) št. 1083/2006 (UL L št. 347 z dne 20. 12. 2013, str.
320), zadnjič spremenjene z Uredbo (EU) 2015/1839 Evropskega parlamenta in
Sveta z dne 14. oktobra 2015 o spremembi Uredbe (EU) št. 1303/2013
glede specifičnih ukrepov za Grčijo (UL L št. 270 z dne 15. 10. 2015,
str. 1), (v nadaljnjem besedilu: Uredba 1303/2013/EU);
-       
Uredbe (EU) št. 1305/2013 Evropskega parlamenta in Sveta z dne
17. decembra 2013 o podpori za razvoj podeželja iz Evropskega kmetijskega
sklada za razvoj podeželja (EKSRP) in razveljavitvi Uredbe Sveta (ES)
št. 1698/2005 (UL L št. 347 z dne 20. 12. 2013, str. 487),
zadnjič spremenjene z Delegirano uredbo Komisije (EU) št. 2015/791 z dne
27. aprila 2015 o spremembi Priloge I k Uredbi (EU) št. 1305/2013
Evropskega parlamenta in Sveta o podpori za razvoj podeželja iz Evropskega
kmetijskega sklada za razvoj podeželja (UL L št. 127 z dne 22. 5.
2015, str. 1), (v nadaljnjem besedilu: Uredba 1305/2013/EU);
-       
Uredbe (EU) št. 1306/2013 Evropskega parlamenta in Sveta z dne
17. decembra 2013 o financiranju, upravljanju in spremljanju skupne
kmetijske politike in razveljavitvi uredb Sveta (EGS) št. 352/78, (ES)
št. 165/94, (ES) št. 2799/98, (EC) No 814/2000, (ES)
št. 1290/2005 in (ES) št. 485/2008 (UL L št. 347 z dne
20. 12. 2013, str. 549), zadnjič spremenjene z Uredbo (EU)
št. 1310/2013 Evropskega parlamenta in Sveta z dne 17. decembra 2013
o določitvi nekaterih prehodnih določb glede podpore za razvoj podeželja iz
Evropskega kmetijskega sklada za razvoj podeželja (EKSRP), o spremembi Uredbe
(EU) št. 1305/2013 Evropskega parlamenta in Sveta glede sredstev in
njihove razdelitve za leto 2014 in o spremembi Uredbe Sveta (ES)
št. 73/2009 in uredb (EU) št. 1307/2013, (EU) št. 1306/2013 in
(EU) št. 1308/2013 Evropskega parlamenta in Sveta v zvezi z njihovo
uporabo v letu 2014 (UL L št. 347 z dne 20. 12. 2013, str. 865), (v
nadaljnjem besedilu: Uredba 1306/2013/EU);
-       
Uredbe (EU) št. 1307/2013 Evropskega parlamenta in Sveta z dne
17. december 2013 o pravilih za neposredna plačila kmetom na podlagi shem
podpore v okviru skupne kmetijske politike ter razveljavitvi Uredbe Sveta (ES)
št. 637/2008 in Uredbe Sveta (ES) št. 73/2009 (UL L št. 347 z
dne 20. 12. 2013, str. 608), zadnjič spremenjene z Delegirano uredbo
Komisije (EU) 2015/851 z dne 27. marca 2015 o spremembi prilog II, III in
VI k Uredbi (EU) št. 1307/2013 Evropskega parlamenta in Sveta o pravilih
za neposredna plačila kmetom na podlagi shem podpore v okviru skupne kmetijske
politike (UL L št. 135 z dne 2. 6. 2015, str. 8);
-       
Delegirane uredbe Komisije (EU) št. 640/2014 z dne 11. marca
2014 o dopolnitvi Uredbe (EU) št. 1306/2013 Evropskega parlamenta in Sveta
glede integriranega administrativnega in kontrolnega sistema, pogojev za
zavrnitev ali ukinitev plačil in za upravne kazni, ki se uporabljajo za
neposredna plačila, podporo za razvoj podeželja in navzkrižno skladnost (UL L
št. 181 z dne 20. 6. 2014, str. 48; v nadaljnjem besedilu: Uredba
640/2014/EU);
-       
Delegirane uredbe Komisije (EU) št. 807/2014 z dne 11. marca
2014 o dopolnitvi Uredbe (EU) št. 1305/2013 Evropskega parlamenta in Sveta
o podpori za razvoj podeželja iz Evropskega kmetijskega sklada za razvoj
podeželja (EKSRP) in o uvedbi prehodnih določb (UL L št. 227 z dne
31. 7. 2014, str. 1);
-       
Izvedbene uredbe Komisije (EU) št. 808/2014 z dne 17. julija
2014 o določitvi pravil za uporabo Uredbe (EU) št. 1305/2013 Evropskega
parlamenta in Sveta o podpori za razvoj podeželja iz Evropskega kmetijskega
sklada za razvoj podeželja (EKSRP) (UL L št. 227 z dne 31. 7. 2014,
str. 18; v nadaljnjem besedilu: Uredba 808/2014/EU) in
-       
Izvedbene uredbe Komisije (EU) št. 809/2014 z dne 17. julija
2014 o pravilih za uporabo Uredbe (EU) št. 1306/2013 Evropskega parlamenta
in Sveta v zvezi z integriranim administrativnim in kontrolnim sistemom, ukrepi
za razvoj podeželja in navzkrižno skladnostjo (UL L št. 227 z dne
31. 7. 2014, str. 69) zadnjič spremenjene z Izvedbeno uredbo Komisije (EU)
2015/2333 z dne 14. decembra 2015 o spremembi Izvedbene uredbe (EU)
št. 809/2014 o pravilih za uporabo Uredbe (EU) št. 1306/2013
Evropskega parlamenta in Sveta v zvezi z integriranim administrativnim in
kontrolnim sistemom, ukrepi za razvoj podeželja in navzkrižno skladnostjo (UL L
št. 329 z dne 14. 12. 2015, str. 1).
2. člen
(pomen izrazov)
Posamezni izrazi, uporabljeni v tej uredbi, pomenijo:
1.     
plemenska svinja je samica prašiča, ki je najmanj enkrat prasila;
2.     
plemenska svinja v laktaciji je svinja od prasitve do odstavitve;
3.     
plemenska mladica je samica prašiča, težja od 50 kg, ki še ni prasila;
4.     
sesni pujski so prašiči od rojstva do odstavitve;
5.     
tekači so prašiči od odstavitve do vključno desetega tedna starosti
oziroma do telesne mase 30 kg;
6.     
pitanci (vključno s prašiči, namenjenimi razmnoževanju) so prašiči od
desetega tedna starosti do zakola oziroma do spolne zrelosti;
7.     
gospodarstvo je lokacija, kjer se redijo živali, v skladu s predpisom,
ki ureja identifikacijo in registracijo prašičev. Na kmetijskem gospodarstvu je
lahko eno ali več gospodarstev;
8.     
G-MID je identifikacijska številka gospodarstva v skladu s predpisom, ki
ureja identifikacijo in registracijo prašičev. Če je na kmetijskem gospodarstvu
več gospodarstev, ima vsako izmed njih svojo številko G-MID;
9.     
če se za izvajanje te uredbe uporabljajo predpisi, v katerih je namesto
izraza dobrobit živali uporabljen izraz dobro počutje živali, se šteje, da
imata izraza enak pomen;
10.  
neovirana talna površina je površina tal, ki jo živali neovirano
uporabljajo za hojo in ležanje;
11.  
izpust je ograjena površina ob hlevu, namenjena gibanju živali na
prostem. Izpust mora biti urejen tako, da je preprečeno izlivanje, izpiranje
ali odtekanje izcedkov v površinske ali podzemne vode ali okolje;
12.  
zaprto gnezdo je prostor za sesne pujske v prasitvenem boksu z dodatnim
virom ogrevanja in pokrovom, ki ima rob ali zavesice, da se zadrži toplota v
gnezdu;
13.  
največje dovoljeno število živali je število prašičev posamezne kategorije,
pri katerem je na gospodarstvu zahteva iz druge alineje 1. točke, 3. točke ali
prve alineje 4. točke prvega odstavka 12. člena te uredbe še izpolnjena;
14.  
koprološka analiza je parazitološka preiskava iztrebkov (blata) živali s
katero se ugotavlja prisotnost jajčec notranjih zajedavcev oziroma njihovih
invazijskih ličink.
3. člen
(pristojni organi in Odbor za spremljanje)
(1) Organ upravljanja PRP 2014–2020 iz drugega odstavka 65. člena
Uredbe 1305/2013/EU je Ministrstvo za kmetijstvo, gozdarstvo in prehrano.
(2) Akreditirana plačilna agencija iz drugega odstavka
65. člena Uredbe 1305/2013/EU je Agencija Republike Slovenije za kmetijske
trge in razvoj podeželja (nadaljnjem besedilu: agencija).
(3) Certifikacijski organ iz drugega odstavka
65. člena Uredbe 1305/2013/EU je Urad Republike Slovenije za nadzor
proračuna, ki je organ v sestavi Ministrstva za finance.
(4) Odbor za spremljanje iz 47. člena Uredbe
1303/2013/EU je Odbor za spremljanje PRP 2014–2020.
II. UKREP DOBROBIT ŽIVALI
1. Splošno
4. člen
(namen ukrepa)
Namen ukrepa DŽ je spodbujanje kmetijskih gospodarstev k
izpolnjevanju zahtev za dobrobit živali, ki presegajo zahteve ravnanja navedene
v predpisu, ki ureja navzkrižno skladnost.
5. člen
(upravičenci)
Upravičenci do plačil iz ukrepa DŽ so nosilci kmetijskih
gospodarstev, ki:
-       
izvajajo kmetijsko dejavnost v skladu s prvo alinejo prvega odstavka
6. člena Uredbe o shemah neposrednih plačil (Uradni list RS,
št. 2/15, 13/15, 30/15 in 103/15), pri čemer se za določitev upravičenca
uporabljajo tudi tretji do šesti odstavek 6. člena Uredbe o shemah
neposrednih plačil (Uradni list RS, št. 2/15, 13/15, 30/15 in 103/15) in
-       
se vključijo v ukrep DŽ in izpolnjujejo pogoje iz te uredbe.
6. člen
(vlaganje zahtevka)
(1) Ukrep DŽ je enoleten ukrep. Zahtevek za ukrep DŽ se
vloži ločeno za prašiče in ločeno za govedo. Zahtevek za ukrep DŽ – prašiči in
zahtevek za ukrep DŽ – govedo sta sestavni del zbirne vloge iz uredbe, ki ureja
izvedbo ukrepov kmetijske politike za leto 2016.
(2) Če je na kmetijskem gospodarstvu več gospodarstev,
mora njegov nosilec vložiti zahtevek za ukrep DŽ – prašiči za vsako posamezno gospodarstvo,
za katero uveljavlja ukrep DŽ – prašiči.
7. člen
(usposabljanje)
(1) Nosilec kmetijskega gospodarstva iz 5. člena te
uredbe, njegov namestnik ali član kmetije oziroma oseba, ki je zaposlena na
kmetijskem gospodarstvu, mora najpozneje do 15. decembra 2016 opraviti
usposabljanje s področja DŽ v obsegu štirih pedagoških ur, ki ga izvede
izvajalec usposabljanja v skladu s predpisom, ki ureja ukrepe prenosa znanja in
svetovanja iz PRP 2014–2020.
(2) Agencija za namen upravnega pregleda izpolnjevanja
zahteve glede usposabljanja iz tega člena, ki se izvaja v skladu s postopkom,
določenim s predpisom, ki ureja izvedbo ukrepov kmetijske politike za leto
2016, 15. januarja 2017 iz evidence o izobraževanju in usposabljanju za
potrebe kmetijstva in razvoja podeželja iz zakona, ki ureja kmetijstvo, za
zadevno kmetijsko gospodarstvo prevzame številko KMG-MID in število opravljenih
ur usposabljanja.
8. člen
(obveznosti nosilca kmetijskega gospodarstva)
(1) Nosilec kmetijskega gospodarstva, ki pridobi
sredstva na podlagi te uredbe, mora vso dokumentacijo, ki je bila podlaga za
pridobitev sredstev, hraniti še najmanj pet let od dneva zadnjega izplačila
sredstev.
(2) Pri preverjanju izvajanja ukrepa DŽ mora nosilec
kmetijskega gospodarstva omogočiti dostop do dokumentacije, povezane s tem
ukrepom, in pregled tega ukrepa na kraju samem agenciji, Ministrstvu za
kmetijstvo, gozdarstvo in prehrano ter drugim nadzornim organom.
(3) Nosilci kmetijskih gospodarstev morajo v skladu z
drugim odstavkom 13. člena Uredbe 808/2014/EU izpolnjevati zahteve glede
informiranja in obveščanja javnosti o aktivnostih in viru sofinanciranja, ki so
opredeljene tudi v navodilih za informiranje in obveščanje javnosti o
aktivnostih, ki prejemajo podporo iz PRP 2014–2020, objavljenih na spletni
strani programa razvoja podeželja.
9. člen
(navzkrižna skladnost)
Nosilec kmetijskega gospodarstva, ki uveljavlja plačila za
ukrep DŽ, mora na celotnem kmetijskem gospodarstvu upoštevati pravila iz
predpisa, ki ureja navzkrižno skladnost.
2. Ukrep DŽ – prašiči
10. člen
(vstopni pogoji)
(1) Nosilec kmetijskega gospodarstva mora imeti za
gospodarstvo, na katerem uveljavlja ukrep DŽ – prašiči, najpozneje en dan pred
začetkom trajanja obveznosti iz 11. člena te uredbe izdelan in v
Centralni register prašičev (v nadaljnjem besedilu: CRPš) vnesen program
dobrobiti živali (v nadaljnjem besedilu: program DŽ) v skladu s predpisom, ki
ureja ukrepe prenosa znanja in svetovanja iz PRP 2014–2020.
(2) Na dan izdelave programa DŽ mora nosilec kmetijskega
gospodarstva na posameznem gospodarstvu, za katero bo uveljavljal ukrep DŽ –
prašiči, rediti:
-       
10 ali več plemenskih svinj oziroma plemenskih mladic, če uveljavlja
zahteve iz 12. člena te uredbe, ki se nanašajo na plemenske mladice,
plemenske svinje ali tekače;
-       
50 ali več tekačev, če uveljavlja zahteve iz 12. člena te uredbe,
ki se nanašajo na tekače, in vstopni pogoj iz prejšnje alineje ni izpolnjen
oziroma 
-       
50 ali več prašičev pitancev, če uveljavlja zahteve iz 12. člena te
uredbe, ki se nanašajo na prašiče pitance.
(3) Ne glede na določbo prvega odstavka tega člena
nosilcem kmetijskega gospodarstva ni treba v celoti izdelati novega programa
DŽ, če imajo izdelan program DŽ na podlagi predpisa, ki ureja ukrep DŽ iz PRP
2014–2020 za leto 2015. V tem primeru morajo imeti nosilci kmetijskega
gospodarstva opravljen pregled gospodarstva ali izdelano posodobitev programa DŽ,
in sicer:
-       
če v letu 2016 v primerjavi s programom DŽ iz leta 2015 na gospodarstvu
ni sprememb, je vstopni pogoj iz prvega odstavka tega člena izpolnjen, če je v
skladu s predpisom, ki ureja ukrepe prenosa znanja in svetovanja iz PRP
2014–2020, opravljen pregled gospodarstva in so v CRPš za leto 2016 vneseni
enaki podatki kot za leto 2015;
-       
če so v letu 2016 v primerjavi s programom DŽ iz leta 2015 na gospodarstvu
narejene nekatere spremembe, je vstopni pogoj iz prvega odstavka tega člena
izpolnjen, če je v skladu s predpisom, ki ureja ukrepe prenosa znanja in
svetovanja iz PRP 2014–2020, opravljena posodobitev programa DŽ in so podatki
iz posodobljenega programa DŽ vneseni v CRPš.
(4) Ne glede na prvi odstavek tega člena morajo biti
pregled gospodarstva in vnos podatkov v CRPš ter posodobitev programa DŽ in
vnos podatkov v CRPš iz prejšnjega odstavka opravljeni najpozneje do
26. februarja 2016.
11. člen
(trajanje obveznosti)
Nosilec kmetijskega gospodarstva mora izpolnjevati obveznosti
iz ukrepa DŽ – prašiči od 1. januarja 2016 do 31. decembra 2016.
12. člen
(nabor možnih zahtev)
(1) Za pridobitev plačil za ukrep DŽ – prašiči mora
nosilec kmetijskega gospodarstva na posameznem gospodarstvu, za katero
uveljavlja ukrep DŽ – prašiči, izpolnjevati najmanj eno izmed naslednjih
zahtev:
1.     
za plemenske svinje in plemenske mladice:
- 
zahtevo za skupinsko rejo z izpustom,
- 
zahtevo za 10 % večjo neovirano talno površino na žival v skupinskih
boksih glede na površino, določeno s predpisom, ki ureja zaščito rejnih živali,
- 
zahtevo za dodatno ponudbo voluminozne krme ali krme z visokim deležem
vlaknine;
2.     
za plemenske svinje zahtevo za toplotno ugodje plemenskih svinj in
sesnih pujskov;
3.     
za tekače zahtevo za 10 % večjo neovirano talno površino na žival v
skupinskih boksih glede na površino, določeno s predpisom, ki ureja zaščito
rejnih živali;
4.     
za pitance:
- 
zahtevo za 10 % večjo neovirano talno površino na žival v skupinskih
boksih glede na površino, določeno s predpisom, ki ureja zaščito rejnih živali,
- 
zahtevo za skupinsko rejo z izpustom.
(2) Nosilec kmetijskega gospodarstva mora na celotnem
gospodarstvu izpolnjevati izbrano zahtevo iz prejšnjega odstavka pri vseh
prašičih posamezne kategorije, na katero se izbrana zahteva nanaša.
13. člen
(pogoji za izpolnjevanje posamezne zahteve)
(1) Za izpolnjevanje posameznih zahtev iz prvega
odstavka prejšnjega člena morajo biti izpolnjeni pogoji iz tega člena.
(2) Pri zahtevi za skupinsko rejo z izpustom mora biti
plemenskim svinjam in plemenskim mladicam zagotovljena možnost stalnega ali
izmeničnega dostopa do izpusta. Površina izpusta mora biti najmanj 1,3 m2
na žival, za štiri živali ali manj pa najmanj 6 m2 in z minimalno
dolžino krajše stranice izpusta 2 m. Pri izmeničnem dostopu do izpusta se
njegova površina računa glede na število živali, ki so v njem istočasno. V
primeru izmeničnega izpusta mora nosilec kmetijskega gospodarstva voditi
dnevnik ali urnik izpustov iz priloge 1, ki je sestavni del te uredbe, za vse
skupine živali, pri čemer skupina živali pomeni živali, ki so v izpustu
istočasno. Vsaka skupina mora biti v izpustu najmanj dvakrat tedensko, vsakič
najmanj po dve uri. Boksi, iz katerih se živali izpustijo, morajo biti označeni
tako, da je mogoče spremljati, katere živali so v izpustu istočasno.
(3) Pri zahtevi za 10 % večjo neovirano talno površino
na žival v skupinskih boksih glede na predpisano mora biti za plemenske svinje
in plemenske mladice v skupinskih boksih zagotovljena 10 % večja talna površina
na žival glede na površino, določeno s predpisom, ki ureja zaščito rejnih
živali, kar pomeni:
-       
površina skupinskega boksa za pet živali ali manj mora biti najmanj
1,98 m2 na plemensko mladico in 2,73 m2 na plemensko
svinjo;
-       
površina skupinskega boksa za 6–39 živali mora biti najmanj 1,80 m2
na plemensko mladico in 2,48 m2 na plemensko svinjo;
-       
površina skupinskega boksa za 40 živali ali več mora biti najmanj
1,62 m2 na plemensko mladico in 2,23 m2 na plemensko
svinjo;
-       
najmanjša površina polnih tal v skupinskem boksu mora biti 1,05 m2
na plemensko mladico in 1,43 m2 na plemensko svinjo, največ 15 % te
površine je lahko drenažnih odprtin.
(4) Pri zahtevi za dodatno ponudbo voluminozne krme ali
krme z visokim deležem vlaknine se mora pri krmljenju plemenskih svinj in
plemenskih mladic v skupinski reji v čakališču zaradi izboljšanja občutka
sitosti, preprečevanja stereotipij, boljše prebave in konsistence blata ter
omogočanja dodatne zaposlitve in s tem ugodnega učinka na zmanjšanje
napadalnega vedenja med svinjami v skupini osnovnemu obroku, ki pokriva potrebe
po hranilih:
-       
dodajati voluminozno krmo ali
-       
uporabljati krmno mešanico, ki vsebuje najmanj 8 % vlaknin v suhi snovi,
kar mora biti razvidno iz deklaracije ali izdelane analize krme.
(5) Kot voluminozna krma iz prejšnjega odstavka se
šteje: slama, seno (mrva), sveža trava, detelja, lucerna, travno-deteljna mešanica,
okopavine, silaže in druga voluminozna krma iz 6. točke dela C priloge Uredbe
Komisije (EU) št. 68/2013 z dne 16. januarja 2013 o katalogu
posamičnih krmil (UL L št. 29 z dne 30. 1. 2013, str. 1). Voluminozna
krma se lahko poklada v korito, na tla v boksu ali v jasli različnih izvedb.
(6) Nosilec kmetijskega gospodarstva, ki izpolnjuje
zahtevo iz četrtega odstavka tega člena, mora imeti recepturo za krmni obrok,
ki jo izdela zootehnik kot del programa DŽ.
(7) Pri zahtevi za zagotavljanje toplotnega ugodja
plemenskih svinj in sesnih pujskov mora biti v prasitvenem boksu nameščeno
zaprto gnezdo za pujske. Površina gnezda mora biti najmanj 0,6 m2,
višina pa najmanj 45 cm. Vir toplote je lahko infrardeča žarnica, druge vrste
sevalo ali razne oblike talnega ogrevanja. Zagotovljeno mora biti uravnavanje
temperature.
(8) Pri zahtevi za 10 % večjo neovirano talno površino
na žival v skupinskih boksih glede na predpisano za tekače in pitance mora biti
v skupinskih boksih zagotovljena 10 % večja talna površina na žival glede na
površino, določeno s predpisom, ki ureja zaščito rejnih živali, in sicer za
vsakega tekača oziroma pitanca:
-       
do vključno 10 kg                                                                                                 0,17
m2,
-       
nad 10 do vključno 20 kg                                                                                     0,22
m2,
-       
nad 20 do vključno 30 kg                                                                                     0,33
m2,
-       
nad 30 do vključno 50 kg                                                                                     0,44
m2,
-       
nad 50 do vključno 85 kg                                                                                     0,61
m2,
-       
nad 85 do vključno 110 kg                                                                                   0,72
m2,
-       
nad 110 kg                                                                                                           1,10
m2.
(9) Pri zahtevi za skupinsko rejo z izpustom mora biti
prašičem pitancem zagotovljena možnost stalnega ali izmeničnega dostopa do
izpusta. Površina izpusta mora biti najmanj 0,55 m2 na pitanca,
dolžina krajše stranice izpusta pa mora biti najmanj 2 m. Pri izmeničnem
dostopu do izpusta se njegova površina računa glede na število živali, ki so v
njem istočasno. V primeru izmeničnega izpusta mora nosilec kmetijskega
gospodarstva voditi dnevnik ali urnik izpustov iz priloge 1 te uredbe za vse
skupine živali, pri čemer skupina živali pomeni živali, ki so v izpustu
istočasno. Vsaka skupina mora biti v izpustu najmanj dvakrat tedensko, vsakič
najmanj po dve uri. Boksi, iz katerih se živali izpustijo, morajo biti označeni
tako, da je mogoče spremljati, katere živali so v izpustu istočasno.
14. člen
(sporočanje staleža)
Nosilec kmetijskega gospodarstva mora med trajanjem
obveznosti iz 11. člena te uredbe v CRPš sporočati podatke o staležu
prašičev na svojem kmetijskem gospodarstvu za vsako posamezno gospodarstvo, ne
glede na to, ali za to gospodarstvo uveljavlja ukrep DŽ – prašiči ali ne.
Podatke o staležu prašičev na prvi dan v mesecu sporoča najpozneje do sedmega
dne v mesecu za tekoči mesec v skladu s predpisom, ki ureja identifikacijo in
registracijo prašičev.
15. člen
(plačila)
(1) Plačilo se dodeli za povprečno število prašičev med
trajanjem obveznosti iz 11. člena te uredbe, izraženo v glavah velike
živine (v nadaljnjem besedilu: GVŽ), za tiste kategorije prašičev, za katere
nosilec kmetijskega gospodarstva uveljavlja zahteve na posameznem gospodarstvu.
Povprečno število prašičev se izračuna iz prijavljenih podatkov o številu
prašičev posamezne kategorije v CRPš za posamezno gospodarstvo.
(2) Ne glede na prejšnji odstavek se pri razliki med
številom prašičev, prijavljenim v CRPš na posamezen presečni datum, in številom
prašičev, ugotovljenim s pregledom na kraju samem, izračuna povprečno število
prašičev na podlagi ugotovljenega števila prašičev, pri čemer se upošteva
18. člen te uredbe glede ugotovitev kontrolorja in 19. člen te uredbe
glede zmanjšanja plačil in izključitev.
(3) Nosilec kmetijskega gospodarstva je do plačila
upravičen, če povprečno število prašičev iz prvega ali drugega odstavka tega
člena na posameznem gospodarstvu ni nižje od vstopnega pogoja, določenega v
drugem odstavku 10. člena te uredbe.
(4) Če nosilec kmetijskega gospodarstva uveljavlja
zahteve iz druge alineje 1. točke, 3. točke ali prve alineje 4. točke prvega
odstavka 12. člena te uredbe, je do plačila za te zahteve upravičen le, če
število prašičev posamezne kategorije na nobenega od datumov, na katere
prijavlja stalež iz prejšnjega člena, ne preseže največjega dovoljenega števila
živali, ki je bilo za posamezno zahtevo opredeljeno v programu DŽ in vneseno v
CRPš. Tudi število prašičev, ugotovljeno s pregledom na kraju samem, ne sme
preseči največjega dovoljenega števila živali.
(5) Če se med trajanjem obveznosti iz 11. člena te
uredbe na gospodarstvu poveča število prašičev zaradi razširitve oziroma
dograditve hlevskih zmogljivosti in se s tem preseže največje dovoljeno število
živali na gospodarstvu, mora nosilec kmetijskega gospodarstva na agencijo
poslati pisno izjavo izvajalca svetovanja iz predpisa, ki ureja ukrepe prenosa
znanja in svetovanja iz PRP 2014–2020, ki potrjuje, da se z razširitvijo zmogljivosti
zagotavlja izpolnjevanje zahteve iz druge alineje 1. točke, 3. točke ali prve
alineje 4. točke prvega odstavka 12. člena te uredbe tudi za povečano
število prašičev na gospodarstvu. Izjavo mora nosilec kmetijskega gospodarstva
poslati na agencijo po povečanju staleža in pred naslednjim presečnim datumom
za sporočanje staleža iz prejšnjega člena. 
(6) Pri povečanju števila prašičev iz prejšnjega
odstavka se za izračun povprečnega števila prašičev ne glede na prvi odstavek
tega člena upoštevajo podatki o staležu iz CRPš in največje dovoljeno število
živali, določeno v programu DŽ. Iz CRPš se upoštevajo vsi podatki o staležu
prašičev do datuma, ko je bila agencija v skladu s prejšnjim odstavkom
obveščena o povečanju števila prašičev. Po tem datumu se za vsak presečni datum
iz prejšnjega člena, ko je prijavljeno število prašičev večje od največjega
dovoljenega števila živali, določenega v programu DŽ, upošteva največje
dovoljeno število živali iz programa DŽ, če pa je prijavljeno število prašičev
manjše od največjega dovoljenega števila živali iz programa DŽ, se upošteva prijavljeno
število prašičev.
(7) Za preračun števila prašičev v GVŽ se v skladu s
prilogo II Uredbe 808/2014/EU upoštevajo naslednji koeficienti:
-       
plemenske svinje in plemenske mladice, težje od 50 kg: 0,5;
-       
drugi prašiči: 0,3.
(8) Skupna višina podpore za ukrep DŽ – prašiči je vsota
zneskov za posamezne zahteve iz 16. člena te uredbe, za katere je nosilec
kmetijskega gospodarstva vložil zahtevek in za katere izpolnjuje pogoje iz
13. člena te uredbe.
(9) Nosilec kmetijskega gospodarstva mora sporočati
stalež prašičev v skladu s prejšnjim členom tudi po nastanku višje sile ali
izjemnih okoliščin iz 26. člena te uredbe.
(10) Ob višji sili ali izjemnih okoliščinah, katerih
posledica je zmanjšanje staleža prašičev, se za obračun izplačila upošteva
povprečno število prašičev, izračunano iz podatkov o sporočenem staležu
prašičev iz prejšnjega člena za celotno trajanje obveznosti, čeprav je
povprečno število prašičev nižje od vstopnega pogoja, določenega v drugem
odstavku 10. člena te uredbe.
(11) Ob višji sili ali izjemnih okoliščinah, ki vplivajo
na izpolnitev posamezne zahteve ukrepa DŽ – prašiči, ne vplivajo pa na stalež
prašičev, se izplačilo obračuna le za obdobje, ko je bila posamezna zahteva ustrezno
izpolnjena v skladu z 12. in 13. členom te uredbe. Za izračun plačila se
uporabi naslednja formula: 
pri čemer GVŽP pomeni povprečno število prašičev,
izraženo v GVŽ, in VS višjo silo ali izjemne okoliščine.
(12) Ob višji sili ali izjemnih okoliščinah, ki vplivajo
na stalež in izpolnitev posamezne zahteve ukrepa DŽ – prašiči, se za obračun
izplačila upošteva povprečno število prašičev, izračunano iz podatkov o
sporočenem staležu prašičev iz prejšnjega člena za obdobje do nastanka dogodka
višje sile ali izjemnih okoliščin ter za obdobje po prenehanju višje sile ali
izjemnih okoliščin. Za izračun plačila se uporabi naslednja formula: 
pri čemer GVŽP1 pomeni povprečno število prašičev
do nastanka višje sile ali izjemnih okoliščin, izraženo v GVŽ, GVŽP2
pomeni povprečno število prašičev po prenehanju višje sile ali izjemnih
okoliščin, izraženo v GVŽ, in VS pomeni višjo silo ali izjemne okoliščine.
16. člen
(višina plačila na posamezno zahtevo)
Višina plačila za izvajanje posamezne zahteve ukrepa DŽ –
prašiči letno znaša:
1.     
za plemenske svinje in mladice:
- 
zahteva za skupinsko rejo z izpustom: 61,77 eura/GVŽ,
- 
zahteva za 10 % večjo neovirano talno površino na žival v skupinskih
boksih glede na površino, določeno s predpisom, ki ureja zaščito rejnih živali:
129,62 eura/GVŽ,
- 
zahteva za dodatno ponudbo voluminozne krme ali krme z visokim deležem
vlaknine: 48,30 eura/GVŽ;
2.     
za plemenske svinje zahteva za toplotno ugodje plemenskih svinj in
sesnih pujskov: 25,64 eura/GVŽ;
3.     
za tekače zahteva za 10 % večjo neovirano talno površino na žival v
skupinskih boksih glede na površino, določeno s predpisom, ki ureja zaščito
rejnih živali: 36,70 eura/GVŽ;
4.     
za pitance:
- 
zahteva za 10 % večjo neovirano talno površino na žival v skupinskih
boksih glede na površino, določeno s predpisom, ki ureja zaščito rejnih živali:
36,70 eura/GVŽ,
- 
zahteva za skupinsko rejo z izpustom: 33,83 eura/GVŽ.
17. člen
(pregled na kraju samem)
(1) Pri pregledu na kraju samem, ki se opravi v skladu s
postopkom, določenim s predpisom, ki ureja izvedbo ukrepov kmetijske politike
za leto 2016, kontrolor preverja izpolnjevanje zahtev za ukrep DŽ – prašiči in
stalež prašičev. Za ta namen mu mora nosilec na preverjanem gospodarstvu
zagotoviti vso dokumentacijo za to gospodarstvo.
(2) Kontrolor na kraju samem na dan pregleda preveri
število prašičev po posameznih kategorijah iz 12. člena te uredbe. Na
gospodarstvu, za katero se uveljavlja ukrep DŽ – prašiči, preveri, ali je
zadnji podatek o staležu prašičev, ki ga je nosilec kmetijskega gospodarstva
prijavil v CRPš, ustrezen, pri tem pa upošteva dokumentacijo (dobavnica, račun,
spremni list ipd.) in Register prašičev na gospodarstvu.
(3) Pri pregledu izpolnjevanja posameznih zahtev iz prve
in druge alineje 1. točke, 3. točke ter prve in druge alineje 4. točke prvega odstavka
12. člena te uredbe upošteva število živali, ki glede na normative iz
13. člena te uredbe ustreza ugotovljeni površini boksa oziroma izpusta.
18. člen
(preveritev sporočanja staleža)
(1) Če kontrolor pri pregledu na kraju samem iz
prejšnjega člena za prijavljene podatke v CRPš ugotovi, da je število prašičev
posamezne kategorije na gospodarstvu manjše od števila prašičev, prijavljenega
v CRPš na presečni datum, ter prijavljeno in ugotovljeno število prašičev
posamezne kategorije ne presega največjega dovoljenega števila živali za
izpolnjevanje posameznih zahtev iz druge alineje 1. točke, 3. točke in
prve alineje 4. točke prvega odstavka 12. člena te uredbe, ki jih je
nosilec kmetijskega gospodarstva prijavil na zahtevku, pri izračunu povprečja
števila prašičev upošteva njihovo ugotovljeno število.
(2) Če kontrolor pri pregledu na kraju samem iz
prejšnjega člena za prijavljene podatke v CRPš ugotovi, da je število prašičev
posamezne kategorije na gospodarstvu večje od števila, prijavljenega v CRPš na presečni
datum, ter prijavljeno in ugotovljeno število posamezne kategorije ne presega
največjega dovoljenega števila živali za izpolnjevanje posameznih zahtev iz
druge alineje 1. točke, 3. točke in prve alineje 4. točke prvega odstavka
12. člena te uredbe, ki jih je nosilec kmetijskega gospodarstva prijavil
na zahtevku, pri izračunu povprečja števila prašičev upošteva njihovo
prijavljeno število.
(3) Če kontrolor pri pregledu na kraju samem iz
prejšnjega člena za prijavljene podatke v CRPš ugotovi, da je število prašičev posamezne
kategorije na gospodarstvu večje od števila prašičev, prijavljenega v CRPš na
presečni datum, in da ugotovljeno število prašičev posamezne kategorije presega
največje dovoljeno število živali za izpolnjevanje posameznih zahtev iz druge
alineje 1. točke, 3. točke in prve alineje 4. točke prvega odstavka
12. člena te uredbe, ki jih je nosilec kmetijskega gospodarstva prijavil
na zahtevku, se zahtevek za to zahtevo zavrne.
(4) Če kontrolor iz razpoložljive dokumentacije in
registra prašičev na gospodarstvu pri ugotavljanju števila prašičev iz prvega,
drugega in prejšnjega odstavka tega člena ugotovi obstoj prašičev na posamezni
presečni datum, vendar jim ne more določiti kategorije, se ti prašiči ne
upoštevajo pri izračunu povprečnega števila prašičev iz 15. člena te
uredbe.
(5) Ugotovitve kontrolorja glede staleža, ki niso
opredeljene v tem členu, se obravnavajo v skladu z 19. členom te uredbe.
19. člen
(sistem zmanjšanja plačil in izključitev)
(1) Zmanjšanje plačil in izključitve za ukrep DŽ –
prašiči se izvedejo v skladu s predpisom, ki ureja izvedbo ukrepov kmetijske
politike za leto 2016, predpisom, ki ureja navzkrižno skladnost, in v skladu z
določbami tega člena.
(2) Ob morebitni razliki med prijavljenim številom
prašičev in ugotovljenim številom prašičev na gospodarstvu s pregledom iz
17. člena te uredbe ter pod pogojem, da ni preseženo največje dovoljeno
število živali iz tretjega odstavka prejšnjega člena, se za zmanjšanje plačil
in izključitve smiselno uporablja 31. člen Uredbe 640/2014/EU. Če pa je z
upravnim pregledom ali pregledom na kraju samem ugotovljeno, da je največje
dovoljeno število živali iz tretjega odstavka prejšnjega člena na kateri koli
presečni datum iz 14. člena te uredbe preseženo, se zahtevek za to zahtevo
zavrne.
(3) Če nosilec kmetijskega gospodarstva na enega ali več
presečnih datumov ne prijavi staleža prašičev v CRPš v skladu s 14. členom
te uredbe, se mu za izračun povprečnega števila prašičev iz prvega odstavka
15. člena te uredbe upoštevajo le prijavljeni podatki o številu prašičev.
Če nosilec kmetijskega gospodarstva na en presečni datum ne prijavi staleža, se
mu plačilo za celotni ukrep zniža za 15 %. Če staleža ne prijavi na dva
presečna datuma, se mu plačilo za celoten ukrep zniža za 30 %. Če staleža ne
prijavi več kakor dvakrat, se plačilo za celotni ukrep zavrne.
(4) Če nosilec kmetijskega gospodarstva za zahteve iz
tretjega, četrtega, sedmega in osmega odstavka 13. člena te uredbe na enem
od gospodarstev ne izpolnjuje predpisanih zahtev ravnanja iz predpisa, ki ureja
navzkrižno skladnost za zahtevo iz tretjega, četrtega, sedmega in osmega
odstavka 13. člena te uredbe, se mu zahtevek za to zahtevo zavrne na vseh
gospodarstvih, na katerih jo uveljavlja, pri vseh drugih zahtevah, ki jih
uveljavlja, pa se uporabita zmanjšanje in izključitev plačil zaradi
neizpolnjevanja zahtev iz predpisa, ki ureja navzkrižno skladnost.
(5) Zmanjšanje plačil in izključitve zaradi kršitev
pogojev za posamezne zahteve iz 12. člena te uredbe ter zmanjšanje plačil
in izključitve zaradi kršitev obveznosti iz 7. in 8. člena te uredbe so
opredeljeni v Katalogu zmanjšanj plačil in izključitev iz priloge 2, ki je
sestavni del te uredbe.
3. Ukrep DŽ – govedo
20. člen
(vstopni pogoj)
(1) Nosilec kmetijskega gospodarstva mora na dan vnosa
zahtevka za ukrep DŽ – govedo rediti najmanj takšno število govedi kot ustreza
2 GVŽ govedi, za katera bo izvajal pašo iz prvega odstavka 21. člena
te uredbe.
(2) Za preračun števila govedi v GVŽ se upoštevajo
koeficienti iz predpisa, ki ureja Evidenco imetnikov rejnih živali in Evidenco
rejnih živali.
21. člen
(zahteva in pogoji za izpolnjevanje zahteve)
(1) Za pridobitev plačil za ukrep DŽ – govedo mora
nosilec kmetijskega gospodarstva izvajati pašo goveda. Paša goveda se lahko
izvaja na kmetijskih površinah kmetijskega gospodarstva nosilca, na kmetijskem
gospodarstvu – planina (v nadaljnjem besedilu: KMG – planina) ali kmetijskem
gospodarstvu – skupni pašnik (v nadaljnjem besedilu: KMG – skupni pašnik).
(2) Pri izvajanju zahteve iz prejšnjega odstavka morajo
biti za govedo, za katero nosilec kmetijskega gospodarstva uveljavlja ukrep DŽ
– govedo, izpolnjeni naslednji pogoji:
-       
govedo se mora pasti neprekinjeno najmanj 120 dni (v nadaljnjem
besedilu: obdobje paše) v času od 1. aprila 2016 do 15. novembra
2016;
-       
govedo lahko prenočuje v hlevu;
-       
krave molznice se morajo dnevno pasti vsaj v času med jutranjo in
večerno molžo;
-       
zatiranje notranjih zajedavcev mora biti izvedeno na podlagi predhodne
koprološke analize;
-       
voditi je treba dnevnik paše na obrazcu iz priloge 3, ki je sestavni del
te uredbe.
(3) Začetka obdobja paše ni mogoče uveljavljati pred
datumom vnosa zahtevka iz 6. člena te uredbe.
(4) Koprološka analiza iz četrte alineje drugega
odstavka tega člena mora biti za govedo, ki je na dan vnosa zahtevka iz
6. člena te uredbe starejše od šestih mesecev, opravljena najpozneje 14
dni pred začetkom paše v letu vlaganja zahtevka, za teleta, ki so na dan vnosa
zahtevka iz 6. člena te uredbe stara do vključno šest mesecev, pa v
obdobju od začetka paše do 60. dne po začetku paše. Za koprološko analizo se
vzame najmanj en skupen vzorec blata za vsakih 20 govedi, ločeno za govedo
starejše od 6 mesecev in ločeno za teleta. Tretiranje živali proti notranjim
zajedavcem se izvede na podlagi pozitivnih rezultatov koprološke analize in
strokovne presoje veterinarja, kar mora biti razvidno iz dnevnika veterinarskih
posegov. Tretiranje mora biti izvedeno najpozneje v 30 dneh od datuma izvedene
koprološke analize. Krave katerih mleko se uporablja za prehrano ljudi se lahko
zdravi v času presušitve. Nosilec kmetijskega gospodarstva mora imeti dokazila
o opravljenih koproloških analizah. 
(5) Ne glede na prvo alinejo drugega odstavka tega člena
se obdobje paše za posamezne živali lahko prekine zaradi telitve, bolezni ali
poškodbe in izjemnih vremenskih razmer. Če ta prekinitev ne traja skupno več
kot deset dni, prekinitve ni treba sporočiti agenciji temveč se trajanje in
razlog za prekinitev navedeta le v dnevniku paše.
(6) Če nosilec kmetijskega gospodarstva za posamezno žival
ali za več živali ne zagotovi celotnega obdobja paše iz prve alineje drugega
odstavka tega člena, mora:
-       
v primeru višje sile ali izjemnih okoliščin obvestiti agencijo v skladu
s prvim odstavkom 26. člena te uredbe;
-       
v primeru naravnih okoliščin iz 32. člena Uredbe 640/2014/EU pisno
obvestiti agencijo v desetih delovnih dneh od ugotovitve zmanjšanja števila
živali, v skladu s predpisom, ki ureja izvedbo ukrepov kmetijske politike za
leto 2016;
-       
v primeru, da prekinitev paše zaradi razlogov iz prejšnjega odstavka za
posamezno govedo traja več kot deset dni, mora po tem obdobju v sedmih dneh
izvesti umik zahtevka v skladu s predpisom, ki ureja izvedbo ukrepov kmetijske
politike za leto 2016;
-       
v primeru, če žival zapusti kmetijsko gospodarstvo pred izpolnitvijo obdobja
paše v Centralni register govedi (v nadaljnjem besedilu: CRG) sporočiti premik,
ki se v skladu s predpisom, ki ureja izvedbo ukrepov kmetijske politike za leto
2016, šteje kot pisni umik zahtevka za posamezno žival.
(7) Kadar v obdobju paše poteka paša na KMG – planina oziroma
KMG – skupni pašnik ali gre žival na sejem oziroma razstavo ali se živali
premakne na pašo na drugo gospodarstvo znotraj kmetijskega gospodarstva, in se
premik živali sporoči v skladu s predpisi, ki urejajo identifikacijo in registracijo
govedi, se ta premik šteje kot izpolnjevanje obdobja paše.
(8) Nosilec kmetijskega gospodarstva mora najpozneje en
dan pred vnosom zahtevka iz prvega odstavka 6. člena te uredbe urediti
stanje v CRG.
(9) Pri izvajanju paše je treba upoštevati, da:
-       
paša iz prvega odstavka tega člena ni dovoljena do 30. junija na
GERK-u ali delu GERK-a, ki leži znotraj ekološko pomembnega območja posebnih
traviščnih habitatov iz priloge 4, ki je sestavni del te uredbe;
-       
paša iz prvega odstavka tega člena ni dovoljena med 15. junijem in
15. septembrom na GERK-u ali delu GERK-a, ki leži znotraj ekološko
pomembnega območja traviščnih habitatov metuljev iz priloge 4 te uredbe;
-       
je paša iz prvega odstavka tega člena prepovedana na GERK-u ali delu
GERK-a, ki leži znotraj ekološko pomembnega območja, kjer je paša prepovedana,
iz priloge 4 te uredbe.
(10) Ne glede na prejšnji odstavek je paša za ukrep DŽ –
govedo dovoljena na celotnem GERK-u, če je del tega GERK-a, ki leži znotraj
enega izmed ekološko pomembnih območij iz prejšnjega odstavka, manjši od 10
arov.
22. člen
(plačila)
(1) Plačilo se dodeli za naslednje kategorije govedi:
-       
teleta do šest mesecev,
-       
mlado govedo od šest mesecev do enega leta,
-       
mlado govedo od enega do dveh let,
-       
govedo nad dve leti.
(2) Za določitev kategorij govedi iz prejšnjega odstavka
agencija prevzame starost posamezne živali, ki jih je nosilec navedel na
zahtevku za ukrep DŽ, iz CRG na dan vnosa zahtevka.
(3) Plačilo se dodeli za najmanj 2 GVŽ.
23. člen
(višina plačila)
Višina plačila za izvajanje zahteve ukrepa DŽ – govedo letno
znaša 53,40 eura/GVŽ.
24. člen
(grafične evidence)
(1) Za namen izvajanja ukrepa DŽ – govedo iz te uredbe
se v digitalni grafični obliki uporabljajo:
1.     
evidenca ekološko pomembnih območij posebnih traviščnih habitatov, kjer
za ukrep DŽ paša ni dovoljena do 30. junija, iz priloge 4 te uredbe;
2.     
evidenca ekološko pomembnih območij traviščnih habitatov metuljev, kjer
za ukrep DŽ paša ni dovoljena med 15. junijem in 15. septembrom, iz
priloge 4 te uredbe;
3.     
evidenca ekološko pomembnih območij, kjer je za ukrep DŽ paša
prepovedana, iz priloge 4 te uredbe.
(2) Evidence iz prejšnjega odstavka izdela in
ministrstvu pošlje Zavod Republike Slovenije za varstvo narave.
(3) Vpogled v evidence iz prvega odstavka tega člena je
mogoč na spletni strani ministrstva.
25. člen
(sistem zmanjšanja plačil in izključitev)
Zmanjšanje plačil in izključitve za ukrep DŽ – govedo se
izvedejo v skladu z 31. členom Uredbe 640/2014/EU, v skladu s predpisom,
ki ureja izvedbo ukrepov kmetijske politike za leto 2016, predpisom, ki ureja
navzkrižno skladnost, in v skladu s Katalogom zmanjšanj plačil in izključitev
iz priloge 2 te uredbe.
III. VIŠJA SILA
26. člen
(sporočanje višje sile in izjemnih okoliščin)
(1) Če zaradi višje sile ali izjemnih okoliščin,
določenih v drugem odstavku 2. člena Uredbe 1306/2013/EU, nosilec
kmetijskega gospodarstva ne more izpolniti svojih obveznosti v zvezi s
posameznimi zahtevami iz 12. in 21. člena te uredbe, za katere je
vložil zahtevek, obdrži pravico do sorazmernega dela plačila iz 15. in
23. člena te uredbe v skladu z drugim in četrtim pododstavkom prvega
odstavka 4. člena Uredbe 640/2014/EU, če v skladu s predpisom, ki ureja
izvedbo ukrepov kmetijske politike, v 15 delovnih dneh od dneva, ko to lahko
stori, primere višje sile ali izjemnih okoliščin pisno sporoči agenciji na
obrazcu iz uredbe, ki ureja izvedbo ukrepov kmetijske politike za leto 2016, in
priloži ustrezna dokazila.
(2) Če med trajanjem obveznosti za ukrep DŽ – prašiči
višja sila ali izjemne okoliščine, ki jih je upravičenec v skladu s prejšnjim
odstavkom sporočil agenciji, prenehajo, mora v 15 delovnih dneh od
njihovega prenehanja agenciji pisno sporočiti datum prenehanja višje sile ali
izjemnih okoliščin. Od dneva prenehanja višje sile ali izjemnih okoliščin mora
nosilec kmetijskega gospodarstva ponovno izpolnjevati vse zahteve, ki jih je
uveljavljal na zahtevku za ukrep DŽ – prašiči iz 6. člena te uredbe.
IV. FINANČNE DOLOČBE
27. člen
(razpoložljiva sredstva)
(1) Za ukrep DŽ – prašiči je za leto 2016 namenjenih do
2.320.000,00 eura, za ukrep DŽ govedo pa je za leto 2016 namenjenih do
4.706.000,00 eura.
(2) Plačila iz ukrepa DŽ se v celoti izvedejo po 1.
marcu 2017.
(3) Sredstva za izvajanje ukrepa DŽ se zagotovijo iz
proračuna Republike Slovenije v višini 25 odstotkov in iz sredstev Evropskega
kmetijskega sklada za razvoj podeželja v višini 75 odstotkov.
(4) Če v letu 2016 vsota odobrenih zahtevkov za ukrep DŽ
preseže višino sredstev iz prvega odstavka tega člena, se plačilo iz 16. in
23. člena te uredbe znotraj posamezne zahteve za leto 2016 sorazmerno
zniža.
V. KONČNI DOLOČBI
28. člen
(prenehanje veljavnosti)
Z dnem uveljavitve te uredbe preneha veljati Uredba o ukrepu
dobrobit živali iz Programa razvoja podeželja Republike Slovenije za obdobje
2014–2020 v letu 2016 (Uradni list RS, št. 97/15).
29. člen
(začetek veljavnosti)
Ta uredba začne veljati naslednji dan po objavi v Uradnem listu
Republike Slovenije.
Št. 00715-7/2016
Ljubljana, dne 25. februarja 2016
EVA 2016-2330-0096
Vlada Republike Slovenije
dr. Miroslav Cerar l.r.
Predsednik

Priloga 1: Dnevnik
izpustov
Priloga 2: Katalog
zmanjšanj plačil in izključitev
Priloga 3: Dnevnik
paše za ukrep DŽ – govedo za leto 2016
Priloga 4: Ekološko
pomembna območja