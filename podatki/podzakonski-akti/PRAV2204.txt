I. SPLOŠNE DOLOČBE
1. člen
Ta pravilnik podrobneje določa pogoje in postopek
napredovanja zaposlenih v vrtcih, šolah, domovih za učence, dijaških domovih,
zavodih za izobraževanje otrok in mladostnikov s posebnimi potrebami in
organizacijah za izobraževanje odraslih (v nadaljnjem besedilu: zaposleni) v
višji plačilni razred.
2. člen
Na delovnem mestu lahko v višji plačilni razred napreduje
zaposleni, ki:
-       
ima zahtevano strokovno izobrazbo za delovno mesto, na katerega je
razporejen;
-       
izpolnjuje druge zahtevane pogoje za razporeditev na delovno mesto in
-       
izpolni pogoje za napredovanje, določene z zakonom in tem pravilnikom.
3. člen
Z napredovanjem v višji plačilni razred pridobi zaposleni
višji količnik za določitev osnovne plače od količnika za določitev osnovne
plače delovnega mesta, na katerega je razporejen.
Za napredovanje se uporabljajo plačilni razredi in količniki,
določeni z zakonom in kolektivno pogodbo.
4. člen
Zaposleni lahko na delovnem mestu napreduje največ za pet
plačilnih razredov.
5. člen
Zaposleni lahko napreduje po preteku najmanj treh let od
zadnjega napredovanja (v nadaljevanju: napredovalno obdobje). Pri tem se
upošteva dejanska delovna doba.
Pri ugotavljanju napredovalnega obdobja se strokovnim
delavcem kot eno leto dobe zaposlitve upošteva dvanajst mesecev zaposlitve v
vrtcu, šoli, dijaškem domu ali drugem zavodu s področja vzgoje in
izobraževanja, ne glede na trajanje delovnega časa zaposlenega. V to dobo se
strokovnim delavcem na enak način všteva tudi čas opravljanja
vzgojno-izobraževalnega dela v socialno-varstvenih zavodih za usposabljanje
otrok z zmerno, težjo in težko motnjo v duševnem razvoju. Strokovnim delavcem,
ki so morali za nastop dela v vzgoji in izobraževanju izpolnjevati z zakonom
predpisan pogoj o pridobljenih ustreznih delovnih izkušnjah in so ta pogoj
izpolnili, se v napredovalno obdobje všteje tudi ta delovna doba, vendar ne
več, kot je bilo potrebno za izpolnitev pogojev. (se delno odpravi)
V obdobje iz prvega odstavka tega člena se všteva čas, ki ga
je zaposleni prebil na delovnih mestih enake ali podobne stopnje zahtevnosti.
Pri tem se kot delovna mesta enake ali podobne stopnje zahtevnosti štejejo vsa
delovna mesta, ki so uvrščena v isto tarifno skupino.
V obdobje iz prvega in drugega odstavka tega člena se ne
všteva čas pripravništva ter čas odsotnosti zaposlenega z dela zaradi bolezni,
izobraževanja, strokovnega izpopolnjevanja ali drugih vzrokov v nepretrganem
trajanju, daljšem od 6 mesecev, razen zaradi odsotnosti zaradi poklicne bolezni
in poškodb pri delu, porodniškega dopusta, dopusta za nego in varstvo otroka
ter strokovnega izpopolnjevanja, na katerega je zaposlenega napotil
delodajalec.
6. člen
Zaposleni, ki je izpolnil pogoje za napredovanje, napreduje
za en plačilni razred.
Izjemoma lahko zaposleni v
primerih, določenih s tem pravilnikom, napreduje hkrati za največ dva plačilna
razreda.
7. člen
Delodajalec vodi osebno mapo zaposlenega, v kateri se zbirajo
tudi vsi podatki v zvezi z njegovim napredovanjem.
8. člen
Delodajalec je dolžan enkrat letno obvestiti Ministrstvo za
šolstvo in šport o opravljenih napredovanjih na podlagi določb tega pravilnika.
II. POGOJI NAPREDOVANJA
9. člen
(Pogoji napredovanja)
Pogoji za napredovanje na delovnem mestu so:
1.     
dodatna funkcionalna znanja,
2.     
interdisciplinarna usposobljenost delavca za opravljanje del na
različnih delovnih mestih v okviru poklica,
3.     
samostojnost in zanesljivost pri delu,
4.     
ustvarjalnost in
5.     
nadpovprečna delovna uspešnost, izkazana v daljšem času.
Posamezni kriteriji v okviru predpisanih pogojev se
ovrednotijo s točkami oziroma s pisno oceno.
10. člen
(dodatna funkcionalna znanja)
Kriteriji iz pogoja dodatnih funkcionalnih znanj so
pridobljena in s potrdilom izkazana strokovna usposobljenost in funkcionalna
znanja, ki omogočajo boljše in hitrejše opravljanje delovnih nalog in niso
predpisana kot pogoj za razporeditev na delovno mesto, niti se niso
uveljavljala pri napredovanju v naziv, in sicer:
točk
-       
doktorat znanosti                                                                                             250
-       
magisterij                                                                                                         150
-       
specializacija po pridobljeni visoki strokovni izobrazbi                                    100
-       
specializacija po pridobljeni višji strokovni izobrazbi                                       75
-       
specializacija po pridobljeni srednji strokovni izobrazbi                                   50
-       
diploma o pridobitvi visoke strokovne izobrazbe                                            100
-       
diploma o pridobitvi višje strokovne izobrazbe                                                75
-       
diploma oziroma spričevalo o pridobitvi strokovne 
izobrazbe do vključno V.
stopnje                                                                     50
-       
pravniški državni izpit                                                                                      100
-       
strokovni izpit, razen izpita po končani pripravniški dobi                                50
-       
pedagoško-andragoška dokvalifikacija                                                           50
-       
certifikat o aktivnem znanju tujega jezika                                                       50
-       
znanja in veščine, ki jih je zaposleni pridobil s tečaji,
seminarji in usposabljanji v
trajanju najmanj 5 pedagoških
ur oziroma 1 dan, brez
preizkusa znanja                                                        10
-       
znanja in veščine, ki jih je zaposleni pridobil z dvodnevnimi
-       
tečaji, seminarji in usposabljanji, brez preizkusa znanja                                 15
znanja in veščine, ki jih je
zaposleni pridobil s 3- in
večdnevnimi tečaji,
seminarji in usposabljanji, brez preizkusa znanja            20
če se tečaji, seminarji in
usposabljanja zaključijo s preizkusom
znanja, se točkam iz
trinajste, štirinajste in petnajste alinee tega
člena za opravljen preizkus
znanja doda še 5 točk, vendar skupna
vsota točk, zbranih po
trinajsti, štirinajsti, petnajsti in šestnajsti alinei
tega člena, v enem napredovalnem
obdobju ne sme preseči                        100 točk
-       
obvladovanje novih metod in postopkov pri delu ter prilagajanje
novim sredstvom za delo (če
to znanje ni upoštevano v kriterijih iz
prejšnje alinee tega člena)                                                                               20
11. člen
(interdisciplinarna usposobljenost)
Kriteriji iz pogoja interdisciplinarne usposobljenosti
predstavljajo prvine usposobljenosti za opravljanje del na različnih delovnih
mestih ter organizacijske in vodstvene sposobnosti, in sicer:
                                                                                                                                točk
-       
mentorstvo                                                                                                      20-50
-       
vodenje interne delovne skupine za izvedbo določene naloge                       20
-       
vodenje medresorske delovne skupine za izvedbo določene naloge             30
-       
članstvo v interni delovni skupini za izvedbo določene naloge                       10
-       
članstvo v medresorski delovni skupini za izvedbo določene naloge             15
-       
večkratno ali daljše uspešno nadomeščanje delavca na drugem
delovnem mestu                                                                                              20
-       
večkratno ali daljše uspešno nadomeščanje vodje                                         40
-       
vsako leto poučevanja treh ali več  predmetov na predmetni
stopnji, če je zaposleni ustrezno
strokovno usposobljen za
poučevanje vseh predmetov                                                                           40
točk
-       
članstvo strokovnega delavca v šolski maturitetni komisiji (1 šolsko
leto) 10
-       
članstvo strokovnega delavca, kot izpraševalca,
v šolski maturitetni
komisiji (1 šolsko leto)                                                      20
-       
članstvo strokovnega delavca, kot tajnika, v šolski
maturitetni komisiji (1
šolsko leto)                                                                   30
-       
predsedovanje šolski maturitetni komisiji (1 šolsko leto)                                40
-       
članstvo strokovnega delavca v šolski predmetni
komisiji, izpitnem odboru
ali izpitni komisiji v zavodu                                      5
-       
članstvo strokovnega delavca, kot izpraševalca,
v šolski predmetni komisiji,
izpitnem odboru ali izpitni komisiji v zavodu,      20
-       
predsedovanje šolski predmetni komisiji, izpitnem
odoru ali izpitni komisiji v
zavodu                                                                    30
12. člen
(samostojnost in zanesljivost pri delu)
Kriteriji in pogoji samostojnosti in zanesljivosti pri delu
predstavljajo prvine, ki pomenijo:
točk
-       
strokovno utemeljen in racionalen pristop pri opravljanju delovnih
nalog, ki ga pisno ugotovi in utemelji delodajalec v vsakem ocenjevalnem
obdobju, in sicer:
- 
dosega pričakovane rezultate                                                                       10
- 
presega pričakovane rezultate                                                                     15
- 
izjemno presega pričakovane rezultate                                                        25
-       
samostojno opravljanje dela, brez strokovne pomoči in brez
potrebe po preverjanju tega
dela                                                                     25
13. člen
(ustvarjalnost)
Kriteriji iz pogoja ustvarjalnosti predstavljajo oblike
predlaganja ali izboljšanja obstoječih metod dela, strokovno uveljavljanje
stališč in predstavitev področja v javnosti, aktivnosti, ki prispevajo k ugledu
vzgojno-zobraževalnega zavoda, v katerem je oseba zaposlena, kot tudi razvoj
stroke, vendar pa opravljanje takih nalog ni določeno v opisu delovnega mesta
zaposlenega:
-       
vodenje seminarja ali strokovnega posveta znotraj
vzgojno-izobraževalnega
zavoda                                                                    20
točk
-       
vodenje seminarja ali strokovnega posveta 
izven
vzgojno-izobraževalnega zavoda s širšo udeležbo                                30
točk
-       
aktivna udeležba (z referatom) na posvetu ali seminarju – domačem           20
točk
-       
aktivna udeležba (z referatom) na posvetu ali seminarju – mednarodnem    40
točk
-       
članstvo v izpitnih komisijah                                                                            40
točk
-       
objavljen strokovni članek ali razprava                                                           20
točk
-       
strokovna knjiga, pri čemer se strokovnemu delavcu ne upoštevajo
priročniki, delovni zvezki
in učni pripomočki, potrjeni v skladu s predpisi      150 točk
-       
prevod ali recenzija strokovnega članka ali knjige, pri čemer
se strokovnemu delavcu ne  
upošteva recenzij v postopku potrjevanja
učbenika, priročnika ali
delovnega zvezka                                                     20–40 točk
-       
samoiniciativno in kvalitetno opravljanje dodatnih nalog poleg
nalog s svojega delovnega
področja                                                               20 točk
-       
prispevek k boljšemu delu vzgojno- izobraževalnega zavoda ali
k njegovemu ugledu v
javnosti                                                                        20
točk
-       
pomemben prispevek k učinkovitejšemu izvajanju nalog, k boljši
organizaciji dela in k
zmanjšanju stroškov poslovanja 
vzgojno- izobraževalnega
zavoda                                                                   20
točk
-       
sodelovanje v izobraževalnem sistemu vzgojno-izobraževalnega zavoda 30
točk
-       
priprava strokovnega gradiva, učila ali  učnega pripomočka, ki ga 
je potrdil ustrezni
strokovni organ pristojnega zavoda, za interno
uporabo, v vrtcu pa tudi
didaktične igre                                                          10–60
točk
-       
enoletno vodenje krožka, v vrtcu pa tudi dodatne 
interesne delavnice
(sekcije, društva)                                                             10
točk.
Kadar gre za napredovanje zaposlenega strokovnega delavca, se
uporabljajo določbe prejšnjega odstavka razen določb iz prve do šeste ter
dvanajste alinee.
14. člen
(delovna uspešnost)
Delovno uspešnost za napredovalno obdobje oceni ravnatelj
oziroma drug poslovodni organ ali vodja enote, če enota ni organizirana v
okviru vzgojnoizobraževalnega zavoda (v nadaljnjem besedilu: ravnatelj) z oceno
podpovprečen, povprečen ali nadpovprečen.
Ocene delovne uspešnosti so podlaga za ugotavljanje
izpolnjevanja pogojev za napredovanje iz kriterija delovne uspešnosti. Šteje
se, da zaposleni izpolnjuje ta pogoj, če je, v napredovalnem obdobju ocenjen
najmanj z oceno povprečen.
15. člen
(možno število napredovanj po plačilnem razredu)
Zaposleni v tarifnih skupinah I. do V. lahko napreduje za en
plačilni razred, če v obdobju med dvema napredovanjema doseže skupno najmanj 50
točk po kriterijih iz 10., 11., 12. ali 13. člena tega pravilnika in je najmanj
povprečno uspešen.
Zaposlen v VI. tarifni skupini lahko napreduje za en plačilni
razred, če doseže skupno najmanj 75 točk po kriterijih iz 10., 11., 12. ali 13.
Člena tega pravilnika in je najmanj povprečno uspešen.
Zaposleni v tarifnih skupinah VII. do IX. lahko napreduje za
en plačilni razred, če doseže skupno najmanj 100 točk po kriterijih iz 10.,
11., 12. ali 13. člena tega pravilnika in je najmanj povprečno uspešen.
Ne glede na določbe prejšnjih odstavkov se presežek točk,
zbranih na podlagi 10., 11. in 13. člena tega pravilnika, prenese v naslednje
napredovalno obdobje. (črtan)
16. člen
(izjemna napredovanja)
Izjemoma lahko napreduje zaposleni, ki za najmanj 100% preseže
skupno število točk, potrebnih za napredovanje za en plačilni razred, in je
nadpovprečno delovno uspešen hkrati za največ dva plačilna razreda, pri čemer
je za vsako 100% preseganje števila točk možno napredovati za en plačilni
razred.
Predlog za napredovanje iz prvega odstavka tega člena poda
zaposleni ravnatelju v pisni obliki.
17. člen
(dokazila)
Dokazila oziroma ocena o izpolnjevanju pogojev (v
nadaljevanju: dokazila) morajo biti v pisni obliki.
Kot dokazila se štejejo potrdila o opravljenih izpitih ali
drugih usposabljanjih, fotokopije naslovnic objavljenih knjig ali člankov, akti
o imenovanjih, potrdila oziroma ocene, ki jih izda delodajalec, in drugi
dokumenti, s katerimi je mogoče dokazati izpolnjeni kriterij.
Dokazila mora predložiti zaposleni, razen dokazil, ki jih
izda delodajalec.
Pisna dokazila se lahko za napredovanje uporabijo le enkrat,
veljajo pa le tista, ki so pridobljena v napredovalnem obdobju.
Ne glede na določbo prejšnjega odstavka se presežek točk,
zbranih na podlagi 10., 11. in 13. člena tega pravilnika, prenese v naslednje
napredovalno obdobje.
Dokazila, ki se nanašajo na izpolnjevanje pogojev iz 10., 11.
in 13. člena tega pravilnika, se ne upoštevajo v postopkih napredovanja v
nazive.
18. člen
(nemožnost napredovanja)
Ne glede na izpolnjevanje pogojev za napredovanje zaposleni
ne more napredovati, če:
-       
od dneva dokončnosti odločbe o izrečenem disciplinskem ukrepu javnega
opomina ali denarne kazni še nista minili dve leti,
-       
od dneva izteka preizkusne dobe zaradi izrečenega disciplinskega ukrepa
pogojnega prenehanja delovnega razmerja še nista minili dve leti,
-       
je bil pravnomočno kaznovan za prekršek ali obsojen za kazniva dejanja,
storjena na delu ali v zvezi z delom, dokler navedena kazen ni izbrisana iz
ustrezne evidence.
Zaposleni lahko napreduje po preteku navedenih omejitev, če
izpolnjuje pogoje za napredovanje.
III. POSTOPEK NAPREDOVANJA
19. člen
(preverjanje pogojev)
Izpolnjevanje pogojev za napredovanje se preverja trikrat
letno, in sicer 1. januarja, 1. maja in 1. septembra za vse zaposlene, ki do
navedenih rokov dopolnijo dobo najmanj treh let od zadnjega napredovanja
oziroma od zadnjega preverjanja izpolnjevanja pogojev za napredovanje.
20. člen
(ocenjevalni list)
Izpolnjevanje pogojev se ugotavlja na podlagi ocenjevalnega
lista, ki je sestavni del tega pravilnika (obrazec 1).
Ocenjevalni list izpolni ravnatelj.
Ocenjevalnemu listu morajo biti priložena pisna dokazila.
21. člen
(odločanje o napredovanju)
O napredovanju zaposlenih odloča ravnatelj.
Zaposlenemu, ki napreduje, se izda odločba, v kateri se
določi plačilni razred oziroma količnik za določitev plače.
Odločba mora biti izdana v 30 dneh po roku določenem v 19.
členu tega pravilnika. Zaposleni ima pravico vložiti ugovor svetu zavoda v roku
15 dni po vročitvi odločbe.
Zaposleni, ki ni napredoval, ima v roku 15 dni pravico.
vložiti zahtevo za uveljavitev pravic.
Svet zavoda odloči o ugovoru ali o zahtevi za uveljavitev
pravice v 30 dneh od prejema ugovora ali zahteve ter o odločitvi in razlogih
zanjo obvesti zaposlenega.
Zaposlenemu pripada plača v skladu z odločbo iz drugega
odstavka tega člena od 1. februarja, 1. junija oziroma 1. oktobra, odvisno od
tega, kdaj je bilo ugotovljeno izpolnjevanje pogojev za napredovanje na podlagi
19. člena tega pravilnika.
22. člen
(prva zaposlitev)
Ob prvi zaposlitvi se zaposlenega praviloma uvrsti v plačilni
razred, v katerega je uvrščen količnik za določitev osnovne plače delovnega
mesta, na katerega je zaposleni razporejen, razen, če izpolnjuje pogoje,
določene za napredovanje v tem pravilniku za uvrstitev v višji plačilni razred,
o čemer odloča ravnatelj ob sklenitvi delovnega razmerja.
Pripravnik se po končanem pripravništvu in opravljenem
strokovnem izpitu uvrsti v plačilni razred, v katerega je uvrščen količnik za
določitev osnovne plače delovnega mesta, za katero je sklenil delovno razmerje.
22.a člen
Za prvo zaposlitev iz prejšnjega člena se šteje tudi
razporeditev zaposlenega, ki je bil na dan 1. marca 1997 ravnatelj in v skladu
z določbami zakona o razmerjih plač v javnih zavodih, državnih organih in
organih lokalnih skupnosti (Uradni list RS, št. 18/94, 13/95, 36/96 in 20/97)
ni mogel biti razporejen v plačilni razred.
Izpolnjevanje pogojev, določenih za napredovanje v tem
pravilniku, za višji plačilni razred, se opravi na obrazcu št. 2. Pri tem se
šteje ocena delovne uspešnosti, ki jo je, v skladu z odredbo o merilih za
ugotavljanje delovne uspešnosti ravnateljev oziroma direktorjev drugih zavodov,
ki opravljajo dejavnost na področju vzgoje in izobraževanja (Uradni list RS,
št. 57/94 in 45/97) ravnatelju določil svet zavoda. Ravnateljevo delo je
ocenjeno kot uspešno, če je v zadnjem letu iz tega naslova pridobil najmanj 16%
uspešnosti.
Zaposleni iz prvega odstavka, ki je izpolnil pogoje za
napredovanje v skladu s 3. točko prvega odstavka 26. člena tega pravilnika, se
uvrsti v plačilni razred, ki bi ga dosegel, če bi glede na število let dejanske
delovne dobe, napredoval vsaka tri leta.
22.b člen
Zaposleni, ki se zaposli v drugem vzgojno-izobraževalnem
zavodu na delovno mesto v isti tarifni skupini, obdrži najmanj enako število
plačilnih razredov, kot jih je dosegel v prejšnjem vzgojno-izobraževalnem
zavodu.
IV. NADZOR
23. člen
Nadzor nad izvajanjem tega pravilnika se opravlja v okviru
nadzora nad izvajanjem zakona o razmerjih plač v javnih zavodih, državnih
organih in organih lokalnih skupnosti (Uradni list RS, št. 18/94).

Obrazec
št. 1: Ocenjevalni list
Obrazec
št. 2: Predlog za razporeditev v plačilni razred glede na izpolnjevanje pogojev
za napredovanje

Pravilnik o napredovanju zaposlenih v vrtcih
ter osnovnem in srednjem šolstvu v plačilne razrede (Uradni list RS, št. 41/94) vsebuje naslednje prehodne in
končne določbe:
»V. PREHODNE IN KONČNE DOLOČBE
24. člen
Zaposleni je pri prvi razporeditvi v skladu z določili zakona
o razmerjih plač v javnih zavodih, državnih organih in v organih lokalnih
skupnosti (v nadaljnjem besedilu: zakon) ter tega pravilnika uvrščen v plačilni
razred na podlagi:
-       
števila let dejanske delovne dobe, ki jo je dopolnil do uveljavitve tega
pravilnika' na delovnih mestih enake ali podobne stopnje zahtevnosti, kot je
zahtevnost delovnega mesta, na katerega je zaposleni razporejen ob uveljavitvi
tega pravilnika in
-       
ocene ravnatelja o izpolnjevanju pogojev za napredovanje (v nadaljnjem
besedilu: pisna ocena).
Določitev plačilnega razreda se opravi na obrazcu št. 2, ki
je sestavni del tega pravilnika.
25. člen
Pri prvi razporeditvi se izpolnjevanje pogojev za
napredovanje ne ugotavlja na način določen vil. poglavju tega pravilnika in ne
dokazuje s pisnimi dokazili.
Pri prvi razporeditvi se ne uporablja 4. člen tega
pravilnika.
26. člen
Ravnatelj oceni izpolnjevanje posameznih pogojev za
napredovanje na obrazcu št. 2 in upoštevaje doseženo število točk ugotovi, da
zaposleni:
1.     
ne izpolnjuje pogojev za napredovanje (do vključno 0,5 točke)
2.     
delno izpolnjuje pogoje za napredovanje (4 do vključno 4,5 točke)
3.     
izpolnjuje pogoje za napredovanje (od 5. do vključno 9 točk)
4.     
izpolnjuje pogoje za izjemno napredovanje (od 9,5 do vključno 10 točk).
V primerih iz 1. in 2. točke prejšnjega odstavka mora
ravnatelj pisno utemeljiti razloge, ki dokazujejo, da zaposleni ne izpolnjuje
posameznega pogoja, v primeru iz 4. točke prejšnjega odstavka pa razloge, ki dokazujejo,
da zaposleni izpolnjuje vsak posamezni pogoj.
Ravnatelj mora zaposlenega na njegovo zahtevo seznaniti z
oceno.
27. člen
Zaposleni, ki ne izpolnjuje pogojev za napredovanje (1. točka
prvega odstavka 26. člena), se uvrsti v plačilni razred, v katerega je uvrščen
količnik za določitev osnovne plače delovnega mesta, na katerega je zaposleni
razporejen ob uveljavitvi tega pravilnika.
28. člen
Zaposleni, ki izpolnjuje pogoje za napredovanje (3. točka
prvega odstavka 26. člena), se uvrsti v plačilni razred, ki bi ga lahko
dosegel, če bi glede na število let dejanske delovne dobe napredoval vsaka tri
leta.
Ne glede na število let delovne dobe zaposleni, ki izpolnjuje
pogoje za napredovanje, pri prvi razporeditvi ne more biti uvrščen za več kot
tri plačilne razrede višje od plačilnega razreda, v katerega je uvrščen
količnik delovnega mesta.
29. člen
Zaposleni, ki delno izpolnjuje pogoje za napredovanje (2.
točka prvega odstavka 26. člena), se uvrsti za en plačilni razred nižje od
plačilnega razreda, ki bi ga lahko dosegel v skladu s prejšnjim členom.
30. člen
Zaposleni, ki izpolnjuje pogoje za izjemno napredovanje (4.
točka prvega odstavka 26. člena), se uvrsti za en plačilni razred višje od
plačilnega razreda, ki bi ga lahko dosegel v skladu s prvim odstavkom 28.
člena, vendar ne v višji plačilni razred, kot ga je možno z napredovanjem
doseči v skladu z zakonom. Na ta način ne more napredovati več kot 15%
zaposlenih v javnem zavodu, za katere se uporablja,ta pravilnik, V javnem
zavodu z manj kot 7 zaposlenimi, za katere se uporablja ta pravilnik, lahko na
ta način napreduje 1 zaposleni.
31. člen
Ne glede na omejitev števila plačilnih razredov za
napredovanje, določeno v drugem odstavku 28. člena, je lahko za 4 ali 5
plačilnih razredov višje od plačilnega razreda, v katerega je uvrščen količnik
delovnega mesta, uvrščen zaposleni, ki bi po prvem odstavku 28. člena
napredoval za več kot 3 plačilne razrede, če:
-       
po oceni ravnatelja uspešno opravlja naloge, ki so bistvenega pomena za
delovanje javnega zavoda, Na ta način ne more napredovati več kot 5% zaposlenih
v javnem zavodu, za katere se uporablja ta pravilnik. V javnem zavodu z manj
kot 20 zaposlenimi, za katere se uporablja ta pravilnik, lahko na ta način
napreduje 1 zaposleni;
-       
bi glede na uvrstitev na podlagi 28. člena prejel nižjo plačo, kot je
znašala njegova povprečna plača za polni delovni čas v obdobju zadnjih treh
mesecev pred uveljavitvijo tega pravilnika.
32. člen
Če je zaposleni pred uveljavitvijo tega pravilnika napredoval
na bolj zahtevno delovno mesto, ki je uvrščeno v višjo tarifno skupino kot
delovno mesto, na katerega je bil razporejen pred napredovanjem, ravnatelj
ugotovi plačilni razred, v katerega bo zaposleni razvrščen na naslednji način:
-       
ugotovi se plačilni razred, ki bi ga lahko zaposleni dosegel na
prejšnjem delovnem mestu upoštevaje oceno in delovno dobo v nižji tarifni
skupini;
-       
ugotovi se plačilni razred, ki bi ga lahko zaposleni dosegel na novem
delovnem mestu upoštevaje oceno in delovno dobo v višji tarifni skupini;
-       
na podlagi ugotovitev iz prejšnjih dveh alinej se zaposlenega uvrsti v
plačilni razred, ki je zanj ugodnejši.
33. člen
Za zaposlenega, ki ob uveljavitvi tega pravilnika še ni
dopolnil treh let delovne dobe, se ob dopolnitvi treh let preveri izpolnjevanje
pogojev za napredovanje na način, določen v prehodnih določbah tega pravilnika.
34. člen
Ne glede na določbo prve alinee 2. člena tega pravilnika
lahko pri prvi razporeditvi v skladu z določili zakona in tega pravilnika
napreduje zaposleni, ki je razporejen na delovno mesto, za katerega nima
zahtevane stopnje strokovne izobrazbe, če ima na dan uveljavitve tega
pravilnika najmanj 20 let delovne dobe, od tega najmanj 10 let na delovnih
mestih enake ali podobne stopnje zahtevnosti.
Zaposleni, ki nima delovne dobe, določene v prejšnjem
odstavku, lahko napreduje pogojno, če z delodajalcem sklene pogodbo o
izobraževanju s katero se zaveže, da bo v času, določenem z
vzgojno-izobraževalnim programom, pridobil ustrezno strokovno izobrazbo.
35. člen
Dokler ne bo izdan ustrezen pravilnik se ta pravilnik
smiselno uporablja tudi za javne zavode s področja športa.
36. člen
Ta pravilnik prične veljati petnajsti dan po objavi v Uradnem
listu Republike Slovenije.«.

Pravilnik o spremembah in dopolnitvah
pravilnika o napredovanju zaposlenih v vrtcih ter osnovnem in srednjem šolstvu
v plačilne razrede (Uradni list RS, št. 49/95) dodaja 32.a člen pravilniku:
»32.a člen
Zaposleni, ki je razporejen na drugo delovno mesto v isti ali
nižji tarifni skupini, obdrži število plačilnih razredov, ki jih je dosegel na
prejšnjem delovnem mestu, če tudi na novem delovnem mestu napreduje v skladu s
tem pravilnikom.
Ne glede na določbo prejšnjega odstavka se lahko zaposlenemu,
ki je razporejen na drugo delovno mesto zniža število plačilnih razredov za
napredovanje, če pristojni organ ugotovi, da mu število plačilnih razredov na
prejšnjem delovnem mestu ni bilo določeno v skladu z zakonom in tem
pravilnikom.
V primerih, ko je zaposleni razporejen na drugo delovno mesto
v skladu s 23. členom zakona o delovnih razmerjih (Uradni list št. 14/90, 5/91)
in ne more obdržati števila plačilnih razredov za napredovanje v skladu s prvim
odstavkom tega člena.«;
ter vsebuje naslednji končni določbi:
4. člen
Za delavce, ki bi bili z upoštevanjem sprememb in dopolnitev
iz 1. člena tega pravilnika, pri prvi razporeditvi v skladu z določili zakona o
razmerjih plač v javnih zavodih, državnih organih in organih lokalnih skupnosti
(Uradni list RS, št. 18/94), uvrščeni v višji plačilni razred, se opravi nova
razporeditev v roku 30 dni po uveljavitvi tega pravilnika.
5. člen
Ta pravilnik začne veljati naslednji dan po objavi v Uradnem
listu Republike Slovenije, uporabljati pa se prične s 1. septembrom 1995.«.

Pravilnik o spremembah in dopolnitvah
pravilnika o napredovanju zaposlenih v vrtcih ter osnovnem in srednjem šolstvu
v plačilne razrede (Uradni list RS, št. 66/96) vsebuje naslednje prehodne in
končne določbe:
»PREHODNE IN KONČNE DOLOČBE
11. člen
Strokovni delavec je pri prvi razporeditvi v skladu z
določili zakona o razmerjih plač v javnih zavodih, državnih organih in organih
lokalnih skupnosti (v nadaljnjem besedilu: zakon) ter tega pravilnika uvrščen v
plačilni razred na podlagi:
-       
števila let dejanske delovne dobe oziroma dobe zaposlitve, kot sta
opredeljeni v 5. členu tega pravilnika, in
-       
ocene ravnatelja o izpolnjevanju pogojev za napredovanje (v nadaljnjem
besedilu: pisna ocena).
Določitev plačilnega razreda se opravi na obrazcu št. 2, ki
je sestavni del pravilnika o napredovanju zaposlenih v vrtcih ter osnovnem in
srednjem šolstvu v plačilne razrede (Uradni list RS, št. 41/94 in 49/95).
12. člen
Pri prvi razporeditvi strokovnih delavcev se uporabljajo 25.,
26., 27., 29., 32., 32.a in 33. člen pravilnika o napredovanju zaposlenih v
vrtcih ter osnovnem in srednjem šolstvu v plačilne razrede (Uradni list RS, št.
41/94 in 49/95).
13. člen
Prva razporeditev strokovnih delavcev, ki do uveljavitve tega
pravilnika niso imeli možnosti napredovati v plačilne razrede, se opravi do 15.
marca 1997, plača v skladu z izdano odločbo pa jim pripada od 1. marca 1997
dalje.
Pri prvi razporeditvi strokovnih delavcev iz prejšnjega
odstavka se upošteva doba iz prve alinee prvega odstavka 11. člena tega
pravilnika, dopolnjena do 1. marca 1997.
14. člen
Strokovni delavec, ki izpolnjuje pogoje za napredovanje
(tretja točka prvega odstavka 26. člena – pravilnik o napredovanju zaposlenih v
vrtcih ter osnovnem in srednjem šolstvu v plačilne razrede – Uradni list RS,
št. 41/94 in 49/95), se uvrsti v plačilni razred, ki bi ga lahko dosegel, če bi
glede na število let dejanske delovne dobe napredoval vsaka tri leta.
Ne glede na število let delovne dobe zaposleni strokovni delavec,
ki izpolnjuje pogoje za napredovanje, pri prvi razporeditvi ne more biti
uvrščen za več kot dva plačilna razreda višje od plačilnega razreda, v katerega
je uvrščen količnik delovnega mesta.
15. člen
Strokovni delavec, ki izpolnjuje pogoje za izjemno
napredovanje (četrta točka prvega odstavka 26. člena pravilnika o napredovanju
zaposlenih v vrtcih ter osnovnem in srednjem šolstvu v plačilne razrede –
Uradni list RS, št. 41/94 in 49/95), se uvrsti za en plačilni razred višje od
plačilnega razreda, ki bi ga lahko dosegel v skladu s prvim odstavkom
prejšnjega člena tega pravilnika, vendar ne v višji plačilni razred, kot ga je
možno z napredovanjem doseči v skladu z zakonom. Na ta način ne more
napredovati več kot 15% zaposlenih strokovnih delavcev v javnem zavodu.
16. člen
Ne glede na omejitev števila plačilnih razredov za
napredovanje, določeno v drugem odstavku 14. člena tega pravilnika, je lahko za
3, 4 ali 5 plačilnih razredov višje od plačilnega razreda, v katerega je
uvrščen količnik delovnega mesta, uvrščen strokovni delavec, ki bi po prvem
odstavku 14. člena tega pravilnika napredoval za več kot 2 plačilna razreda,
če:
-       
po oceni ravnatelja uspešno opravlja naloge, ki so bistvenega pomena za
delovanje javnega zavoda. Na ta način ne more napredovati več kot 5% strokovnih
delavcev v javnem zavodu;
-       
bi glede na uvrstitev na podlagi 14. člena tega pravilnika prejel nižjo
plačo, kot je znašala njegova povprečna plača za poln delovni čas v obdobju
zadnjih treh mesecev pred uveljavitvijo tega pravilnika.
17. člen
Ne glede na določbo prve alineje 2. člena pravilnika o
napredovanju zaposlenih v vrtcih ter osnovnem in srednjem šolstvu v plačilne
razrede (Uradni list RS, št. 41/94 in 49/95) lahko pri prvi razporeditvi v
skladu z določili zakona in tega pravilnika napreduje strokovni delavec, ki je
razporejen na delovno mesto, za katerega nima ustrezne izobrazbe, določene z
zakonom in vzgojno-izobraževalnim programom, če ima na dan uveljavitve tega
pravilnika najmanj 20 let delovne dobe, od tega najmanj 10 let na delovnih
mestih iz prvega odstavka 5. člena tega pravilnika.
Strokovni delavec, ki nima delovne dobe, določene v prejšnjem
odstavku, lahko napreduje pogojno, če z delodajalcem sklene pogodbo o
izobraževanju, s katero se zaveže, da bo v času, določenem z vzgojno-izobraževalnim
programom, pridobil ustrezno izobrazbo.
18. člen
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o spremembah in dopolnitvah
pravilnika o napredovanju zaposlenih v vrtcih in šolah v plačilne razrede
(Uradni list RS, št. 54/99) vsebuje naslednjo končno določbo:
»10. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah in dopolnitvah
pravilnika o napredovanju zaposlenih v vrtcih in šolah v plačilne razrede
(Uradni list RS, št. 2/01) vsebuje naslednji prehodni in
končno določbo:
»PREHODNI IN KONČNA DOLOČBA
2. člen
Prvo preverjanje pogojev za napredovanje se za zaposlene od
I. do VI. tarifne skupine, ki so do uveljavitve tega pravilnika lahko
napredovali največ za tri oziroma največ za štiri plačilne razrede, opravi s 1.
januarjem 2001, če so od zadnjega napredovanja pretekla najmanj tri leta.
Pri preverjanju pogojev za napredovanje se upoštevajo
dokazila, ki jih je zaposleni pridobil v obdobju od zadnjega napredovanja.
Ne glede na določilo drugega odstavka, se zaposlenim iz
prvega odstavka, ki ne morejo dokazati izpolnjevanja pogojev iz prve in druge
alinee prvega odstavka 9. člena, prizna ustrezno število točk, tako da lahko
napredujejo za en plačilni razred.
Določba prejšnjega odstavka ne velja za strokovne delavce.
3. člen
Ta pravilnik začne veljati naslednji dan po objavi v Uradnem
listu Republike Slovenije.«.

Odločba, da se odpravijo drugi in tretji
stavek 30. člena pravilnika o napredovanju zaposlenih v vrtcih ter osnovnem in
srednjem šolstvu v plačilne razrede, drugi stavek 15. člena pravilnika o
spremembah in dopolnitvah pravilnika o napredovanju zaposlenih v vrtcih ter
osnovnem in srednjem šolstvu v plačilne razrede, drugi stavek 30. člena
pravilnika o napredovanju delavcev zaposlenih v zdravstvu ter določba zadnjega
stavka prvega odstavka 5. člena pravilnika o spremembah in dopolnitvah
pravilnika o napredovanju zaposlenih v vrtcih ter osnovnem in srednjem šolstvu
v plačilne razrede, kolikor zajema strokovne delavce, ki so pred nastopom dela
v vzgoji in izobraževanju delali na delovnih mestih enake oziroma podobne
stopnje zahtevnosti; členi 3., 5., drugi odstavek 26. prvo navedenega
pravilnika 12., 13. drugi odstavek 14., 15. razen drugega stavka in 16. drugo
navedenega pravilnika ter razen drugega stavka in 31. tretje navedenega
pravilnika niso v neskladju z ustavo in zakonom; pobude za oceno ustavnosti in
zakonitosti členov 24., 28. prvega odstavka 20. in 31. prvo navedenega
pravilnika ter razlage istega pravilnika v okrožnici Ministrstva za šolstvo in
šport št. 403-1/98 se zavržejo (Uradni list RS, št. 19/01) delno odpravlja 30. člen
pravilnika:
»30. člen
Zaposleni, ki izpolnjuje pogoje za izjemno napredovanje (4.
točka prvega odstavka 26. člena), se uvrsti za en plačilni razred višje od
plačilnega razreda, ki bi ga lahko dosegel v skladu s prvim odstavkom 28.
člena, vendar ne v višji plačilni razred, kot ga je možno z napredovanjem
doseči v skladu z zakonom. Na ta način ne more napredovati več kot 15% zaposlenih
v javnem zavodu, za katere se uporablja,ta pravilnik, V javnem zavodu z manj
kot 7 zaposlenimi, za katere se uporablja ta pravilnik, lahko na ta način
napreduje 1 zaposleni. (se delno
odpravi)«;
delno odpravlja 15. člen Pravilnik o
spremembah in dopolnitvah pravilnika o napredovanju zaposlenih v vrtcih ter
osnovnem in srednjem šolstvu v plačilne razrede (Uradni list RS, št. 66/96):
»15. člen
Strokovni delavec, ki izpolnjuje pogoje za izjemno
napredovanje (četrta točka prvega odstavka 26. člena pravilnika o napredovanju
zaposlenih v vrtcih ter osnovnem in srednjem šolstvu v plačilne razrede –
Uradni list RS, št. 41/94 in 49/95), se uvrsti za en plačilni razred višje od
plačilnega razreda, ki bi ga lahko dosegel v skladu s prvim odstavkom
prejšnjega člena tega pravilnika, vendar ne v višji plačilni razred, kot ga je
možno z napredovanjem doseči v skladu z zakonom. Na ta način ne more
napredovati več kot 15% zaposlenih strokovnih delavcev v javnem zavodu. (se delno
odpravi)«;
s tem ko določa:
»1. Pobuda za oceno ustavnosti in zakonitosti 24. ter 28.
člena, prvega stavka 30. člena in 31. člena pravilnika o napredovanju
zaposlenih v vrtcih ter osnovnem in srednjem šolstvu v plačilne razrede (Uradni
list RS, št. 41/94 in 49/95) se zavrže.
[…]
3. Določba zadnjega stavka prvega odstavka 5. člena pravilnika
o spremembah in dopolnitvah pravilnika o napredovanju zaposlenih v vrtcih ter
osnovnem in srednjem šolstvu v plačilne razrede (Uradni list RS, št. 66/96) se
odpravi, kolikor zajema strokovne delavce, ki so pred nastopom dela v vzgoji in
izobraževanju delali na delovnih mestih enake oziroma podobne stopnje
zahtevnosti.
4. Drugi in tretji stavek 30. člena pravilnika iz 1. točke
tega izreka ter drugi stavek 15. člena pravilnika iz 3. točke tega izreka se
odpravijo.
[…]«.

Pravilnik o
spremembah in dopolnitvah pravilnika o napredovanju zaposlenih v vrtcih in
šolah v plačilne razrede (Uradni list RS, št. 39/02) vsebuje naslednjo končno določbo:
»4. člen
Ta pravilnik začne veljati naslednji dan po objavi v Uradnem
listu Republike Slovenije.«.