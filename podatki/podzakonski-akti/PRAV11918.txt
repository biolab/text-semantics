1. člen
S tem pravilnikom se sprejme
gozdnogospodarski načrt gozdnogospodarske enote Predmeja (2014–2023), št.
01-16/14 z dne 12. 11. 2014, ki ga je za obdobje od 1. januarja 2014 do
31. decembra 2023 izdelal Zavod za gozdove Slovenije, Območna enota
Tolmin.
2. člen
Gozdnogospodarska enota Predmeja, ki meri
4.769,18 ha, se nahaja v Gozdnogospodarskem območju Tolmin, v občini
Ajdovščina in Mestni občini Nova Gorica, oziroma v katastrskih občinah Črniče,
Dol - Otlica, Gojače, Kamnje, Stomaž, Vrtovin, Lokve, Osek in Vitovlje.
3. člen
V gozdnogospodarski enoti Predmeja je s
1. januarjem 2014 ugotovljeno naslednje stanje gozdov:
a)     lastništvo: vsi gozdovi so v lasti Republike Slovenije;
b)     površina: 4.726,12 ha, od katere je 3.866,30 ha večnamenskih
gozdov, 547,72 ha gozdov s posebnim namenom, v katerih gozdnogospodarski ukrepi
niso dovoljeni in 312,10 ha varovalnih gozdov;
c)     lesna zaloga: 372,7 m3/ha, od tega 129,9 m3/ha
iglavcev in 242,7 m3/ha listavcev;
č)    tekoči letni prirastek: 6,47 m3/ha,
od tega 2,55 m3/ha iglavcev in 3,92 m3/ha listavcev.
4. člen
(1) V gozdnogospodarskem načrtu
gozdnogospodarske enote Predmeja (2014–2023) je ob upoštevanju usmeritev iz
gozdnogospodarskega načrta Gozdnogospodarskega območja Tolmin, izdelanega za
obdobje od 1. januarja 2014 do 31. decembra 2023, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Predmeja določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 3.347,29 ha,
-       
ekološke funkcije na površini 959,64 ha ter
-       
socialne funkcije na površini 985,43 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Predmeja (2014–2023) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Predmeja za
obdobje od 1. januarja 2014 do 31. decembra 2023 določeni naslednji
ukrepi:
-       
najvišji možni posek v višini 278.554 m3, od tega 115.892 m3
iglavcev in 162.662 m3 listavcev,
-       
gojitvena dela, potrebna za ohranitev in razvoj gozdov, na površini
321,28 ha,
-       
nega drogovnjaka na površini 23,35 ha,
-       
varstvena dela, potrebna za zaščito pred divjadjo, in sicer zaščita s
premazom na površini 66,12 ha ter zaščita z 880 m ograje,
-       
varstvena dela, potrebna za zaščito pred boleznimi in žuželkami, v
obsegu 5,20 delovnih dni,
-       
nega habitatov prosto živečih živali, in sicer vzdrževanje travinj na
površini 88,90 ha ter puščanje stoječe biomase v obsegu 147,16 delovnih dni.
(2) V gozdnogospodarskem načrtu
gozdnogospodarske enote Predmeja (2014–2023) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Predmeja, v
obdobju od uveljavitve tega pravilnika do 31. decembra 2023, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Predmeja (2014–2023).
7. člen
Po en izvod gozdnogospodarskega načrta
gozdnogospodarske enote Predmeja (2014–2023) je na vpogled na sedežu Zavoda za
gozdove Slovenije, Območne enote Tolmin, Tumov drevored 17, Tolmin, na sedežu
Zavoda za gozdove Slovenije, Krajevne enote Ajdovščina, Gregorčičeva 44,
Ajdovščina in na Ministrstvu za kmetijstvo, gozdarstvo in prehrano, Dunajska
22, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Predmeja (2014–2023).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-571/2014
Ljubljana, dne 5. januarja 2015
EVA 2014-2330-0037
Mag. Dejan Židan l.r.
minister za kmetijstvo, gozdarstvo
in prehrano