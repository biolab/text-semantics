1. člen
(Namen in področje uporabe smernic)
(1) Evropski bančni organ (v nadaljevanu: EBA) je na
podlagi prvega odstavka 16. člena Uredbe (EU) št. 1093/2010
Evropskega parlamenta in Sveta z dne 24. novembra 2010 o ustanovitvi
Evropskega nadzornega organa (Evropski bančni organ) in o spremembi Sklepa
št. 716/2009/ES ter razveljavitvi Sklepa Komisije 2009/78/ES (UL L
št. 331 z dne 15. decembra 2010, str. 12) dne 11. julija 2017
objavil Končne smernice o menjalnih razmerjih za konverzijo dolga v kapital pri
reševanju s sredstvi upnikov (v nadaljevanju: smernice), ki so objavljene na
njegovi spletni strani.
(2) Smernice iz prvega odstavka tega člena so bile
pripravljene v skladu s četrtim odstavkom 50. člena Direktive 2014/59/EU
ter opisujejo določanje menjalnih razmerij za konverzijo dolga v kapital pri
reševanju s sredstvi upnikov. Uporabljajo se tudi za konverzijo ustreznih
kapitalskih instrumentov, ko postane poslovanje neuspešno, ker točka (d)
tretjega odstavka 60. člena Direktive 2014/59/EU skladnost s
50. členom Direktive 2014/59/EU in vsemi smernicami, ki jih je razvila
EBA, določa kot pogoj za konverzijo ustreznih kapitalskih instrumentov.
(3) Smernice se uporabljajo za organe za reševanje iz
točke (iv) drugega odstavka 4. člena Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za Banko Slovenije, kadar v skladu z ZRPPB izvaja naloge in pristojnosti organa
za reševanje.
(2) Banka Slovenije bo pri opravljanju nalog in
pristojnosti organa za reševanje v skladu z ZRPPB, v celoti upoštevala določbe
smernic v delu, v katerem se nanašajo na izvajanje nalog in pooblastil organov
za reševanje.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne
29. avgusta 2017
Boštjan Jazbec l.r.
Predsednik
Sveta Banke Slovenije