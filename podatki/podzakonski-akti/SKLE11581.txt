I.
(1) Volilna karta se izda za:
-       
glasovanje po pošti iz tujine za državljane Republike Slovenije, ki
nimajo stalnega prebivališča v Republiki Sloveniji;
-       
glasovanje po pošti iz tujine za državljane Republike Slovenije s
stalnim prebivališčem v Republiki Sloveniji;
-       
glasovanje po pošti v Republiki Sloveniji.
(2) Volilna karta se izda na obrazcu, ki se tiska v
slovenskem jeziku in vsebuje: osebno ime volivca, datum rojstva, naslov
stalnega prebivališča, naslov za uresničevanje volilne pravice, faksimile žiga
in podpis uradne osebe ter prostor za podpis volivca.
(3) Ne glede na določbo prejšnjega odstavka se
državljanu s prijavljenim stalnim prebivališčem na območju, določenem z
zakonom, kjer živita avtohtoni italijanska oziroma madžarska narodna skupnost,
izda volilna karta na obrazcu, ki se tiska poleg slovenskega tudi v
italijanskem oziroma madžarskem jeziku.
II.
(1) Volilna karta je velikosti A4 formata.
(2) Na vrhu v sredini je besedilo »VOLILNA KARTA«. Pod
tem napisom je prostor za zaporedno številko volilne karte.
(3) Pod besedilom iz prejšnjega odstavka je razdelek
»A«, ki vsebuje osebne podatke volivca ter podatke o vpisu v volilni imenik.
(4) V razdelku »B« se vpiše naslov volivca za pošiljanje
volilnega gradiva ter datum in podpis uradne osebe, ki je volilno karto izdala.
(5) V razdelku »C« je prostor za datum in podpis
volivca.
III.
Za glasovanje državljanov pripadnikov avtohtone italijanske oziroma
madžarske narodne skupnosti se enakopravno uporablja volilna karta v dvojezični
slovensko-italijanski različici oziroma v dvojezični slovensko-madžarski
različici.
IV.
(1) Državna volilna komisija je ta sklep sprejela v
sestavi predsednik Anton Gašper Frantar, člani MAG. Milena Pečovnik, mag. Nina
Brumen, Ksenija Vencelj, Drago Zadergal in namestnik člana dr. Saša Zagorc.
Sklep je sprejela soglasno.
(2) Ta
sklep velja za vsakokratne lokalne volitve in
začne veljati naslednji dan po objavi v Uradnem listu Republike
Slovenije.
Št. 041-47/2018-4
Ljubljana, dne 23. avgusta 2018
Anton Gašper Frantar l.r.
Predsednik

Priloga 1: Obrazec
volilne karte v slovenskem jeziku
Priloga 2: Obrazec
volilne karte v slovensko/italijanskem jeziku
Priloga 3: Obrazec
volilne karte v slovensko/madžarskem jeziku  