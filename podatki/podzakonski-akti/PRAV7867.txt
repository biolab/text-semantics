1. člen
(splošna določba)
Ta pravilnik določa merila za ugotavljanje delovne uspešnosti
pri izvajanju javne službe in nalog v javnem interesu (v nadaljnjem besedilu:
delovna uspešnost) direktorjev oseb javnega prava s področja dela Ministrstva
za gospodarstvo (v nadaljnjem besedilu: direktor).
2. člen
(merila)
Višina dela plače za delovno uspešnost direktorja se določi
na podlagi naslednjih meril:
-       
poslovna uspešnost                                                                                    do
55%
-       
kakovost opravljanja dela                                                                           do
35%
-       
učinkovitost poslovanja                                                                              do
10%.
3. člen
(poslovna uspešnost)
Poslovna uspešnost se ovrednoti na podlagi naslednjih meril:
-       
izpolnjevanje letnega programa dela                                                          do
30%
-       
gospodarnost in racionalnost poslovanja                                                    do
15%
učinkovito izvajanje nalog z
vpeljavo novih organizacijskih
ali tehnoloških rešitev                                                                                 do
10%.
4. člen
(kakovost opravljanja dela)
Kakovost opravljanja dela se ovrednoti na podlagi naslednjih
meril:
-       
vpeljani sistem spremljanja kakovosti                                                        do
10%
-       
prispevek k poenostavitvi postopkov, hitrosti
reševanja zadev in
izvajanjem nalog v roku                                              do 15%
-       
vestnost in natančnost pri delu ter uspešno
sodelovanje z udeleženimi
akterji                                                               do 10%.
5. člen
(učinkovitost poslovanja)
Učinkovitost poslovanja se glede na pravočasnost, natančnost
in doslednost izvajanja predpisov in pooblastil ovrednoti v višini do 10%.
6. člen
(izračun dela plače za delovno uspešnost direktorja)
(1) Doseženi odstotki iz 3., 4. in 5. člena tega pravilnika
se seštejejo. 
(2) Višina dela plače za delovno uspešnost se izračuna tako,
da se seštevek odstotkov iz prejšnjega odstavka pomnoži z dvakratnikom osnovne
mesečne plače direktorja v mesecu decembru preteklega leta.
7. člen
(del plače za delovno uspešnost za del poslovnega leta)
Če direktor nastopi mandat med poslovnim letom, mu delovna
uspešnost pripada sorazmerno s trajanjem mandata v tem poslovnem letu.
8. člen
(primeri, ko direktor ni upravičen do dela plače za delovno
uspešnost)
(1) Direktor ni upravičen do dela plače za delovno uspešnost,
če: 
-       
oseba javnega prava dobi za svoje delo v poslovnem letu, za katerega se
določa delovna uspešnost direktorja, negativno mnenje Računskega sodišča, 
-       
oseba javnega prava v roku ne odpravi pomanjkljivosti, ki jih ugotovi
Računsko sodišče, 
-       
oseba javnega prava izkazuje izgubo iz poslovanja, 
-       
ne zagotovi izvedbe sklepov organa upravljanja ali ministrstva, 
-       
v roku ne odpravi pomanjkljivosti, ki jih ugotovi organ upravljanja,
Ministrstvo za finance, Kontrolna enota Ministrstva za gospodarstvo ali
Notranje revizijska služba Ministrstva za gospodarstvo, 
-       
v določenem roku ne predloži poročila o delu, 
-       
v določenem roku ne pripravi programa dela. 
(2) Če je pregled Računskega sodišča nad poslovanjem osebe
javnega prava v teku ali je napovedan, se višina dela plače za delovno
uspešnost direktorja določi po izdaji mnenja Računskega sodišča. 
(3) Če je bila direktorju za poslovno leto že izplačana
delovna uspešnost, pa Računsko sodišče kasneje za to poslovno leto osebi
javnega prava izda negativno mnenje, je dolžan direktor delovno uspešnost v
celoti vrniti.
9. člen
(prehodna določba)
Višina dela plače za delovno uspešnost direktorja se v skladu
s tem pravilnikom prvič določi za leto 2006.
10. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o merilih za ugotavljanje delovne uspešnosti direktorjev oseb javnega prava s
področja dela Ministrstva za gospodarstvo (Uradni list RS, št. 28/06).
11. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 021-19/2004
Ljubljana, dne 7. decembra 2006
EVA 2006-2111-0108
mag. Andrej Vizjak l.r. 
Minister 
za gospodarstvo