1. člen
S tem pravilnikom se sprejme
gozdnogospodarski načrt gozdnogospodarske enote Iška-Otave (2012–2021), št.
05-33/12 z dne 25. 7. 2012, ki ga je za obdobje od 1. januarja 2012 do
31. decembra 2021 izdelal Zavod za gozdove Slovenije, Območna enota
Postojna.
2. člen
Gozdnogospodarska enota Iška-Otave, ki meri
5.061,05 ha, se nahaja v Gozdnogospodarskem območju Postojna, v občinah
Cerknica in Bloke, oziroma v katastrskih občinah Osredek, Žilce, Kranjce,
Otave, Kožljek, Cajnarje, Štrukljeva vas, Jeršice, Ravne pri Žilcah, Kremenca
in Zales.
3. člen
V gozdnogospodarski enoti Iška-Otave je s
1. januarjem 2012 ugotovljeno naslednje stanje gozdov:
a)     lastništvo: 92,9 % zasebnih gozdov v lasti fizičnih ali pravnih
oseb, 6,8 % državnih gozdov in 0,3 % gozdov lokalnih skupnosti;
b)     površina: 3.790,76 ha, od katere je 3.470,90 ha večnamenskih
gozdov, 119,55 ha gozdov s posebnim namenom, v katerih gozdnogospodarski ukrepi
niso dovoljeni, in 200,31 ha varovalnih gozdov;
c)     lesna zaloga: 280,8 m³/ha, od tega 173,8 m³/ha iglavcev in 107,0 m³/ha
listavcev;
d)     tekoči letni prirastek: 8,11 m³/ha, od tega 4,81 m³/ha iglavcev in
3,30 m³/ha listavcev.
4. člen
(1) V gozdnogospodarskem načrtu
gozdnogospodarske enote Iška-Otave (2012–2021) je na podlagi ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Iška-Otave določeno, da so najbolj poudarjene funkcije gozdov, ki določajo
način gospodarjenja z gozdom:
-       
proizvodne funkcije na površini 3.600,78 ha,
-       
ekološke funkcije na površini 1.662,41 ha in
-       
socialne funkcije na površini 298,28 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Iška-Otave (2011–2020) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Iška-Otave za
obdobje od 1. januarja 2012 do 31. decembra 2021 določeni naslednji
ukrepi:
-       
najvišji možni posek v višini 184.146 m³, od tega 113.276 m³ iglavcev in
70.870 m³ listavcev,
-       
gojitvena dela, potrebna za ohranitev in razvoj gozdov na površini
557,40 ha,
-       
nega drogovnjaka na površini 146,31 ha,
-       
nega prebiralnega gozda na površini 96,20 ha,
-       
varstvena dela, potrebna za zaščito pred divjadjo in sicer zaščita s
premazom na površini 42,96 ha ter vzdrževanje 500 m ograje,
-       
varstvena dela, potrebna za zaščito pred boleznimi in žuželkami, v
obsegu 100 delovnih dni in
-       
nega habitatov prosto živečih živali in sicer vzdrževanje travinj na
površini 23,0 ha.
(2) V gozdnogospodarskem načrtu
gozdnogospodarske enote Iška-Otave (2012–2021) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Iška-Otave v
obdobju od uveljavitve tega pravilnika do 31. decembra 2021 se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote ­Iška-Otave (2012–2021).
7. člen
Po en izvod gozdnogospodarskega načrta
gozdnogospodarske enote Iška-Otave (2012–2021) je na vpogled na sedežu Zavoda
za gozdove Slovenije, Območne enote Postojna, Vojkova 9 Postojna, na sedežu
Zavoda za gozdove Slovenije, Krajevne enote Cerknica, Čabranska 1, Cerknica in
na Ministrstvu za kmetijstvo in okolje, Dunajska 22, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote ­Iška-Otave (2012–2021).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-592/2012
Ljubljana, dne 28. januarja 2013
EVA 2012-2330-0068
Franc Bogovič l.r.
Minister za kmetijstvo in okolje