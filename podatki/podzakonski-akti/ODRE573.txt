1. člen
Sprejme se splošni del gozdnogospodarskega načrta
gozdnogospodarske enote Lovrenc na Pohorju, št. 12-10/96 z dne 15. 11. 2000, ki
ga je izdelal Zavod za gozdove Slovenije, Območna enota Maribor, za obdobje od
1. 1. 1996 do 31. 12. 2005. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Lovrenc na Pohorju na ravneh
celotne gozdnogospodarske enote, gospodarskih razredov in odsekov, so sestavni
del te odredbe.
2. člen
Splošni del gozdnogospodarskega načrta gozdnogospodarske
enote Lovrenc na Pohorju je izdelan v treh izvodih za 7012,53 hektarjev gozdov,
ki ležijo v gozdnogospodarskem območju Maribor, v občinah Lovrenc na Pohorju in
Slovenska Bistrica, oziroma v katastrskih občinah Činžat, Kot, Kumen, Lovrenc,
Rdeči breg I, Recenjak, Ruta in Smolnik.
3. člen
Po en izvod splošnega dela gozdnogospodarskega načrta
gozdnogospodarske enote Lovrenc na Pohorju je na vpogled na sedežu Zavoda za
gozdove Slovenije, Območne enote Maribor, Tyrševa 15, Maribor, na sedežu Zavoda
za gozdove Slovenije, Krajevne enote Lovrenc, Spodnji trg 66, Lovrenc na
Pohorju, in na Ministrstvu za kmetijstvo, gozdarstvo in prehrano Republike
Slovenije, Dunajska 58, Ljubljana, kjer se hrani tudi dokumentacija v zvezi s
postopkom sprejemanja splošnega dela gozdnogospodarskega načrta
gozdnogospodarske enote Lovrenc na Pohorju.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-12/13-96
Ljubljana, dne 8. januarja 2001.
Minister 
za kmetijstvo, 
gozdarstvo in prehrano 
mag. Franc But l. r.