1. člen
S tem odlokom se urejajo sestava in delovanje Sveta za razvoj
informatike (v nadaljnjem besedilu: svet), ki usmerja razvoj upravljanja
informacijsko-komunikacijskih sistemov državne uprave.
2. člen
Svet ima naslednje naloge:
-       
usmerja aktivnosti, povezane z razvojem upravljanja
informacijsko-komunikacijskih sistemov državne uprave,
-       
pripravlja neobvezujoča mnenja in predloge za Vlado Republike Slovenije
in druge organe državne uprave,
-       
usmerja aktivnosti, povezane z upravljanjem proračunskih virov za
upravljanje informacijsko-komunikacijskih sistemov državne uprave,
-       
izdaja predhodna mnenja za projekte, nabave, investicijska vzdrževanja
in nadgradnje, ki vključujejo katero koli rešitev na področju upravljanja
informacijsko-komunikacijskih sistemov državne uprave (v nadaljnjem besedilu:
predhodna mnenja),
-       
enkrat letno Vladi RS poroča o svojem delu,
-       
usmerja delo operativne delovne skupine in
-       
po potrebi organizira delo v okviru delovnih skupin sveta.
3. člen
(1) Svet sestavljajo:
-       
državni sekretar na ministrstvu, pristojnem za javno upravo
(predsednik),
-       
državni sekretar v službi, pristojni za digitalno preobrazbo (namestnik
predsednika),
-       
državni sekretar v kabinetu predsednika Vlade Republike Slovenije
(član),
-       
direktor organa, pristojnega za informacijsko varnost (član),
-       
državni sekretar na ministrstvu, pristojnem za finance (član),
-       
državni sekretar v službi, pristojni za razvoj in evropsko kohezijsko
politiko (član) in
-       
generalni direktor na direktoratu, pristojnem za informatiko, na
ministrstvu, pristojnem za javno upravo (član).
(2) Predsednika in druge člane sveta imenuje in
razrešuje Vlada Republike Slovenije.
(3) Na seje sveta so lahko povabljeni tudi zunanji
strokovnjaki s področja informacijsko-komunikacijskih tehnologij in drugi, ki
pa nimajo pravice glasovanja.
4. člen
(1) Organi državne uprave pred vzpostavitvijo vsakega
projekta, nabave in investicijskega vzdrževanja ter nadgradnje, ki vključuje
katero koli rešitev na informacijsko-komunikacijskih sistemih državne uprave,
katere ocenjena vrednost brez DDV je enaka ali višja od zneska, določenega v
prvi alineji točke a) prvega odstavka 21. člena Zakona o javnem naročanju
(Uradni list RS, št. 91/15, 14/18, 121/21 in 10/22), od sveta pridobijo predhodno
mnenje.
(2) Predhodno mnenje je oblikovano tako, da iz mnenja
jasno izhaja, ali je izdano pozitivno ali negativno mnenje.
(3) Organi, ki so opredeljeni kot izjema na podlagi
drugega odstavka, 74.a člena Zakona o državni upravi (Uradni list RS, št.
113/05 – uradno prečiščeno besedilo, 89/07 – odl. US, 126/07 – ZUP-E, 48/09,
8/10 – ZUP-G, 8/12 – ZVRS-F, 21/12, 47/13, 12/14, 90/14, 51/16, 36/21, 82/21 in
189/21) svet predhodno obvestijo o vzpostavitvi vsakega projekta, nabave in
investicijskega vzdrževanja ter nadgradnje, ki vključujejo katero koli rešitev
na informacijsko-komunikacijskih sistemih državne uprave, katere ocenjena
vrednost brez DDV je enaka ali višja od zneska, določenega v prvi alineji točke
a) prvega odstavka 21. člena Zakona o javnem naročanju (Uradni list RS, št.
91/15, 14/18, 121/21 in 10/22).
(4) Pridobitev predhodnega mnenja ali obveščanje sveta
ni potrebno, če se projekt, nabave in investicijsko vzdrževanje ter nadgradnje
nanašajo na informacijsko-komunikacijske sisteme za izvajanje obrambnih,
obveščevalnih ali varnostnih nalog državnih organov.
(5) Pridobitev predhodnega mnenja ali obveščanje sveta
ni potrebno, če se projekt, nabave in investicijsko vzdrževanje ter nadgradnje,
ki vključujejo katero koli rešitev na informacijsko-komunikacijskih sistemih
državne uprave, izvajajo po Zakonu o javnem naročanju na področju obrambe in
varnosti (Uradni list RS, št. 90/12, 90/14 – ZDU-1I in 52/16).
(6) Svet lahko organom, ki so opredeljeni v tretjem
odstavku, poda neobvezujoče usmeritve za nadaljnje delo, skladno s svojimi
pristojnostmi.
5. člen
(1) Svet izdaja predhodna mnenja iz prejšnjega člena
tudi za projekte, ki se sofinancirajo iz različnih virov evropskih sredstev, če
načrtovane rešitve zadevajo upravljanje informacijsko-komunikacijskih sistemih
državne uprave.
(2) Organ, ki je predlagatelj projekta, pridobi
predhodno mnenje pred začetkom postopka izdaje odločbe o potrditvi operacije,
ki jo izda organ, pristojen za razvoj in evropsko kohezijsko politiko.
6. člen
(1) Svet lahko za smotrno opravljanje nalog organizira
delo tudi v svojih delovnih skupinah.
(2) S sklepom o organizaciji dela v delovni skupini
sveta se določijo njene naloge in časovni okvir za njihovo izvedbo.
7. člen
Delovne skupine sveta sestavljajo javni uslužbenci, ki jih na
predlog sveta za delo v teh skupinah imenujejo njihovi predstojniki.
8. člen
Za urejanje strokovnih vprašanj na področju tehnologije
upravljanja informacijsko-komunikacijskih sistemov državne uprave v okviru
sveta deluje operativna delovna skupina.
9. člen
Naloge operativne delovne skupine so:
-       
izvajanje aktivnosti in priprava izvedbenih in drugih dokumentov,
-       
priprava poročil o delu,
-       
pregledi dobrih praks in priprava ukrepov za izboljšave in
-       
nudenje strokovne pomoči svetu na področju nalog operativne delovne
skupine.
10. člen
(1) Operativno delovno skupino sestavljajo:
-       
generalni direktor direktorata, pristojnega za informatiko, na
ministrstvu, pristojnem za javno upravo (vodja),
-       
namestnik generalnega direktorja direktorata, pristojnega za
informatiko, na ministrstvu, pristojnem za javno upravo (namestnik vodje),
-       
generalni direktor direktorata, pristojnega za informacijsko družbo
(član),
-       
vodje notranjih organizacijskih enot direktorata za informatiko na
ministrstvu, pristojnem za informatiko (člani),
-       
vodje informatike oziroma pooblaščene osebe v vseh organih in vladnih
službah državne uprave (člani) in
-       
predstavniki drugih organov (člani).
(2) Vodjo in druge člane operativne delovne skupine
imenuje in razrešuje Vlada Republike Slovenije.
11. člen
(1) Delo sveta, operativne delovne skupine in delovnih
skupin sveta poteka na rednih in dopisnih sejah.
(2) Seje sveta, operativne delovne skupine in delovnih
skupin sveta sklicuje predsednik sveta oziroma vodja operativne delovne skupine
oziroma vodje delovnih skupin sveta.
(3) Podrobnejši način dela sveta, operativne delovne
skupine in delovnih skupin sveta ter njihov način odločanja se določijo s
poslovnikom.
(4) Poslovnik sprejme svet in se objavi na osrednjem
spletnem mestu državne uprave.
12. člen
Strokovno, administrativno in organizacijsko podporo za
delovanje sveta, operativne delovne skupine in delovnih skupin sveta zagotavlja
ministrstvo, pristojno za javno upravo.
13. člen
Funkcionarji in javni uslužbenci, člani sveta, operativne
delovne skupine in delovnih skupin sveta opravljajo naloge po tem odloku v
okviru svojih rednih delovnih obveznosti.
PREHODNI IN KONČNA DOLOČBA
14. člen
Predsednik in drugi člani sveta ter vodja in drugi člani
operativne delovne skupine se imenujejo v 60 dneh od uveljavitev tega odloka.
15. člen
Svet sprejme poslovnik iz 11. člena tega odloka v
60 dneh od imenovanja predsednika in drugih članov sveta.
16. člen
Ta odlok začne veljati naslednji dan po objavi v Uradnem
listu Republike Slovenije.
Št. 00714-2/2019
Ljubljana, dne 31. januarja 2022
EVA 2018-3130-0039
Vlada Republike Slovenije
Janez Janša
predsednik