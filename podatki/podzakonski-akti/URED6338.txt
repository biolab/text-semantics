I. SPLOŠNA DOLOČBA
1. člen
(1) S to uredbo se določajo omejevalni
ukrepi v skladu s Sklepom Sveta 2012/285/SZVP z dne 31. maja 2012 o
omejevalnih ukrepih proti nekaterim osebam, subjektom in organom, ki ogrožajo
mir, varnost in stabilnost v Republiki Gvineji Bissau in razveljavitvi Sklepa
2012/237/SZVP (UL L št. 142 z dne 1. 6. 2012, str. 36), zadnjič
spremenjenim z Izvedbenim sklepom Sveta 2012/516/SZVP z dne 24. septembra
2012 o izvajanju Sklepa 2012/285/SZVP o omejevalnih ukrepih proti nekaterim
osebam, subjektom in organom, ki ogrožajo mir, varnost in stabilnost v
Republiki Gvineji Bissau (UL L št. 257 z dne 25. 9. 2012, str. 20), (v
nadaljnjem besedilu: Sklep 2012/285/SZVP).
(2) S to uredbo se določajo tudi
pristojni organi in sankcije za kršitve te uredbe in Uredbe Sveta (EU) št.
377/2012 z dne 3. maja 2012 o omejevalnih ukrepih proti nekaterim osebam,
subjektom in organom, ki ogrožajo mir, varnost in stabilnost v Republiki
Gvineji Bissau (UL L št. 119 z dne 4. 5. 2012, str. 1), zadnjič
spremenjene z Izvedbeno uredbo Sveta (EU) št. 458/2012 z dne 31. maja 2012
o izvajanju člena 11(1) Uredbe (EU) št. 377/2012 o omejevalnih ukrepih proti
nekaterim osebam, subjektom in organom, ki ogrožajo mir, varnost in stabilnost
v Republiki Gvineji Bissau (UL L št. 142 z dne 1. 6. 2012, str. 11), (v
nadaljnjem besedilu: Uredba 377/2012 /EU).
II. OMEJEVALNI UKREPI
2. člen
(1) Vstop na ozemlje Republike
Slovenije ali tranzit čez njeno ozemlje se prepreči:
a)     osebam, ki so naštete v prilogi I Sklepa 2012/285/SZVP ali
b)     osebam, ki so naštete v prilogi II Sklepa 2012/285/SZVP.
(2) Izjeme od ukrepov iz točke a)
prejšnjega odstavka se lahko dovolijo, če odbor, ustanovljen v skladu z devetim
odstavkom Resolucije Varnostnega Sveta Združenih narodov 2048 (2012) (v
nadaljnjem besedilu: odbor), za vsak primer posebej ugotovi, da je tako
potovanje upravičeno zaradi nujnih humanitarnih potreb, vključno z verskimi
obveznostmi, ali če odbor sklene, da bi izjema sicer prispevala k izpolnitvi
cilja vzpostavitve miru in nacionalne sprave v Republiki Gvineji Bissau ter
stabilnosti v regiji, kot tudi kadar je vstop v državo ali tranzit čez njeno
ozemlje potreben zaradi sodnega postopka.
(3) Točka b) prvega odstavka tega
člena se ne uporablja, kadar Republiko Slovenijo zavezujejo mednarodnopravne
obveznosti, in sicer:
a)     kadar je Republika Slovenija gostiteljica mednarodne medvladne
organizacije,
b)     kadar je Republika Slovenija gostiteljica mednarodne konference, ki
jo skliče Organizacija združenih narodov (v nadaljnjem besedilu: OZN) ali
katere pokroviteljica je OZN,
c)     na podlagi večstranskega sporazuma, ki določa privilegije in
imunitete, ali
d)     kadar je Republika Slovenija gostiteljica Organizacije za varnost
in sodelovanje v Evropi (v nadaljnjem besedilu: OVSE).
(4) O vsakem od primerov iz prejšnjega
odstavka je treba ustrezno obvestiti Svet Evropske unije.
(5) Izjeme pri ukrepih iz točke b)
prvega odstavka tega člena se lahko dovolijo, kadar je potovanje utemeljeno z:
a)     nujnimi človekoljubnimi potrebami ali
b)     udeležbo na medvladnih srečanjih, vključno s tistimi, ki jih
podpira EU ali jih gosti država članica EU, ki predseduje OVSE, in na katerih
poteka politični dialog za neposredno podporo demokraciji, človekovim pravicam
in pravni državi v Republiki Gvineji Bissau.
(6) Če Republika Slovenija želi
odobriti izjemo na podlagi prejšnjega odstavka, mora o tem predhodno pisno
obvestiti Svet Evropske unije. Šteje se, da je bila predlagana izjema
dovoljena, če proti njej noben član Sveta EU ne pošlje pisnega ugovora v dveh
delovnih dneh po prejemu obvestila.
(7) O odobritvi izjem iz tega člena
odloča ministrstvo, pristojno za zunanje zadeve, ki v skladu s četrtim in
šestim odstavkom tega člena obvešča Svet EU. Z odobritvijo izjem ministrstvo,
pristojno za zunanje zadeve, seznani tudi policijo. Obvestilo iz prejšnjega
stavka mora vsebovati seznam oseb, ki jim je bil dovoljen vstop v Republiko
Slovenijo ali tranzit čez njeno ozemlje.
(8) Kadar se na podlagi tretjega,
petega in šestega odstavka tega člena osebam iz točke b) prvega odstavka tega
člena dovoli vstop na ozemlje Republike Slovenije ali tranzit čezenj, se tako
dovoljenje omeji na namen, za katerega je bilo dano, in na osebe, na katere se
nanaša.
3. člen
(1) V skladu z Uredbo 377/2012/EU so v
Republiki Sloveniji pristojni organi za njeno izvajanje:
-       
ministrstvo, pristojno za finance, za izvajanje 4. in 5. člena Uredbe
377/2012/EU,
-       
Banka Slovenije za izvajanje drugega odstavka 6. člena Uredbe
377/2012/EU in
-       
ministrstvo, pristojno za zunanje zadeve, za izvajanje drugega odstavka
4. člena, drugega odstavka 5. člena in 8. člena Uredbe 377/2012/EU.
(2) Ministrstvo, pristojno za zunanje
zadeve, objavi seznam pristojnih organov s podatki za stike na spletni strani,
navedeni v prilogi II Uredbe 377/2012/EU.
III. KAZENSKE DOLOČBE
4. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     ne zamrzne vseh sredstev in gospodarskih virov, ki pripadajo, so v
lasti, s katerimi razpolagajo ali jih nadzorujejo fizične ali pravne osebe,
subjekti ali organi, za katere je Svet v skladu s prvim odstavkom 2. člena
Sklepa 2012/237/SZVP opredelil, da sodelujejo v dejanjih, ki ogrožajo mir,
varnost ali stabilnost v Republiki Gvineji Bissau, ali ta dejanja podpirajo,
ali so povezani s temi osebami, subjekti ali organi, navedenimi na seznamu v
prilogi I Uredbe 377/2012/EU (prvi odstavek 2. člena Uredbe 377/2012/EU);
b)     osebam, subjektom ali organom iz priloge I Uredbe 377/2012/EU
neposredno ali posredno na razpolago ali v njihovo korist da sredstva ali
gospodarske vire (drugi odstavek 2. člena Uredbe 377/2012/EU);
c)     zavestno in naklepoma sodeluje pri dejavnostih, katerih namen ali
posledica je neposredno ali posredno izogibanje ukrepom iz prvega in drugega
odstavka 2. člena Uredbe 377/2012/EU (tretji odstavek 2. člena Uredbe
377/2012/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
5. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če brez poseganja v veljavna
pravila glede poročanja, zaupnosti in poslovne skrivnosti:
a)     nemudoma ne pošlje vseh podatkov, ki bi pripomogli k spoštovanju
obveznosti iz Uredbe 377/2012/EU, kakor je na primer zamrznitev računov in
zneskov v skladu z 2. členom Uredbe 377/2012/EU, pristojnim organom, navedenim
na spletnih straneh iz priloge II Uredbe 377/2012/EU, če prebiva ali ima sedež
v Republiki Sloveniji, in neposredno ali prek teh pristojnih organov Evropski
komisiji (točka a) prvega odstavka 8. člena Uredbe 377/2012/EU);
b)     ne sodeluje s pristojnimi organi, navedenimi na spletnih straneh iz
priloge II Uredbe 377/2012/EU, pri vsakem preverjanju takih podatkov (točka b)
prvega odstavka 8. člena Uredbe 377/2012/EU).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prejšnjega
prvega odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
IV. NADZOR
6. člen
(1) Izvajanje določb te uredbe in
Uredbe 377/2012/EU v okviru svojih pooblastil iz zadev stvarne pristojnosti
organa nadzirajo pristojni inšpekcijski in carinski organi, policija, pristojni
nosilci javnih pooblastil.
(2) Pri opravljanju nadzora iz
prejšnjega odstavka organi odvzamejo predmete, ki so bili uporabljeni ali
namenjeni za prekršek ali so nastali v zvezi z njim.
(3) O ugotovljenih kršitvah določb iz
te uredbe in Uredbe 377/2012/EU organi iz prvega odstavka tega člena nemudoma
obvestijo ministrstvo, pristojno za zunanje zadeve.
V. KONČNA DOLOČBA
7. člen
Ta uredba začne veljati naslednji dan po
objavi v Uradnem listu Republike Slovenije.
Št. 00724-6/2013
Ljubljana, dne 7. marca 2013
EVA 2012-1811-0136
Vlada Republike Slovenije
Janez Janša l.r.
Predsednik