1. člen
Pri nalezljivi bolezni COVID-19 se uporabijo ukrepi, ki jih
Zakon o nalezljivih boleznih (Uradni list RS, št. 33/06 – uradno prečiščeno
besedilo in 49/20 – ZIUZEOP; v nadaljnjem besedilu: ZNB) določa za
preprečevanje in obvladovanje nalezljivih bolezni.
2. člen
Prijavljanje nalezljive bolezni COVID-19 poteka na način, ki
ga ZNB in Pravilnik o prijavi nalezljivih bolezni in posebnih ukrepih za
njihovo preprečevanje in obvladovanje (Uradni list RS, št. 16/99 in 58/17)
določata za kugo ali virusno hemoragično mrzlico po povzročiteljih iz 1.
skupine nalezljivih bolezni.
3. člen
Z dnem uveljavitve tega sklepa preneha veljati Sklep o
uporabi ukrepov, ki jih določa Zakon o nalezljivih boleznih, pri nalezljivi
bolezni COVID-19 (Uradni list RS, št. 79/20).
4. člen
Ta sklep začne veljati naslednji dan po objavi v Uradnem
listu Republike Slovenije.
Št. 00725-34/2020
Ljubljana, dne 3. septembra 2020
EVA 2020-2711-0077
Vlada Republike Slovenije
Janez Janša
predsednik