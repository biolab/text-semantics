I.
Ta sklep določa način oblikovanja cene in
ceno storitev, ki jo morajo ladje, ki priplujejo ali se nahajajo v koprskem
tovornem pristanišču, v skladu s tretjim odstavkom 21. člena Uredbe o načinu,
predmetu in pogojih izvajanja državne gospodarske javne službe zbiranja
odpadkov s plovil na območju koprskega tovornega pristanišča (Uradni list RS,
št. 59/05; v nadaljnjem besedilu: uredba) plačati za opravljene storitve
gospodarske javne službe zbiranja odpadkov s plovil na območju koprskega
tovornega pristanišča (v nadaljnjem besedilu: javna služba).
II.
Opravljene storitve prevzema odpadkov z
ladje in njihovega odvoza z ladje s plovili se ladjam, ki priplujejo ali se
nahajajo v koprskem tovornem pristanišču, obračuna na podlagi tarife za
opravljanje storitev javne službe, ki je kot priloga sestavni del tega sklepa.
III.
V ceno za opravljene storitve javne službe
se v skladu z merili iz četrtega odstavka 21. člena uredbe vračuna posebni
pavšalni znesek, na podlagi katerega ladje pomembno prispevajo k stroškom
prevzema ladijskih odpadkov, ne glede na dejansko uporabo pristaniških
zmogljivosti za prevzem ladijskih odpadkov, v višini, ki je določena v tarifi
iz priloge tega sklepa.
IV.
Davek na dodano vrednost ni vštet v ceno
storitev javne službe.

Priloga: Tarifa za opravljanje storitev obvezne
državne gospodarske javne službe zbiranja odpadkov s plovil na območju
koprskega tovornega pristanišča

Sklep o določitvi cene storitev obvezne
državne gospodarske javne službe zbiranja odpadkov s plovil na območju
koprskega tovornega pristanišča (Uradni list RS, št. 120/05)
vsebuje naslednjo končno določbo:
»V.
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah Sklepa o določitvi cene
storitev obvezne državne gospodarske javne službe zbiranja odpadkov s plovil na
območju koprskega tovornega pristanišča (Uradni list RS, št. 17/06) vsebuje naslednjo končno določbo:
»II.
Ta sklep začne veljati naslednji dan po
objavi v Uradnem listu Republike Slovenije.«.