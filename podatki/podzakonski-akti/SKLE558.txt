1.     
Za upravljalca prenosnega omrežja električne energije v Republiki
Sloveniji se določi za čas 15 let Javno podjetje Elektro-Slovenija, d.o.o.,
Hajdrihova 2, Ljubljana. 
2.     
Upravljalec omrežja mora gospodarsko javno službo upravljanje prenosnega
omrežja električne energije opravljati v skladu z zakonom in uredbo o načinu
izvajanja gospodarske javne službe prenos električne energije in gospodarske
javne službe upravljanje prenosnega omrežja (v nadaljevanju: uredba) na vsem
ozemlju Republike Slovenije. 
3.     
Upravljalec prenosnega omrežja mora prevzeti v upravljanje vse ob izdaji
tega sklepa obstoječe prenosno omrežje najkasneje do 1. januarja 2001 v skladu
z uredbo. 
4.     
Upravljalec prenosnega omrežja mora pripraviti sistemska obratovalna
navodila prenosnega omrežja najkasneje do 1. januarja 2001. 
5.     
Upravljalec prenosnega omrežja mora uskladiti svojo organizacijo in
delovanje z zakonom in uredbo najkasneje do 1. januarja 2001. 
6.     
Ta sklep se objavi skupaj z uredbo o načinu izvajanja gospodarske javne
službe prenos električne energije in gospodarske javne službe upravljanje
prenosnega omrežja in začne veljati petnajsti dan po objavi v Uradnem listu
Republike Slovenije.
Št. 312-32/2000-1
Ljubljana, dne 25. maja 2000.
Vlada Republike Slovenije
mag. Anton Rop l. r. 
Podpredsednik