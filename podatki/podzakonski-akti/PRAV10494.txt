1. člen
Ta pravilnik določa cene tiskovin,
obrazcev, preskusnih tablic, registrskih tablic in storitev, ki se uporabljajo
pri izvrševanju določenih predpisov o varnosti cestnega prometa, ter najvišje
cene tehničnega pregleda za posamezne kategorije vozil.
2. člen
Cene za obrazce v postopkih ugotavljanja
skladnosti vozil, za posamezne tiskovine, obrazce, tablice in najvišje cene
tehničnega pregleda vozil so navedene v prilogi, ki je sestavni del tega
pravilnika.

Priloga:
Cene za obrazce v postopkih ugotavljanja skladnosti vozil, za posamezne
tiskovine, obrazce, tablice in najvišje cene tehničnega pregleda vozila

Pravilnik o določitvi cen tiskovin, obrazcev,
tablic in določenih storitev v postopkih s področja varnosti cestnega prometa
(Uradni list RS, št. 72/11)
vsebuje naslednjo prehodno in končni določbi:
»3. člen
Z dnem uveljavitve tega pravilnika se
prenehata uporabljati:
-      
Pravilnik o določitvi cen tiskovin, obrazcev in
tablic (Uradni list RS, št. 95/07, 63/08, 9/09 in 48/09),
-      
Uredba o cenah za storitve v postopkih
homologacije in posamične odobritve vozil (Uradni list RS, št. 72/00).
4. člen
Za ohranjanje realne vrednosti storitev,
določenih v 3. točki priloge tega pravilnika, se vsaki dve leti cene
povišajo za 4 %, če je dejanska rast cen življenjskih potrebščin v tem obdobju
nižja, pa za dejansko rast. Prvo tovrstno povišanje se izvede 20. septembra
2013.
5. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o določitvi
cen tiskovin, obrazcev, tablic in določenih storitev v postopkih s področja
varnosti cestnega prometa (Uradni list RS, št. 1/12) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o določitvi cen tiskovin, obrazcev, tablic in določenih storitev v
postopkih s področja varnosti cestnega prometa (Uradni list RS, št. 71/13) spreminja 4. člen pravilnika tako,
da se glasi:
»4. člen
Za ohranjanje realne vrednosti storitev,
določenih v 3. točki priloge tega pravilnika, se vsaki dve leti cene
povišajo za 4 %, če je dejanska rast cen življenjskih
potrebščin v tem obdobju nižja, pa za dejansko rast. Prvo tovrstno povišanje se
izvede 20. septembra 2015.«;
ter vsebuje naslednjo prehodno in končno
določbo:
»3. člen
Najvišje cene tehničnega pregleda vozila,
določene v stolpcu A v 3. točki priloge tega pravilnika, se zaračunavajo do 19.
septembra 2013. 
Najvišje cene tehničnega pregleda vozila,
določene v stolpcu B v 3. točki priloge tega pravilnika, se zaračunavajo od 20.
septembra 2013 dalje.
4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o določitvi
cen tiskovin, obrazcev, tablic in določenih storitev v postopkih s področja
varnosti cestnega prometa (Uradni list RS, št. 16/14) vsebuje naslednjo končno določbo:
»2. člen
Ta pravilnik začne veljati osmi dan po
objavi v Uradnem listu Republike Slovenije.«.

Pravilnik o spremembah Pravilnika o določitvi
cen tiskovin, obrazcev, tablic in določenih storitev v postopkih s področja varnosti
cestnega prometa (Uradni list RS, št. 13/15)
vsebuje naslednjo končno določbo:
»2. člen
Ta pravilnik začne veljati osmi dan po
objavi v Uradnem listu Republike Slovenije.«.