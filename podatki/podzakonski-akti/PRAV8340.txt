1. člen
Ta pravilnik določa dokumentacijo, ki je podlaga za črpanje
namenskih sredstev za graditev državnih cest, določenih v nacionalnem programu
izgradnje avtocest v Republiki Sloveniji (v nadaljnjem besedilu: namenska
sredstva).
2. člen
(1) Dokumentacijo iz prejšnjega člena Družba za avtoceste v
Republiki Sloveniji, d.d. (v nadaljnjem besedilu: DARS, d.d.) mesečno pisno
predloži ministrstvu, pristojnemu za promet. 
(2) Dokumentacijo iz prejšnjega člena sestavljajo: 
-       
zahtevek za črpanje namenskih sredstev za plačilo že opravljenega dela; 
-       
priloge, ki potrjujejo utemeljenost zahtevka.
3. člen
(1) V zahtevku za črpanje namenskih sredstev se navedejo
naslednji podatki: 
-       
evidenčna številka zahtevka za črpanje namenskih sredstev; 
-       
davčna številka DARS, d.d.; 
-       
številka transakcijskega računa DARS, d.d.; 
-       
namen nakazila iz 3. člena Zakona o zagotovitvi namenskih sredstev za
graditev državnih cest, določenih v nacionalnem programu izgradnje avtocest v
Republiki Sloveniji (Uradni list RS, št. 57/98 in 18/02; v nadaljnjem besedilu:
zakon); 
-       
skupni znesek nakazila po posameznem namenu iz prejšnje alinee; 
-       
žig, datum ter podpis predlagatelja. 
(2) Zahtevek za črpanje namenskih sredstev se predloži na
obrazcu iz priloge 1, ki je sestavni del tega pravilnika.
4. člen
(1) Priloge, iz katerih je razvidna utemeljenost zahtevka,
vsebujejo naslednje podatke oziroma listine: 
1.     
specifikacija obveznosti po opravljenih delih za črpanje namenskih
sredstev, pri čemer morajo biti navedeni naslednji podatki: 
- 
namen nakazila iz 3. člena zakona; 
- 
točna navedba podlage iz letnega plana razvoja in obnavljanja avtocest
(številka postavke oziroma navedba odseka); 
- 
podatki o dokumentu, ki je podlaga za nastalo obveznost (izvajalec del,
številka pogodbe in namen nakazila po posamezni pogodbi oziroma morebitnega
dodatka k pogodbi, datum izplačila izvajalcu del); 
- 
številka in datum mesečne situacije; 
- 
datum potrditve mesečne situacije; 
- 
znesek za nakazilo; 
2.     
informacija o izvršenih plačilih obveznosti v preteklem mesecu, ki se
nanašajo na realizacijo letnega plana razvoja in obnavljanja avtocest; 
3.     
pisna izjava DARS, d.d., da vsi predloženi podatki izhajajo iz
verodostojne dokumentacije ter da so usklajeni z letnim planom razvoja in
obnavljanja avtocest. 
(2) Priloge iz prejšnjega odstavka se priložijo na obrazcih
iz prilog 2, 3 in 4, ki so sestavni del tega pravilnika. 
(3) Podatki na obrazcih iz prilog 2 in 3 tega pravilnika se
priložijo v tiskani in elektronski obliki.
5. člen
(1) Na zahtevo ministrstva, pristojnega za promet, mora DARS,
d.d. predložiti tudi drugo dokumentacijo oziroma podatke, ki so potrebni za
nadzor nad utemeljenostjo predloženih zahtevkov za črpanje namenskih sredstev. 
(2) Zahtevo iz prejšnjega odstavka je DARS, d.d. dolžan
izpolniti najkasneje v roku osmih dni od njenega prejema.
6. člen
Z dnem uveljavitve tega pravilnika preneha veljati Navodilo o
dokumentaciji, ki jo mora DARS, d.d. predložiti Ministrstvu za promet, za
ugotavljanje porabe in črpanje namenskih sredstev za graditev državnih cest,
določenih v Nacionalnem programu izgradnje avtocest v Republiki Sloveniji (št.
30510-12/2002/16 z dne 18. marca 2002).
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-59/2007/15
Ljubljana, dne 8. avgusta 2007
EVA 2007-2411-0033
mag. Janez Božič l.r. 
Minister 
za promet

Priloga
1: Zahtevek za črpanje namenskih sredstev
Priloga
2: Specifikacija obveznosti po opravljenih delih za črpanje namenskih sredstev
Priloga
3: Informacija o izvedenih izplačilih obveznosti
Priloga
4: Izjava