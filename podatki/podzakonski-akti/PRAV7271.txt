I. SPLOŠNE DOLOČBE
1. člen
Ta pravilnik določa vsebino, obliko in
način vodenja registra društev, registra podružnic tujih društev in evidence
društev v javnem interesu ter tehnične pogoje za dostop do podatkov, vpisanih v
register društev in register podružnic tujih društev neposredno preko
računalniške povezave.
II. REGISTER DRUŠTEV
2. člen
Register društev sestavljata registrska
knjiga in zbirka listin.
V registrsko knjigo se vpisujejo podatki o
dejstvih, za katera zakon o društvih in ta pravilnik določata, da se vpišejo v
register. Registrska knjiga se vodi kot centralna informatizirana zbirka
podatkov (v nadaljnjem besedilu: centralni register društev).
Listine, na podlagi katerih je bil
opravljen vpis v registrsko knjigo ali za katere zakon določa, da se predložijo
pristojnemu organu v postopku registracije društva, se vložijo v zbirko listin.
Centralni register društev je centralna
informatizirana zbirka vseh podatkov, ki so vpisani v registrsko knjigo pri
vseh pristojnih organih v Republiki Sloveniji.
Centralni register društev mora biti voden
tako, da so podatki o društvu dostopni prek matične številke, imena društva ali
skrajšanega imena društva.
3. člen
V registrsko knjigo se vpišejo naslednji
podatki:
1.    
matična številka društva;
2.    
šifra vrste društva;
3.    
ime društva, sprememba imena ter datum in številka odločbe o spremembi;
3.a  skrajšano
ime društva, sprememba skrajšanega imena ter datum in številka odločbe o
spremembi;
4.    
sedež društva (izbrani kraj poslovanja), sprememba sedeža ter datum in
številka odločbe o spremembi;
5.    
naslov sedeža društva (ulica in hišna številka z dodatkom), sprememba
naslova sedeža ter datum in številka odločbe o spremembi;
6.    
datum in številka odločbe o vpisu društva v register;
7.    
pripojitev drugega društva z datumom in številko odločbe o vpisu
pripojitve društva;
8.    
osebno ime, EMŠO oziroma datum rojstva in spol, državljanstvo ter naslov
stalnega prebivališča oziroma začasnega prebivališča zastopnikov društva, način
zastopanja, meje pooblastil za zastopanje, sprememba zastopnikov društva, sprememba
načina zastopanja, sprememba meje pooblastil za zastopanje ter datum in
številka odločbe o njihovi spremembi in sprememba osebnih podatkov zastopnikov
ter datum in številka odločbe, če je o spremembi izdana odločba;
9.    
datum sprejema sklepa o ustanovitvi društva in temeljnega akta društva,
datum in številka odločbe o spremembi temeljnega akta;
10.  prenehanje
društva po določbi 41. in 42. člena Zakona o društvih ter datum in številka
odločbe;
11.  datum
in številka odločbe, izdane po določbah predpisov, ki urejajo postopke zaradi
insolventnosti in prisilnega prenehanja in se v register društev na podlagi teh
predpisov vpiše po uradni dolžnosti;
12.  datum
in številka odločbe o izbrisu društva iz registra, datum in številka odločbe o
registraciji društva, ki je nastalo s spojitvijo dveh ali več društev, oziroma
o registraciji pripojitve društva, na podlagi katere je društvo prenehalo;
13.  matična
številka, ime in sedež pravnega naslednika društva, ki je prenehalo s
spojitvijo z drugimi društvi oziroma s pripojitvijo k drugemu društvu;
14.  opombe:
-  
nastanek društva s spojitvijo dveh ali več društev ter imena in matične
številke teh društev ter pristojni organ, pri katerem je bilo društvo vpisano v
register društev,
-  
prenehanje društva zaradi spojitve ali pripojitve ter ime, matična številka
ter sedež in naslov sedeža društva, ki je nastalo s spojitvijo, oziroma
društva, h kateremu se je to društvo pripojilo, ter pristojni organ, pri
katerem je to društvo vpisano v register društev,
-  
pripojitev društva, ime in matična številka pripojenega društva ter
pristojni organ, pri katerem je bilo to društvo vpisano v register društev,
-  
podelitev oziroma odvzem statusa društva v javnem interesu in področje,
za katerega je status podeljen, datum, številka odločbe o podelitvi oziroma
datum in številka odločbe o odvzemu statusa in podatki o pridobitvi statusa s
posebnim zakonom (35. člen Zakona o društvih) ter datum in številka odločbe, če
je bila o podelitvi ali odvzemu statusa izdana odločba,
-  
druge opombe (npr. registrska številka društva iz prejšnjega registra,
datum in številka sklepa o popravku napak v odločbi, datum in številka odločbe
o odpravi oziroma razveljavitvi odločbe, ki je podlaga za vpis podatka …).
V registrski knjigi se poleg podatkov iz
prejšnjega odstavka evidentirajo tudi podatki o:
1.    
zaporedni številki vloge za vpis v centralni register,
2.    
številki zadeve, določene po pravilih pisarniškega poslovanja,
3.    
datumu vloge,
4.    
organu, ki je izdal odločbo (pristojni ali drug organ oziroma sodišče),
5.    
odločitvi.
V registrski knjigi se pri imenu društva vpiše
tudi dostavek "socialno podjetje", če je bil društvu podeljen status
socialnega podjetja po predpisih, ki urejajo socialno podjetništvo, ter datum
in številka odločbe o podelitvi statusa oziroma se pri imenu društva izbriše
dostavek "socialno podjetje" pod pogoji, ki jih določajo prej
navedeni predpisi, ter vpiše številka in datum pravnomočnosti odločbe o
izbrisu.
Za analitične in statistične namene se v
registrski knjigi obdelujejo tudi podatki o vrsti subjekta vpisa (društvo,
zveza društev), vrsti ustanovitelja (fizična oseba, pravna oseba javnega prava,
pravna oseba zasebnega prava), občini sedeža društva in jeziku imena društva,
če ime društva sestavlja tudi prevod v madžarski ali italijanski jezik, ter podatki o pridobitnih dejavnostih društva, opredeljenih skladno
s predpisi, ki urejajo standardno klasifikacijo dejavnosti, in podatek o glavni
dejavnosti društva.
Spremembe podatkov iz 8. točke prvega
odstavka tega člena se v registrsko knjigo vpisujejo tako, da se prekrijejo
prej vpisani podatki. Podatke o prejšnjih vpisih je mogoče pregledovati v
skladu s predpisi o varstvu osebnih podatkov.
Spremembe naslova sedeža društva, ki so
posledica uvedbe uličnega sistema ali preimenovanja ulice z občinskim odlokom,
oziroma spremembe osebnih podatkov zastopnika društva, evidentiranih v drugih
zbirkah podatkov, katerih upravljavec je ministrstvo, pristojno za notranje
zadeve, se v registrsko knjigo vpisujejo po uradni dolžnosti, društvo pa se o
vpisu obvesti.
4. člen
Organ iz prvega odstavka 17. člena
Zakona o društvih (v nadaljnjem besedilu: pristojni organ) na zadnjo stran
temeljnega akta oziroma sprememb temeljnega akta odtisne štampiljko, ki vsebuje
ime pristojnega organa, matično številko društva, datum vpisa v register
društev, število strani, podpis uradne osebe in žig pristojnega organa ter ga
pretvori v elektronsko obliko.
Pristojni organ pošlje društvu izvod
temeljnega akta oziroma sprememb temeljnega akta skupaj z odločbo o vpisu
društva v register društev oziroma odločbo o vpisu sprememb, temeljni akt v
elektronski obliki pa shrani v zbirki listin.
III. REGISTER PODRUŽNIC TUJIH DRUŠTEV
5. člen
Register podružnic tujih društev
sestavljata registrska knjiga in zbirka listin.
V registrsko knjigo se vpisujejo podatki o
dejstvih, za katera zakon o društvih in ta pravilnik določata, da se vpišejo v
register. Registrska knjiga se vodi kot centralna informatizirana zbirka
podatkov (v nadaljnjem besedilu: centralni register podružnic tujih društev).
Listine, na podlagi katerih je bil
opravljen vpis v registrsko knjigo ali za katere zakon določa, da se predložijo
pristojnemu organu v postopku registracije podružnice tujega društva, se
vložijo v zbirko listin.
Centralni register podružnic tujih društev
je centralna informatizirana zbirka vseh podatkov, ki so vpisani v registrsko
knjigo pri vseh pristojnih organih v Republiki Sloveniji.
Centralni register podružnic tujih društev
mora biti voden tako, da so podatki o podružnici tujega društva dostopni prek
matične številke ali imena podružnice tujega društva.
6. člen
V registrsko knjigo se vpišejo naslednji
podatki:
1.    
matična številka podružnice tujega društva;
2.    
šifra vrste podružnice tujega društva;
3.    
ime podružnice tujega društva, sprememba imena ter datum in številka
odločbe o spremembi;
4.    
sedež podružnice tujega društva (izbrani kraj poslovanja), sprememba
sedeža ter datum in številka odločbe o spremembi;
5.    
naslov sedeža podružnice tujega društva (ulica in hišna številka z
dodatkom), sprememba naslova sedeža ter datum in številka odločbe o spremembi;
6.    
datum in številka odločbe o vpisu podružnice tujega društva v register;
7.    
osebno ime, EMŠO oziroma datum rojstva in spol, državljanstvo ter naslov
stalnega prebivališča oziroma začasnega prebivališča zastopnika tujega društva
v Republiki Sloveniji, sprememba zastopnika ter datum in številka odločbe o
spremembi in sprememba osebnih podatkov zastopnika ter datum in številka
odločbe o spremembi, če je o spremembi izdana odločba;
8.    
datum sprejema temeljnega akta tujega društva in sklepa o ustanovitvi
podružnice tujega društva ter datum in številka odločbe o spremembi temeljnega
akta;
9.    
prenehanje po določbi 41. in 42. člena Zakona o društvih ter datum in
številka odločbe;
10.  datum
in številka odločbe o izbrisu podružnice tujega društva iz registra;
11.  podatki
o tujem društvu:
-  
ime tujega društva, sprememba imena ter datum in številka odločbe o
spremembi;
-  
sedež (država in kraj) in naslov tujega društva, sprememba sedeža
oziroma naslova ter datum in številka odločbe o spremembi;
-  
registrski organ, številka in datum vpisa tujega društva v register, ali
organ in številka potrdila o pridobitvi pravne osebnosti ter datum pridobitve
pravne osebnosti;
12.  opombe:
-  
podelitev oziroma odvzem statusa društva v javnem interesu in področje,
za katerega je status podeljen, datum in številka odločbe o podelitvi oziroma
datum in številka odločbe o odvzemu statusa in podatki o pridobitvi statusa s
posebnim zakonom (35. člen Zakona o društvih) ter datum in številka odločbe, če
je bila o podelitvi statusa izdana odločba,
-  
druge opombe (npr. datum in številka sklepa o popravku napak v odločbi,
datum in številka odločbe o odpravi oziroma razveljavitvi odločbe, ki je
podlaga za vpis podatka …).
V registrski knjigi se poleg podatkov iz
prejšnjega odstavka evidentirajo tudi podatki o:
1.    
zaporedni številki vloge za vpis v centralni register,
2.    
številki zadeve, določene po pravilih pisarniškega poslovanja,
3.    
datumu vloge,
4.    
organu, ki je izdal odločbo (pristojni ali drug organ oziroma sodišče),
5.    
odločitvi.
Za analitične in statistične namene se v
registrski knjigi obdelujejo tudi podatki o občini sedeža podružnice tujega
društva.
Spremembe podatkov iz 7. točke prvega
odstavka tega člena se v registrsko knjigo vpisujejo tako, da se prekrijejo
prej vpisani podatki. Podatke o prejšnjih vpisih je mogoče pregledovati v
skladu s predpisi o varstvu osebnih podatkov.
Spremembe naslova sedeža podružnice tujega
društva, ki so posledica uvedbe uličnega sistema ali preimenovanja ulice z
občinskim odlokom, oziroma spremembe osebnih podatkov zastopnika podružnice
tujega društva, evidentiranih v drugih zbirkah podatkov, katerih upravljavec je
ministrstvo, pristojno za notranje zadeve, se v registrsko knjigo vpisujejo po
uradni dolžnosti, podružnico tujega društva pa se o vpisu obvesti.
IV. EVIDENCA DRUŠTEV V JAVNEM INTERESU
7. člen
Evidenco društev v javnem interesu
sestavljata evidenčna knjiga in zbirka listin.
V evidenčno knjigo se vpisujejo podatki o
dejstvih, za katera zakon o društvih in ta pravilnik določata, da se vpišejo v
evidenco. Evidenčna knjiga se vodi tudi kot informatizirana zbirka podatkov in
je neposredno povezana s centralnim registrom društev in centralnim registrom
podružnic tujih društev.
Listine, na podlagi katerih je bil
opravljen vpis v evidenčno knjigo ali za katere zakon določa, da se predložijo
pristojnemu ministrstvu v postopku podelitve statusa društva v javnem interesu,
se vložijo v zbirko listin.
Centralni register društev in centralni
register podružnic tujih društev pridobivata podatke iz četrte alinee 14. točke
3. člena in prve alinee 12. točke 6. člena tega pravilnika neposredno iz
informatizirane zbirke podatkov, določene v drugem odstavku tega člena.
Pristojna ministrstva pridobivajo podatke
iz tretjega odstavka 32. in drugega odstavka 33. člena Zakona o društvih
neposredno iz centralnega registra društev in centralnega registra podružnic
tujih društev.
8. člen
V evidenčno knjigo se vpišejo naslednji
podatki:
1.    
matična številka društva;
2.    
ime društva, sprememba imena ter datum in številka odločbe pristojnega
organa o spremembi;
2.a  skrajšano
ime društva, sprememba skrajšanega imena ter datum in številka odločbe o
spremembi;
3.    
sedež društva (izbrani kraj poslovanja), sprememba sedeža ter datum in
številka odločbe pristojnega organa o spremembi;
4.    
naslov sedeža društva (ulica in hišna številka z dodatkom), sprememba
naslova sedeža ter datum in številka odločbe pristojnega organa o spremembi;
5.    
osebno ime, EMŠO oziroma datum rojstva in spol, državljanstvo ter naslov
stalnega prebivališča oziroma začasnega prebivališča zastopnikov društva, način
zastopanja, meje pooblastil za zastopanje, sprememba zastopnikov, sprememba
načina zastopanja, sprememba meje pooblastil za zastopanje ter datum in
številka odločbe o spremembi in sprememba osebnih podatkov zastopnikov ter
datum in številka odločbe, če je o spremembi izdana odločba;
6.    
področje, za katero se podeljuje status;
7.    
datum in številka odločbe o podelitvi statusa;
8.    
datum in številka odločbe o odvzemu statusa;
9.    
opombe (npr. številka in datum sklepa o popravku napak v odločbi …).
V informatizirano zbirko podatkov se poleg
podatkov iz prejšnjega odstavka vpišejo tudi podatki o:
1.    
številki zadeve, določene po pravilih pisarniškega poslovanja;
2.    
datumu vloge;
3.    
organu, ki je izdal odločbo (pristojni organ ali pristojno ministrstvo);
4.    
odločitvi.
Spremembe podatkov iz 5. točke prvega
odstavka tega člena se v evidenčno knjigo vpisujejo tako, da se prekrijejo prej
vpisani podatki. Podatke o prejšnjih vpisih je mogoče pregledovati v skladu s
predpisi o varstvu osebnih podatkov.
V. VODENJE ZBIRK LISTIN
9. člen
V zbirki listin registra društev, registra
podružnic tujih društev ter evidence društev v javnem interesu se listine
vodijo posebej za vsak subjekt vpisa v posebnem ovoju, ki se označi zaporedno
številko vloge za vpis v centralni register.
Listine, ki se nanašajo na posamezen
subjekt vpisa, se v ovoje vlagajo kronološko glede na vpise v register oziroma
evidenco, označene s številko zadeve, določene po pravilih pisarniškega
poslovanja.
Zbirki listin registra društev in registra
podružnic tujih društev se vodita tudi v informatizirani obliki v
informacijskem sistemu Lotus Notes, program SPIS, v okviru pristojnega organa,
lahko pa tudi v okviru centralnega registra za območje Republike Slovenije.
Listine, ki so podlaga za vpis v register, se pretvorijo v elektronsko obliko
na optičnih bralnikih. Elektronska listina, ki nastane s pretvorbo pisne
listine, mora biti izdelana v PDF ali v večstranskem TIF formatu.
Na način iz prejšnjega odstavka se lahko
vodi tudi zbirka listin evidence društev v javnem interesu.
VI. RAZVRŠČANJE DRUŠTEV V REGISTRU DRUŠTEV IN REGISTRU
PODRUŽNIC TUJIH DRUŠTEV
10. člen
Društva se za analitične in statistične
potrebe razvrščajo v skupine in podskupine glede na vrsto društev (šifrant vrst
društev).
Društva se razvrščajo na podlagi namena
ustanovitve ter ciljev in nalog, določenih v temeljnem aktu tako, da se jim
določi šifra skupine in podskupine (v nadaljnjem besedilu: šifra vrste
društva).
Določbe, ki se nanašajo na razvrščanje
društev v registru društev, se uporabljajo tudi za razvrščanje podružnic tujih
društev.
11. člen
Pristojni organ ob vpisu društva v register
društev razvrsti društvo v skupino in podskupino na podlagi enotne metodologije,
določene s tem pravilnikom.
12. člen
Pri razvrstitvi društva pristojni organ
upošteva v temeljnem aktu opredeljen namen in cilje društva; če ima društvo v temeljnem
aktu opredeljenih več namenov oziroma različne cilje, pa po glavnem namenu
oziroma ciljih.
Če na podlagi namena in ciljev društva ni
mogoče razvrstiti, se pri razvrstitvi upoštevajo tudi naloge društva, določene
v temeljnem aktu.
13. člen
Razvrstitev društva se z določeno šifro
vrste društva vpiše v register društev oziroma register podružnic tujih društev.
14. člen
Društva se razvrščajo v naslednje skupine
in podskupine:
Šifra Skupina in
podskupina
-----------------------------------------------------------
0100      ŠPORTNA IN REKREATIVNA DRUŠTVA
0101      atletska društva
0102      gimnastična društva
0103      košarkaška društva
0104      nogometna društva
0105      rokometna društva
0106      odbojkarska društva
0107      hokejska društva
0108      smučarska društva in društva za
druge zimske športe
0109      kotalkarska društva in društva za
umetnostno drsanje
0110      kolesarska društva
0111      društva avto-moto športov
0112      plavalna društva in društva za
vaterpolo
0113      veslaška društva
0114      društva za druge vodne in podvodne
športe
0115      društva za tenis in squash
0116      društva za namizni tenis
0117      badmintonska društva
0118      društva za golf
0119      kegljaška društva
0120      balinarska društva
0121      strelska in lokostrelska društva
0122      boksarska društva
0123      društva za borilne veščine
0124      društva za zračne športe
0125      društva za konjeniške športe
0126      društva za športni ples
0127      jamarska društva
0128      planinska, plezalna in alpinistična
društva
0129      taborniška in skavtska društva
0130      rekreativna društva
0131      društva za miselne športe
0199      druga športna in rekreativna
društva
V skupino 0100
– športna in rekreativna društva in ustrezno podskupino se razvrščajo vsa
društva s področja tekmovalnega in rekreativnega športa, rekreacije oziroma
miselnih športov (npr. šah, bridž, go) in drugih, s fizično aktivnostjo
povezanih dejavnosti, z namenom sprostitve ter ohranjanja zdravja in moči (npr.
biljard, paint-ball, body-building, orientacija, preživetje v naravi in druge
dejavnosti).
0200      DRUŠTVA ZA POMOČ LJUDEM
0201      gasilska društva
0202      društva Rdečega križa
0203      invalidska društva
0204      društva prijateljev mladine
0205      društva obolelih
0206      društva za pomoč in samopomoč
0207      društva Lions in Rotary
0299      druga društva za pomoč ljudem
V skupino 0200 – društva za pomoč ljudem in
ustrezno podskupino se razvrščajo vsa društva, katerih namen oziroma cilji
delovanja so humanitarni, dobrodelni ali drugače namenjeni ljudem, potrebnim
materialne ali nematerialne pomoči oziroma samopomoči, zaradi materialne
oziroma duševne stiske, invalidnosti, bolezni, zasvojenosti ali drugih podobnih
razlogov.
V to skupino
se ob izpolnjevanju splošnih kriterijev razvrščajo tudi društva za pomoč v
stiski – SOS telefoni, društva rejnikov in posvojiteljev, društva za krajevno
samopomoč, razen strojnih združenj, društva, namenjena preventivi na teh
področjih, in druga podobna društva.
0300      KULTURNA IN UMETNIŠKA DRUŠTVA
0301      dramska društva
0302      glasbena društva
0303      plesna društva
0304      likovna društva
0305      literarna društva
0306      filmska društva
0399      druga kulturna in umetniška društva
V skupino 0300 – kulturna in umetniška
društva in ustrezno podskupino se razvrščajo vsa društva, katerih namen oziroma
cilji delovanja so ustvarjanje, poustvarjanje in posredovanje del estetske
vrednosti vseh zvrsti.
V to skupino
se ne razvrščajo društva ljubiteljev kulture in umetnosti oziroma oboževalcev
izvajalcev.
0400      ZNANSTVENORAZISKOVALNA,
IZOBRAŽEVALNA, STROKOVNA IN POKLICNA DRUŠTVA
0401      znanstvenoraziskovalna društva
0402      društva za razvoj gospodarstva
0403      društva za razvoj kmetijstva
0404      društva za razvoj družbenih ved
oziroma dejavnosti
0405      društva za razvoj naravoslovnih ved
oziroma dejavnosti
0406      društva za razvoj tehnične kulture
0407      avto-moto društva
0499      druga izobraževalna, strokovna in
poklicna društva
V skupino 0400 – znanstvenoraziskovalna,
izobraževalna, strokovna in poklicna in ustrezno podskupino se razvrščajo vsa
društva, katerih namen oziroma cilji delovanja so razvoj znanosti oziroma
stroke ter popularizacija njihovih dosežkov in vzgoja, izobraževanje ter
usposabljanje na različnih področjih, razen vzgoje in izobraževanja na področju
mejnih ved.
V to skupino
se razvrščajo samo tista poklicna društva, katerih namen oziroma cilji
delovanja izpolnjujejo pogoje te skupine. Prav tako se v to skupino razvrščajo
tudi društva gospodarskih rejcev živali in pridelovalcev industrijskih in
drugih rastlin (društva za razvoj kmetijstva).
0500      DRUŠTVA ZA VARSTVO OKOLJA, GOJITEV
IN VZREJO ŽIVALI IN RASTLIN
0501      društva za varstvo okolja
0502      lovska društva
0503      ribiška društva
0504      čebelarska društva
0505      društva ljubiteljskih rejcev živali
0506      društva za varstvo živali
0507      gobarska društva
0599      druga društva za gojitev, vzrejo
ter varstvo živali in rastlin
V skupino 0500
– društva za varstvo okolja, gojitev in vzrejo živali in rastlin in ustrezno
podskupino se razvrščajo vsa društva, katerih namen in cilji delovanja so
proučevanje, ohranjanje in varstvo narave oziroma okolja, vključno z ekologijo,
lov, gojitev prosto živečih živali in čebel ali ljubiteljska vzreja živali
(kinološka, felinološka, ornitološka, društva drugih ljubiteljskih rejcev
živali ter druga podobna društva), preprečevanje nasilja nad živalmi ter
gojitev ali nabiranje rastlin (društva vrtičkarjev, drugih ljubiteljskih
gojiteljev rastlin, zeliščarjev in druga podobna društva).
0600      STANOVSKA DRUŠTVA
0601      društva upokojencev
0602      društva veteranov
0603      društva častnikov
0604      mladinska in študentska društva
0699      druga stanovska društva
V skupino 0600
– stanovska društva in ustrezno podskupino se razvrščajo vsa društva, katerih
namen oziroma cilji delovanja so povezovanje, druženje in uveljavljanje interesov
ljudi istega stanu oziroma poklica.
0700      DRUŠTVA ZA RAZVOJ KRAJA
0701      turistična in hortikulturna društva
0702      društva kmetic in kmetov
0703      strojna združenja
0704      društva za ohranjanje običajev
0799      druga društva za razvoj kraja
V skupino 0700 – društva za razvoj kraja in
ustrezno podskupino se razvrščajo vsa društva, katerih namen oziroma cilji
delovanja so kulturni in ekonomski razvoj določenega kraja oziroma območja,
urejanje krajine ter ohranjanje kulturne dediščine.
V to skupino
se ob izpolnjevanju splošnih kriterijev razvrščajo tudi društva, ki se
ukvarjajo z muzejsko dejavnostjo (druga društva za razvoj kraja).
0800      NACIONALNA IN POLITIČNA DRUŠTVA
0801      nacionalna društva
0802      politična društva
0803      društva za varstvo človekovih
pravic
0804      društva mednacionalnega
prijateljstva
0899      druga nacionalna in politična
društva
V skupino 0800 – nacionalna in politična
društva in ustrezno podskupino se razvrščajo vsa društva, katerih namen oziroma
cilji delovanja so ohranjanje in razvijanje nacionalne zavesti, oblikovanje,
širjenje in uveljavljanje političnih in drugih idej oziroma stališč o
vprašanjih javnega ali skupnega pomena, varstvo človekovih pravic, vključno z
varstvom potrošnikov ter razvijanje mednarodnega povezovanja in sodelovanja.
V to skupino
se razvrščajo tudi društva, ki razvijajo kulturno, športno ali drugo dejavnost,
če njihovi cilji oziroma nameni izpolnjujejo kriterije te skupine (nacionalna
društva).
0900      DRUŠTVA ZA DUHOVNO ŽIVLJENJE
0901      verska društva
0902      duhovna društva
0903      društva za kakovost življenja
0904      društva mejnih ved
0999      druga društva za duhovno življenje
V skupino 0900
– društva za duhovno življenje in ustrezno podskupino se razvrščajo vsa
društva, katerih namen oziroma cilji delovanja so poglabljanje in utrjevanje
vere, duhovni razvoj ljudi (teozofska društva, društva za meditacijo, društva
za jogo in druga podobna društva), osveščanje in spodbujanje za večjo kakovost
življenja (zdrava prehrana, medsebojni odnosi, naturizem in druga podobna
področja dejavnosti oziroma gibanja) ter razvoj ali uporaba mejnih ved
(radiestezija, bioenergetika, astrologija, numerologija, tai – chi in druge
podobne dejavnosti).
9900      OSTALA DRUŠTVA
9901      društva zbirateljev
9902      društva za družabne igre
9903      počitniška in popotniška društva
9904      ljubiteljska društva
9999      druga društva
V skupino 9900 – ostala društva in ustrezno
podskupino se razvrščajo vsa društva, katerih namen oziroma cilji delovanja so
hobiji in druga organizirana izraba prostega časa ter društva, ki jih ni mogoče
razvrstiti v nobeno drugo skupino in podskupino, določeno s tem navodilom.
V to skupino se ob izpolnjevanju splošnih
kriterijev razvrščajo tudi ljubiteljska in navijaška društva ter druga podobna
društva.
15. člen
Z razvrstitvijo na podlagi tega pravilnika
društvo ne pridobi in ne more pridobiti nobenih pravic, prav tako pa zanj ne
morejo nastati nobene obveznosti oziroma druge pravne posledice.
16. člen
O razvrstitvi društva v registru društev in
registru podružnic tujih društev pristojni organ obvesti upravljavca Poslovnega
registra Slovenije.
VII. TEHNIČNI POGOJI ZA NEPOSREDEN DOSTOP DO PODATKOV,
VPISANIH V REGISTER DRUŠTEV IN REGISTER PODRUŽNIC TUJIH DRUŠTEV
17. člen
Osnovni podatki o društvih oziroma
podružnicah tujih društev se objavijo na spletnih straneh ministrstva, pristojnega
za notranje zadeve, v obliki, ki omogoča pregledovanje, iskanje ali izpis
osnovnih podatkov o društvih oziroma podružnicah tujih društev.
Osnovni podatki iz prejšnjega odstavka so:
-       
matična številka društva oziroma podružnice tujega društva;
-       
ime društva oziroma podružnice tujega društva;
-       
skrajšano ime društva;
-       
osebno ime zastopnika društva oziroma zastopnika tujega društva v
Republiki Sloveniji;
-       
sedež društva oziroma podružnice tujega društva;
-       
naslov sedeža društva oziroma podružnice tujega društva;
-       
datum vpisa društva oziroma podružnice tujega društva v register.
Seznam društev oziroma podružnic tujih
društev iz prejšnjega odstavka tega člena se osvežuje ob vsaki spremembi
podatkov iz druge, tretje, četrte, pete in šeste alineje prejšnjega odstavka.
18. člen
Elektronski dostop do podatkov, vpisanih v
register društev in register podružnic tujih društev, se zagotavlja uporabniku,
ki izpolnjuje tehnične pogoje, ki zagotavljajo uporabo ustrezne strojne,
programske in komunikacijske opreme za varen elektronski dostop.
Dostop do podatkov o EMŠO zastopnika se
zagotavlja uporabniku, ki poleg pogojev iz prejšnjega odstavka izpolnjuje tudi
pogoje iz 9. člena Zakona o centralnem registru prebivalstva (Uradni list RS,
št. 72/06).
Elektronski dostop se uporabniku iz tega
člena zagotovi na podlagi sklepa ministra, pristojnega za notranje zadeve, da
uporabnik izpolnjuje predpisane pogoje.
18.a člen
Izpis podatkov iz registrov na podlagi
drugega odstavka 50. člena Zakona o društvih mora izdati vsak pristojni organ,
ne glede na to, pri katerem pristojnem organu je društvo oziroma podružnica
tujega društva vpisana v register.
Izpis podatkov ne sme vsebovati EMŠO
zastopnika, razen če izpis zahteva društvo oziroma podružnica tujega društva,
na katero se podatki nanašajo oziroma če so izpolnjeni pogoji, ki jih določajo
predpisi, ki urejajo varstvo osebnih podatkov.

Pravilnik o vsebini, obliki in načinu vodenja
registra društev, registra podružnic tujih društev in evidence društev v javnem
interesu (Uradni list RS, št. 5/07)
vsebuje naslednje prehodne in končne določbe:
»VIII. PREHODNE IN KONČNE DOLOČBE
19. člen
Z dnem uveljavitve tega pravilnika se
preneha uporabljati Pravilnik o vodenju registra društev (Uradni list RS, št.
22/96 in 4/00) in preneha veljati Navodilo za razvrščanje društev v registru
društev (Uradni list RS, št. 7/02).
Do pridobitve dovoljenja iz prvega odstavka
20. člena tega pravilnika se register društev vodi kot register
(registrska knjiga in računalniško vodena evidenca društev), vzpostavljen na
podlagi pravilnika iz prejšnjega odstavka.
Do vzpostavitve centralnega registra
podružnic tujih društev se podružnice tujih društev, na podlagi odločbe pristojnega
organa, vpišejo v evidenčno knjigo mednarodnih društev in zvez mednarodnih
društev, ki v Republiki Sloveniji delujejo na podlagi dovoljenja Vlade
Republike Slovenije, ter računalniško evidenco društev, vzpostavljeno na
podlagi pravilnika iz prvega odstavka tega člena.
Do odločitve iz 21. člena tega
pravilnika se uporablja evidenca društev v javnem interesu, vzpostavljena na
podlagi predpisov iz 60. člena Zakona o društvih.
V registrsko knjigo registra društev iz
drugega odstavka tega člena se novi podatki vpisujejo v naslednje rubrike:
-       
sprememba naslova sedeža društva se vpiše v rubriko »sprememba sedeža
društva« s pripisom »sprememba naslova«;
-       
na podlagi 57. člena Zakona o društvih se dopolnjeni osebni podatki
zastopnika društva vpišejo v rubriko »sprememba zakonitega zastopnika« pri
vpisanem zastopniku brez datuma in z opombo »57. člen ZDru-1«;
-       
datum sprejema sklepa o ustanovitvi društva in temeljnega akta društva
se vpiše v rubriko »številka in datum odločbe o spremembi temeljnega akta
društva«, s pripisom »sprejem sklepa o ustanovitvi in temeljnega akta«;
-       
prenehanje društva po določbi 41. in 42. člena Zakona o društvih ter podatki iz 12. točke prvega odstavka 3. člena tega pravilnika se
vpišejo v rubriko »opombe« s pripisom »prenehanje po 41. oziroma 42. členu
Zakona o društvih« oziroma s pripisom vsebine odločitve sodišča (npr. uvedba
prisilne poravnave, likvidacije oziroma stečaja).
V evidenčno knjigo mednarodnih društev in
zvez mednarodnih društev iz tretjega odstavka tega člena se novi podatki
vpisujejo v naslednje rubrike:
-       
ime podružnice tujega društva se vpiše v rubriko »ime društva«;
-       
datum in številka odločbe o registraciji podružnice tujega društva se
vpišeta v rubriko »številka in datum sklepa Vlade Republike Slovenije«;
-       
na podlagi 57. člena Zakona o društvih se dopolnjeni osebni podatki
zastopnika podružnice tujega društva vpišejo v rubriko »zakoniti zastopnik
društva v Republiki Sloveniji«;
-       
datum sprejema temeljnega akta tujega društva in sklepa o ustanovitvi
podružnice tujega društva se vpiše v rubriko »številka in datum temeljnega
akta«;
-       
prenehanje po določbi 41. in 42. člena Zakona o društvih ter datum
in številka odločbe se vpišeta v rubriko »opombe«, s pripisom »prenehanje po
41. oziroma 42. členu Zakona o društvih«;
-       
datum in številka odločbe o izbrisu podružnice tujega društva iz
registra se vpišeta v rubriko »opombe«, s pripisom »izbris podružnice tujega
društva«.
V evidenčno knjigo evidence društev v javnem
interesu iz četrtega odstavka tega člena se novi podatki vpisujejo v naslednje
rubrike:
-       
sprememba naslova sedeža društva se vpiše v rubriko »sedež društva«, s
pripisom »sprememba naslova«;
-       
osebni podatki zastopnika društva se vpišejo v rubriko »osebno ime
zastopnika društva« ali »zastopnik društva« ipd. oziroma v rubriko »opombe«, če
takšna rubrika ne obstaja;
-       
področje, za katero se podeljuje status, se vpiše v rubriko »opombe«.
20. člen
Po vzpostavitvi centralnega registra
društev lahko pristojni organ na podlagi dovoljenja ministra, pristojnega za
notranje zadeve, preneha ročno voditi registrsko knjigo potem, ko izkaže, da
vse podatke, vpisane v registrsko knjigo od 4. 11. 1997 dalje, vodi v
centralnem registru društev. Registrske knjige, vzpostavljene na podlagi
pravilnika iz prvega odstavka prejšnjega člena, se z dnem izdanega dovoljenja
zaključijo in trajno hranijo.
Z dnem vzpostavitve centralnega registra
podružnic tujih društev se evidenčni knjigi mednarodnih društev in zvez
mednarodnih društev, vzpostavljeni na podlagi pravilnika iz prvega odstavka
prejšnjega člena, zaključita in trajno hranita.
Registrski podatki se na podlagi vpisov v
registrske knjige in evidenčne knjige ter izdanih odločb o vpisih prenesejo v
centralni register društev, centralni register podružnic tujih društev oziroma
v računalniško vodeno evidenco društev v javnem interesu.
21. člen
O začetku izključno računalniškega vodenja
evidence društev v javnem interesu odloči minister, pristojen za področje, na
katerem se status podeljuje. Evidenčne knjige društev v javnem interesu,
vzpostavljene na podlagi predpisov iz 60. člena Zakona o društvih, se
zaključijo in trajno hranijo.
22. člen
Razvrstitev društev v podskupino 9904 –
ljubiteljska društva, se izvede najkasneje v roku šestih mesecev po uveljavitvi
tega pravilnika.
23. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o vsebini, obliki in načinu vodenja registra društev, registra podružnic
tujih društev in evidence društev v javnem interesu (Uradni list RS, št. 56/08) vsebuje naslednje prehodne in
končno določbo:
»13. člen
Ne glede na določbe prvega in drugega odstavka
20. člena pravilnika se registrske knjige registra društev prenehajo ročno
voditi, evidenčni knjigi mednarodnih društev in zvez mednarodnih društev pa se
zaključita in trajno hranita z dnem uveljavitve tega pravilnika. Pristojni
organ lahko zaključi registrske knjige na podlagi dovoljenja ministrstva,
pristojnega za notranje zadeve, ko izkaže, da vse podatke, vpisane v registrsko
knjigo od 4. 11. 1997 dalje, vodi v centralnem registru društev.
14. člen
Podatke o prejšnjih imenih društva,
vpisanih v registrsko knjigo ter podatke iz tretjega odstavka 3. člena tega
pravilnika pristojni organ vpiše v centralni register društev v roku enega leta
od uveljavitve tega pravilnika.
Podatki o prejšnjih imenih društva se v
centralni register društev vpišejo kot opomba pri vpisu ustrezne spremembe
imena, nato pa se avtomatsko prenesejo med podatke iz 3. točke prvega odstavka
3. člena tega pravilnika.
Manjkajoče podatke iz četrte alinee 14.
točke prvega odstavka 3. člena ter prve alinee 12. točke prvega odstavka 6. člena
tega pravilnika pristojno ministrstvo posreduje v centralni register društev
oziroma centralni register podružnic tujih društev v roku enega leta od
uveljavitve tega pravilnika.
15. člen
Zbirki listin iz tretjega odstavka 9. člena
tega pravilnika se vzpostavita v roku šestih mesecev od uveljavitve tega
pravilnika.
16. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o registru društev, registru podružnic tujih društev in evidenci
društev v javnem interesu (Uradni list RS, št. 64/11) vsebuje naslednji končni določbi:
»KONČNI DOLOČBI
6. člen
Določba novega tretjega odstavka 3. člena
pravilnika se začne uporabljati 1. januarja 2012.
7. člen
Ta pravilnik začne veljati petnajsti dan po
objavi v Uradnem listu Republike Slovenije.«.