1
Za kulturni spomenik državnega pomena se razglasi enoto
dediščine:
-       
Novo mesto – Rotovž (EŠD 8537).
Enota ima zaradi kulturnih, urbanističnih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi umetnostno arhitekturnega spomenika, urbanističnega
spomenika in zgodovinskega spomenika.
2
Lastnosti, ki utemeljujejo razglasitev za spomenik državnega
pomena:
Mestna hiša, naslednica starejšega objekta, je bila pozidana
1905. Posrečeno združuje različne historične sloge. Z razgibano in močno
členjeno fasado dopolnjuje podobo osrednjega mestnega trga in sooblikuje
historično jedro mesta. Pomembna je njena vloga v nekdanjem družbenem,
političnem in kulturnem življenju mesta.
3
Spomenik obsega zemljišče,
parcelno številko 1599, k.o. Novo mesto. Meja spomenika je določena na
digitalnem katastrskem načrtu (uveljavljen dne 23. 2. 2001, Uradni list RS, št.
16/01, datoteka z dne 1. 2. 2005, izvorno merilo 1:1000) in vrisana na
temeljnem topografskem načrtu v merilu 1:5000. Izvirnika načrtov hranita Ministrstvo
za kulturo, Direktorat za kulturno dediščino, in Zavod za varstvo kulturne
dediščine Slovenije (v nadaljevanju: zavod).
Vplivno območje spomenika je znotraj historičnega mestnega
jedra Novega mesta, ki je z odlokom o razglasitvi naravnih znamenitosti in
nepremičnih kulturnih in zgodovinskih spomenikov v občini Novo mesto (Uradni
list RS, št. 38/92) razglašen za kulturni spomenik.
4
Za spomenik velja varstveni režim, ki določa:
-       
varovanje kulturnih, arheoloških, arhitekturnih, likovnih in zgodovinskih
vrednot v celoti, v njihovi izvirnosti in neokrnjenosti,
-       
podrejanje vsake rabe in vseh posegov v spomenik ohranjanju in
vzdrževanju varovanih spomeniških lastnosti,
-       
prepoved predelav vseh likovnih in stavbnih prvin celote, ki so
ovrednotene kot del spomenika,
-       
prepoved vseh posegov v arheološke plasti spomenika, razen pooblaščenim
osebam, s predhodnim pisnim soglasjem pristojnega zavoda,
-       
prepoved vseh predelav zaščitenih gabaritov, tlorisov in drugih
značilnih stilnih elementov spomenika,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanje spomenika in ne moti v njej
odvijajoče se dejavnosti.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, likovnih,
urbanističnih in zgodovinskih vrednot,
-       
povečanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čim bolj
učinkovito varstvo spomenika. Varstveni režim lahko omejuje lastninsko pravico
le v obsegu, ki je nujen za izvajanje varstva spomenika.
7
Pristojni organ mora v 30 dneh po uveljavitvi tega odloka na
podlagi 16. člena zakona o varstvu kulturne dediščine (Uradni list RS, št.
7/99) predlagati zaznambo nepremičnega spomenika v zemljiški knjigi.
8
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga: (črtana)

Odlok o razglasitvi Rotovža v Novem mestu za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»9
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi Odloka o razglasitvi Rotovža v Novem mestu za kulturni spomenik
državnega pomena (Uradni list RS, št. 46/05) vsebuje naslednjo končno določbo:
»2
Ta odlok začne veljati naslednji dan po objavi v Uradnem listu
Republike Slovenije.«.