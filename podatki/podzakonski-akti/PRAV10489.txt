1. člen
(predmet urejanja)
(1) Ta pravilnik določa podračune
javnofinančnih prihodkov države, občin, Zavoda za zdravstveno zavarovanje
Slovenije in Zavoda za pokojninsko in invalidsko zavarovanje Slovenije ter
drugih prejemnikov, na katere zavezanci plačujejo obvezne dajatve in druge
javnofinančne prihodke (v nadaljnjem besedilu: podračuni JFP).
(2) Podračuni JFP so objavljeni na
seznamu A (v nadaljnjem besedilu: podračuni JFP skupine A).
(3) Ta pravilnik določa način
plačevanja na podračune JFP skupine A.
2. člen
(pomen izrazov)
(1) Izrazi, uporabljeni v tem
pravilniku, imajo naslednji pomen:
1.     Podračuni
JFP so na podlagi zakona, ki ureja javne finance, zakona, ki ureja plačilne
storitve in sisteme ter zakona, ki ureja opravljanje plačilnih storitev za
proračunske uporabnike, odprti kot podračuni v sistemih enotnih zakladniških
računov (v nadaljnjem besedilu: EZR) države in občin pri Banki Slovenije in jih
vodi Uprava Republike Slovenije za javna plačila (v nadaljnjem besedilu: UJP).
2.     Med
podračune JFP skupine A sodijo tudi prehodni davčni in prehodni carinski
podračuni, ki so namenjeni plačevanju dajatev, ki pripadajo enemu samemu
prejemniku in katerih nadzornik za plačevanje in evidentiranje plačanih dajatev
je Davčna uprava Republike Slovenije (v nadaljnjem besedilu: DURS) oziroma
Carinska uprava Republike Slovenije (v nadaljnjem besedilu: CURS).
3.     Shematični
prikaz podračuna v osnovnem seznamu podračunov JFP skupine A predstavlja
podračune, ki so odprti pri vseh občinah. Shema omogoča prikazovanje seznama
podračunov v skrajšani obliki in je 01EZR-OBČNNNNNkk, 01EZR-844NNNNNkk,
01EZR-888OBČNNkk, 01EZR-999OBČNNkk ali 01100-844OBČNNkk, 01100-888OBČNNkk in
01100-999OBČNNkk, če ima občina odprt podračun v EZR države. Njeni sestavni
deli so:


01EZR
 

številka enotnega zakladniškega
  računa
 


OBČ
 

statistična oznaka občine povečana
  za 400
 


844
 

3-mestno število, ki označuje
  zbirni prehodni podračun in je enako pri vseh podračunih JFP občin
 


NNNNN
 

5-mestno število, ki je enako pri
  vseh podračunih JFP občin iste sheme
 


NN
 

2-mestno število, ki je enako pri
  vseh podračunih JFP občin iste sheme in je oznaka zadnjih dveh števil partije
 


kk
 

kontrolna številka, izračunana po
  modulu 97-10, ki je opredeljen v predpisu, ki ureja predložitev in prevzem podatkov
  s plačilnih navodil in izpiska o prometu in stanju v računalniški obliki
 


888
999

3-mestno
  število, ki označuje prehodni davčni podračun.
3- mestno število, ki označuje
  prehodni carinski podračun.
 


4.     Nadzornik
transakcij podračuna JFP skupine A (v nadaljnjem besedilu: nadzornik) je
proračunski uporabnik in nosilec javnih pooblastil, kadar nadzira obračunavanje
in plačevanje javnofinančnih prihodkov na podlagi zakona.
5.     Skrbnik
podračuna JFP skupine A (v nadaljnjem besedilu: skrbnik) je eden od nadzornikov,
ki evidentira in razrešuje tista plačila javnofinančnih prihodkov, ki jim ni
mogoče določiti nadzornika.
6.     Referenca
prejemnika je podatek na nalogu za plačilo, na delu za prejemnika. Sestavljena
je iz modela in sklicevanja na številko. Skupaj s podatkom o podračunu JFP skupine
A omogoča nadzorniku, da določi plačnika in namen plačila. Za plačila
javnofinančnih prihodkov so s tem pravilnikom določeni različni modeli.
Kontrolne številke sklicevanja na številko so izračunane po modulu 11, ki je
opredeljen v predpisu, ki ureja izvajanje plačilnih storitev.
3. člen
(podatki seznama podračunov JFP skupine A)
(1) Seznam podračunov JFP skupine A je
razdeljen na osnovni seznam podračunov JFP skupine A in dopolnilni seznam
podračunov JFP skupine A. Objavljen je na spletni strani UJP. Na osnovnem seznamu podračunov JFP skupine A so nekateri
podračuni občin shematično prikazani. Na dopolnilnem seznamu podračunov JFP
skupine A so za sheme osnovnega seznama navedeni posamezni podračuni po
občinah.
(2) Osnovni in dopolnilni seznam
podračunov JFP skupine A prikazujeta podračune JFP, urejene po skupinah in
podskupinah javnofinančnih prihodkov.
(3) Osnovni seznam podračunov JFP
skupine A vsebuje v vrsticah naslednje podatke:
1.     podračun
JFP skupine A (številka podračuna ali shematični prikaz podračuna),
2.     naziv
podračuna JFP skupine A,
3.     podkonto
(6-mestna številka podkonta JFP s kontrolno številko),
4.     šifra
dajatve (4-mestna šifra dajatve JFP, ki jo določi DURS ali UJP za CURS, s
kontrolno številko),
5.     modeli, ki
se uporabljajo pri plačevanju na ta podračun JFP skupine A,
6.     nadzorniki
(4-mestne šifre proračunskih uporabnikov – nadzornikov s kontrolno številko),
7.     nazivi
nadzornikov,
8.     skrbnik
(4-mestna šifra proračunskega uporabnika – skrbnika s kontrolno številko).
(4) Ne glede na navedeno v predhodnem
odstavku prehodni davčni in prehodni carinski podračuni
na seznamu JFP podračunov skupine A ne vsebujejo podatka o podkontu.
(5) Dopolnilni seznam podračunov JFP
skupine A vsebuje podatke:
1.     v glavi
seznama:
1.1   oznako občine,
1.2   naziv občine,
1.3   šifro občine (4-mestno
šifro proračunskega uporabnika s kontrolno številko),
1.4   šifro upravne enote,
ki opravlja storitve za občane te občine (4-mestno šifro proračunskega
uporabnika s kontrolno številko), in
2.     v vrsticah
seznama:
2.1    shematični
prikaz podračuna JFP skupine A iz osnovnega seznama,
2.2    naziv podračuna
JFP skupine A,
2.3    podračune JFP
skupine A po občinah.
4. člen
(valuta podračunov JFP skupine A)
(1) Podračuni JFP skupine A so odprti
samo v denarni enoti Republike Slovenije.
5. člen
(obvezni podatki na nalogu za plačilo)
(1) Za pravilno prepoznavanje
plačnika, vrste javnofinančnega prihodka in nadzornika mora biti pri plačilu
javnofinančnega prihodka na nalogu za plačilo naveden podračun JFP in referenca
prejemnika. Ponudniki plačilnih storitev morajo zavrniti sprejem naloga za
plačilo, na katerem je naveden podračun JFP skupine A, ki nima reference prejemnika
v skladu s tem pravilnikom ali zavrniti sprejem naloga za plačilo, na katerem
je naveden ukinjen ali neobstoječi podračun JFP.
(2) Model ni
predpisan pri tistih podračunih JFP skupine A, kjer model in s tem tudi
strukturo reference prejemnika določi nadzornik.
6. člen
(reference)
(1) Pri plačevanju javnofinančnih
prihodkov na podračune JFP skupine A se uporabljajo naslednje reference:
1.     Model 09
ima naslednjo strukturo: 09 zzzzzzzz-k...kK-š...š


zzzzzzzz
 

8-mestna davčna številka, na
  zadnjem mestu je kontrolna številka
 


k...k 
 

3 do 7-mestna številka konta iz
  kontnega načrta za knjiženje davkov in drugih dajatev DURS
 


K
 

skupna kontrolna številka polj
  zzzzzzzz-k...k
 


š...š  
 

4 do 8-mestna številka, kadar jo
  dodatno določi nadzornik
 


Skupna dolžina
polj k...k in š...š ne sme presegati 12 mest.
2.     Model 11
ima naslednjo strukturo: 11 nnnnN-ppppppP-šššššššš


nnnnN
 

4-mestna šifra nadzornika in
  kontrolna številka, določena v tem pravilniku pri podračunu JFP
 


ppppppP
 

6-mestna številka podkonta in
  kontrolna številka, določena v tem pravilniku pri podračunu JFP
 


šššššššš

1 do 8-mestna
  številka, kadar jo dodatno določi nadzornik


3.     Model 19
ima naslednjo strukturo: 19 zzzzzzzz-jjjjJ-ššššššš


zzzzzzzz
 

8-mestna davčna številka, na
  zadnjem mestu je kontrolna številka
 


jjjjJ
 

4-mestna šifra dajatve in kontrolna
  številka, določena za podračun JFP
 


ššššššš  

1 do 7-mestna številka, kadar jo
  dodatno določi nadzornik


4.     Model 12
se uporablja pri plačilu javnofinančnih prihodkov z univerzalnim plačilnim
nalogom z vrstico OCR, namesto modelov 09, 11 in 19:
4.1   Kadar se uporablja
namesto modela 11, ima strukturo:  nnnnššššššššK


nnnn
 

4-mestna šifra nadzornika, določena
  v tem pravilniku pri podračunu JFP
 


šššššššš
 

8-mestna številka, določi nadzornik
 


K

skupna kontrolna številka polj
  nnnnšššššššš


4.2   Kadar se uporablja
namesto modela 09 ali 19, ima strukturo: nnnnnnnnnnnnK


nnnnnnnnnnnn
 

12-mestna številka, določi
  nadzornik
 


K

kontrolna
  številka


5.     Model 21
ima naslednjo strukturo: zzzzzzzz-šššššššššššš


zzzzzzzz
 

8-mestna davčna številka, na
  zadnjem mestu je kontrolna številka
 


Šššššššššššš

1-12 mestna številka, kadar jo
  dodatno določi nadzornik.



Pravilnik o podračunih ter načinu plačevanja obveznih
dajatev in drugih javnofinančnih prihodkov (Uradni list RS, št. 103/10)
vsebuje naslednje prehodne in končni določbi:
»7. člen
(prehodne
določbe)
(1) Na podračune JFP, ki imajo na
šestem do osmem mestu številke podračuna oznako 846, se lahko vplačila z
uporabo modela 09 izvajajo do 31. decembra 2012.
(2) Prehodni davčni podračuni, ki so
objavljeni v osnovnem seznamu podračunov JFP skupine A se pričnejo uporabljati
1. julija 2011.
8. člen
Z dnem uveljavitve tega pravilnika preneha
veljati Pravilnik o podračunih ter načinu plačevanja obveznih dajatev in drugih
javnofinančnih prihodkov (Uradni list RS, št. 138/06, 117/07, 120/07, 11/08,
41/08, 76/08, 124/08, 32/09, 112/09, 25/10, 59/10 – ZOPSPU in 62/10).
9. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika o
podračunih ter načinu plačevanja obveznih dajatev in drugih javnofinančnih
prihodkov (Uradni list RS, št. 48/11)
spreminja 7. člen pravilnika tako, da se glasi:
»7. člen
(prehodne
določbe)
(1) Na podračune JFP, ki imajo na
šestem do osmem mestu številke podračuna oznako 846, se lahko vplačila z
uporabo modela 09 izvajajo do 31. decembra 2012.
(2) Prehodni davčni podračuni, ki so
objavljeni v osnovnem seznamu podračunov JFP skupine A se pričnejo uporabljati 1. oktobra
2011.
(3) Določbe, vezane na posebno položnico,
se uporabljajo do 31. decembra 2011.«;
 
ter vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o podračunih ter načinu plačevanja obveznih dajatev in drugih
javnofinančnih prihodkov (Uradni list RS, št. 102/12)
vsebuje naslednji prehodni in končno določbo:
»5. člen
(prehodni
določbi)
Prehodni carinski podračun, ki je v
osnovnem seznamu podračunov JFP skupine A iz prvega odstavka 3. člena
pravilnika objavljen na spletni strani Ministrstva za finance, se prične
uporabljati 24. junija 2013. 
Ne glede na določbo prvega odstavka 7.
člena pravilnika, se lahko vplačila na podračune JFP, ki imajo na šestem do
osmem mestu številke podračuna oznako 846, z uporabo modela 09 izvajajo tudi po
1. januarju 2013.
6. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o
podračunih ter načinu plačevanja obveznih dajatev in drugih javnofinančnih
prihodkov (Uradni list RS, št. 110/13)
vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.