1. člen
Ta pravilnik določa podrobnejšo obliko,
vsebino in način hrambe prevoznega dokumenta, ki spremlja gozdne lesne
sortimente, naložene na vozilo ali pri njihovem prevozu po cesti (v nadaljnjem
besedilu: prevoznica).
2. člen
(1) Podrobnejšo vsebino in obliko
prevoznice ter navodilo za izpolnjevanje prevoznice določa obrazec, ki je kot
priloga sestavni del tega pravilnika.
(2) Prevoznica je v najmanj treh izvodih,
pri čemer se izvodi lahko označijo ločeno za pošiljatelja, prevoznika in
prejemnika gozdnih lesnih sortimentov.
3. člen
Prevoznico hranijo pošiljatelj, prevoznik
in prejemnik gozdnih lesnih sortimentov v fizični obliki v originalnem izvodu.
Če se prevoznica ne uporabi za prevoz gozdnih lesnih sortimentov vse tri
originalne izvode v fizični obliki hrani pošiljatelj.
4. člen
1. maja 2014 preneha veljati Pravilnik
o obliki, vsebini in načinu hrambe prevoznice za prevoz gozdnih lesnih sortimentov
(Uradni list RS, št. 69/13).
5. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne
1. maja 2014.
Št. 007-163/2014
Ljubljana, dne 25. aprila 2014
EVA 2014-2330-0115
mag. Dejan Židan l.r.
Minister 
za kmetijstvo in okolje

Priloga: Prevoznica
in navodilo za izpolnjevanje prevoznice