1. člen
Na podlagi sklepa Strokovnega sveta Republike Slovenije za
splošno izobraževanje, sprejetega na 161. seji, dne 19. 12. 2013 minister,
pristojen za izobraževanje, sprejme spremembo izobraževalnega programa
Umetniška gimnazija, ki je bil sprejet z Odredbo o izobraževalnih programih za
gimnazije (Uradni list RS, št. 54/98) in spremenjen z Odredbo o spremembi
izobraževalnega programa umetniška gimnazija (Uradni list RS, št. 25/13) ter
Odredbo o spremembi izobraževalnih programov gimnazije (Uradni list RS, št.
85/13).
2. člen
(1) V izobraževalnem programu iz prejšnjega člena se spremenijo
predmetniki glasbene smeri (modul A – glasbeni stavek, modul B –
petje-instrument in modul C – jazz-zabavna glasba) in plesne smeri (modul A –
balet) ter dopolnijo posebni pogoji za vključitev v glasbeno smer (modul B –
petje-instrument).
(2) V izobraževalnem programu iz prejšnjega člena, glasbena in
plesna smer, se učni načrti zamenjajo s prenovljenimi.
3. člen
(1) Spremenjen izobraževalni program iz prvega člena te odredbe
Ministrstvo za izobraževanje, znanost in šport objavi na svoji spletni strani.
(2) Spremenjen izobraževalni program iz prvega člena te
odredbe se začne uporabljati s šolskim letom 2014/2015.
4. člen
Ta odredba začne veljati naslednji dan po objavi v Uradnem listu
Republike Slovenije.
Št. 0070-3/2014
Ljubljana, dne 22. januarja 2014
EVA 2014-3330-0004
dr. Jernej Pikalo l.r.
Minister
za izobraževanje, znanost in šport