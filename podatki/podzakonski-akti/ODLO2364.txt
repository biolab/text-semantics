1. člen
(1) S tem odlokom se začasno prepoveduje zbiranje ljudi v
zavodih s področja vzgoje in izobraževanja ter univerzah in samostojnih
visokošolskih zavodih (v nadaljnjem besedilu: zavodi) zaradi zajezitve in
obvladovanja nalezljive bolezni COVID-19, in sicer v:
-       
glasbenih šolah, razen za izvedbo individualnega pouka ter izvedbo pouka
baleta in sodobnega plesa, ob pogoju, da je med udeleženci zagotovljena vsaj 2
m medsebojna razdalja,
-       
višjih strokovnih šolah, univerzah in samostojnih visokošolskih zavodih,
razen za študente, za opravljanje izpitov, seminarjev do največ deset
udeležencev, laboratorijskih vaj in individualnega pouka (npr. klinične in
kabinetne vaje ter vaje, ki zahtevajo uporabo specializirane opreme in
inštrumentov),
-       
študentskih domovih, razen v primeru študentov, ki imajo stalno
prebivališče v študentskem domu, študentskih družin, študentov tujcev in
gostujočih profesorjev, ki jim je zaradi trenutnih varnostnih razmer
onemogočena vrnitev v kraj stalnega bivališča, ter študentov, ki opravljajo
izpite, seminarje, laboratorijske vaje in individualni pouk.
(2) Zaposleni v zavodih se enkrat tedensko testirajo na virus
SARS-CoV-2 s hitrimi antigenskimi testi (v nadaljnjem besedilu: test HAG).
(3) Zaposlenim v zavodih testiranja ni treba opraviti, če:
-       
predložijo negativni rezultat testa na virus SARS-CoV-2 z metodo verižne
reakcije s polimerazo (v nadaljnjem besedilu: test PCR) ali testa HAG, ki ni
starejši od 48 ur,
-       
predložijo dokazilo o cepljenju zoper COVID-19, s katerim dokazujejo, da
je od prejema drugega odmerka cepiva proizvajalca Biontech/Pfizer preteklo
najmanj sedem dni ali proizvajalca MODERNA najmanj 14 dni, oziroma od prejema
prvega odmerka cepiva proizvajalca AstraZeneca najmanj 21 dni,
-       
imajo dokazilo o pozitivnem rezultatu testa HAG ali testa PCR, ki je
starejši od 21 dni, vendar ne starejši od šest mesecev, ali
-       
imajo potrdilo zdravnika, da so preboleli COVID-19 in od začetka
simptomov ni minilo več kot šest mesecev.
(4) Dokazila o testiranju iz prejšnjega odstavka se
upoštevajo, če so bila izdana v državah članicah Evropske unije oziroma državah
članicah schengenskega območja ali pri organizacijah oziroma pri posameznikih v
tretjih državah, ki jih Inštitut za mikrobiologijo in imunologijo in Nacionalni
laboratorij za zdravje, okolje in hrano (v nadaljnjem besedilu: NLZOH),
prepoznata kot ustrezne in so objavljeni na spletni strani NLZOH.
2. člen
Ne glede na prejšnji člen prepoved zbiranja ljudi ne velja
za:
-       
zaposlene v zavodih in posameznike, ki v zavodih opravljajo delo na
drugi pravni podlagi (na primer podjemne ali avtorske pogodbe),
-       
člane organov zavodov,
-       
izvedbo nujnih postopkov, povezanih z zaključevanjem in nadaljevanjem
izobraževanja.
3. člen
Zavodi morajo pri izvajanju dejavnosti upoštevati priporočene
smernice ministrstva, pristojnega za zdravje, in Nacionalnega inštituta za
javno zdravje za preprečevanje okužbe z virusom SARS-CoV-2.
4. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o začasni prepovedi zbiranja ljudi v
zavodih s področja vzgoje in izobraževanja ter univerzah in samostojnih
visokošolskih zavodih (Uradni list RS, št. 30/21) vsebuje naslednjo končno določbo:
»KONČNA DOLOČBA
5. člen
Ta odlok začne veljati 6. marca 2021 in velja do 12. marca
2021, uporabljati se začne 8. marca 2021, do takrat pa se uporablja Odlok o
začasni prepovedi zbiranja ljudi v zavodih s področja vzgoje in izobraževanja
ter univerzah in samostojnih visokošolskih zavodih (Uradni list RS, št. 20/21,
25/21 in 27/21).«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 35/21)
spreminja 5. člen Odloka o začasni prepovedi zbiranja ljudi v zavodih s
področja vzgoje in izobraževanja ter univerzah in samostojnih visokošolskih
zavodih (Uradni list RS, št. 30/21) tako, da se glasi:
»5. člen
Ta odlok začne veljati 6. marca 2021 in velja do 19. marca
2021, uporabljati se začne 8. marca 2021, do takrat pa se uporablja Odlok o
začasni prepovedi zbiranja ljudi v zavodih s področja vzgoje in izobraževanja
ter univerzah in samostojnih visokošolskih zavodih (Uradni list RS, št. 20/21,
25/21 in 27/21).«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah in dopolnitvah Odloka o
začasni prepovedi zbiranja ljudi v zavodih s področja vzgoje in izobraževanja
ter univerzah in samostojnih visokošolskih zavodih (Uradni list RS, št. 40/21) spreminja 5. člen odloka tako, da
se glasi:
»5. člen
Ta odlok začne veljati 6. marca 2021 in velja do 26. marca
2021, uporabljati se začne 8. marca 2021, do takrat pa se uporablja Odlok o
začasni prepovedi zbiranja ljudi v zavodih s področja vzgoje in izobraževanja
ter univerzah in samostojnih visokošolskih zavodih (Uradni list RS, št. 20/21,
25/21 in 27/21).«;
ter vsebuje naslednjo prehodno in končno
določbo:
»PREHODNA IN KONČNA DOLOČBA
4. člen
Spremenjena 1. in 2. člen odloka se začneta uporabljati 22.
marca 2021.
5. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 43/21)
spreminja 5. člen Odloka o začasni prepovedi zbiranja ljudi v zavodih s
področja vzgoje in izobraževanja ter univerzah in samostojnih visokošolskih
zavodih (Uradni list RS, št. 30/21) tako, da se glasi:
»5. člen
Ta odlok začne veljati 6. marca 2021 in velja do 2. aprila
2021, uporabljati se začne 8. marca 2021, do takrat pa se uporablja Odlok o
začasni prepovedi zbiranja ljudi v zavodih s področja vzgoje in izobraževanja
ter univerzah in samostojnih visokošolskih zavodih (Uradni list RS, št. 20/21,
25/21 in 27/21).«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.