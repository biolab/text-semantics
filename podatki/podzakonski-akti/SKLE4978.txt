I. UVODNE DOLOČBE
1. člen
S tem sklepom Vlada Republike Slovenije
ustanovi javni zavod Cankarjev dom, kulturni in kongresni center (v nadaljnjem
besedilu: zavod), ureja njegov status, razmerja med ustanoviteljem in zavodom
ter temeljna vprašanja glede organizacije, dejavnosti in načina financiranja
zavoda.
Ustanovitelj zavoda je Republika Slovenija
(v nadaljnjem besedilu: ustanovitelj). Ustanoviteljske pravice in obveznosti
izvaja Vlada republike Slovenije.
Soustanovitelj zavoda je Iskra, d.d.
2. člen
Zavod je osrednji slovenski kulturni
center, ustanovljen za izvajanje kulturnega in umetniškega programa ter kongresne
dejavnosti.
3. člen
Zavod je bil ustanovljen z aktom o
ustanovitvi delovne organizacije Kulturni dom Ivan Cankar z dne 16. 3. 1978. S
sklepom o preimenovanju Kulturnega doma Ivan Cankar, ki ga je dne 14. 11. 1980
sprejel odbor udeležencev družbenega dogovora o izgradji in financiranju
Kulturnega doma Ivan Cankar, je bil zavod preimenovan v Cankarjev dom, kulturni
in kongresni center, Ljubljana. Na podlagi pogodb o prenosu ustanoviteljskih
pravic in obveznosti so Mestna občina Ljubljana, Nova ljubljanska banka, d.d.,
Maximarket, d.d., Radiotelevizija Slovenija, Gospodarska zbornica Slovenije in
Telekom Slovenije, d.d., prenesli ustanoviteljske pravice in obveznosti na
Republiko Slovenijo.
Zavod je pravni naslednik Cankarjevega
doma, kulturnega in kongresnega centra, ki je vpisan v sodni register Okrožnega
sodišča v Ljubljani pod vložno številko 061/10149200.
4. člen
Ime zavoda je: Cankarjev dom, kulturni in
kongresni center.
V mednarodnem poslovanju zavod uporablja
ime: Cankarjev dom, Cultural and Congress Centre.
Skrajšano ime zavoda je: Cankarjev dom.
Sedež zavoda je: Prešernova cesta 10,
Ljubljana.
Zavod je pravna oseba.
II. DEJAVNOSTI ZAVODA
5. člen
Glede na namen zaradi katerega je
ustavljen, zavod opravlja kot javno službo naslednje dejavnosti:
-      
načrtovanje, organizacija in izvedba kulturno-umetniških prireditev,
festivalov in sejmov,
-      
produkcija in soprodukcija gledaliških, glasbenih, plesnih, opernih,
multimedialnih in drugih kulturnih in kulturno-vzgojnih prireditev,
-      
razstavljanje likovnih in drugih umetniških del in produkcija razstav s
področja umetnosti,
-      
proizvodnja, izposoja, javno predvajanje in distribucija filmov, video
in avdio kaset in drugih nosilcev zvoka in slike,
-      
založništvo publikacij, značilnih zapisov in videozapisov,
-      
knjižnična, kulturno-vzgojna in izobraževalna dejavnost za področje
kulture, umetnosti in humanistike,
-      
posredovanje kulturnih prireditev po Sloveniji in tujini.
Zavod opravlja tudi druge dejavnosti, ki se
ne opravljajo kot javna služba, in sicer:
-      
organizacija in izvedba kongresnih, družbenopolitičnih, protokolarnih,
gospodarskih, izobraževalnih, sejemskih, festivalskih, družabnih in drugih
prireditev, ki ne sodijo v program javne službe,
-      
organiziranje in izvajanje avkcij,
-      
posredovanje kongresnih in drugih prireditev, ki ne sodijo v program
javne službe, po Sloveniji in tujini ter vse vrste posredniških poslov med
naročniki, organizatorji in izvajalci,
-      
storitve s področje kongresnega turizma,
-      
oddajanje dvoran in drugih prostorov, tehnične opreme, osebja in
opravljanje storitev za izvedbo vseh vrst prireditev,
-      
oblikovalska in grafična dela,
-      
svetovanje in nudenje pogodbenih storitev s področja dejavnosti zavoda
po Sloveniji in v tujini,
-      
svetovanje in strokovna pomoč pri opremljanju objektov s tehničnimi
sistemi in pri njihovi montaži in uporabi,
-      
tehnično-organizacijske storitve, montaža in izposoja tehnične in druge
opreme, vključno z montažo in servisiranjem konferenčne avdio in video opreme,
-      
prodaja likovnih del, izdelkov domače in umetne obrti,
-      
prodaja informativno-oglaševalskega gradiva, knjig, nosilcev zvoka in
videokaset, spominikov ipd. s tematiko ali logotipi s področja umetnosti,
naravne in kulturne dediščine, turizma itd.,
-      
gostinske storitve za potrebe obiskovalcev, izvajalcev in zaposlenih.
Zavod enkrat letno organizira dan odprtih
vrat za zainteresirano javnost in brezplačno predstavi delo zavoda.
6. člen
Naloge iz prejšnjega člena, ki jih zavod
opravlja, so skladno z Uredbo o standardni klasifikaciji dejavnosti (Uradni
list RS, št. 69/07 in 17/08) razvrščene:
-      
R/90.010       Umetniško uprizarjanje;
-      
R/90.020       Spremljajoče dejavnosti za umetniško uprizarjanje; 
-      
R/90.040       Obratovanje objektov za kulturne dejavnosti; 
-      
R/93.299       Druge nerazvrščene dejavnosti za prosti čas;
-      
R/91.011       Dejavnost knjižnic;
-      
R/91.012       Dejavnost arhivov;
-      
C/17.290       Proizvodnja drugih izdelkov iz papirja in kartona;
-      
C/18.120       Drugo tiskanje;
-      
C/18.130       Priprava za tisk in objavo;
-      
C/18.140       Knjigoveštvo in sorodne dejavnosti;
-      
C/18.200       Razmnoževanje posnetih nosilcev zapisa;
-      
G/47.610       Trgovina na drobno v specializiranih prodajalnah s
knjigami;
-      
G/47.782       Trgovina na drobno v specializiranih prodajalnah z
umetniškimi izdelki;
-      
G/47.789       Druga trgovina nadrobno v drugih specializiranih
prodajalnah;
-      
G/47.890       Trgovina nadrobno na stojnicah in tržnicah z drugim
blagom;
-      
G/47.990       Druga trgovina na drobno zunaj prodajaln, stojnic in
tržnic;
-      
I/56.101         Restavracije in gostilne;
-      
I/56.102         Okrepčevalnice in podobni obrati;
-      
I/56.103         Slaščičarne in kavarne;
-      
I/56.210         Priložnostna priprava in dostava jedi;
-      
I/56.300         Strežba pijač;
-      
I/56.290         Druga oskrba z jedmi;
-      
J/58.110        Izdajanje knjig;
-      
J/58.120        Izdajanje imenikov in adresarjev;
-      
J/58.130        Izdajanje časopisov;
-      
J/58.140        Izdajanje revij in druge periodike;
-      
J/58.190        Drugo založništvo;
-      
J/59.110        Produkcija filmov, videofilmov, televizijskih oddaj;
-      
J/59.130        Distribucija filmov, videofilmov, televizijskih oddaj;
-      
J/59.140        Kinematografska dejavnost;
-      
J/59.200        Snemanje in izdajanje zvočnih zapisov in muzikalij;
-      
J/62.010        Računalniško programiranje;
-      
J/62.030        Upravljanje računalniških naprav in sistemov;
-      
J/63.110        Obdelava podatkov in s tem povezane dejavnosti;
-      
J/63.990        Drugo informiranje;
-      
L/68.200        Oddajanje in obratovanje lastnih ali najetih
nepremičnin;
-      
M/69.200       Računovodske, knjigovodske in revizijske dejavnosti;
davčno svetovanje;
-      
M/70.210       Dejavnost stikov z javnostjo;
-      
M/71.129       Druge inženirske dejavnosti in tehnično svetovanje;
-       
M/72.200      Raziskovalna in razvojna dejavnost na področju
družboslovja in humanistike;
-      
M/73.110       Dejavnost oglaševalskih agencij;
-      
M/73.120       Posredovanje oglaševalskega prostora;
-      
M/73.200       Raziskovanje trga in javnega mnenja;
-      
M/74.100       Oblikovanje, aranžerstvo, dekoraterstvo;
-      
M/74.200       Fotografska dejavnost;
-      
M/74.300       Prevajanje in tolmačenje;
-      
N/77.110       Dajanje lahkih motornih vozil v najem in zakup;
-      
N/77.220       Dajanje videokaset in plošč v najem; 
-      
N/77.290       Dajanje drugih izdelkov in za široko rabo v najem in
zakup;
-      
N/77.330       Dajanje pisarniške opreme in računalniških naprav v najem
in zakup;
-      
N/77.390       Dajanje drugih strojev, naprav in opredmetenih sredstev v
najem in zakup;
-      
N/77.400       Dajanje pravic intelektualne lastnine v zakup, razen
avtorsko zaščitenih del;
-      
N/78.200       Posredovanje začasne delovne sile;
-      
N/79.110       Dejavnost potovalnih agencij;
-      
N/79.900       Rezervacije in druge s potovanji povezane dejavnosti;
-      
N/80.100       Varovanje;
-      
N/82.110       Nudenje celovitih pisarniških storitev;
-       
N/82.190       Fotokopiranje, priprava dokumentov in druge posamične
pisarniške dejavnosti;
-      
N/82.300       Organiziranje razstav, sejmov,srečanj;
-       
P/85.520       Izobraževanje, izpopolnjevanje in usposabljanje na
področju kulture in umetnosti;
-      
P/85.590       Drugje nerazvrščeno izobraževanje, izpopolnjevanje in
usposabljanje;
-      
R/92.002       Prirejanje iger na srečo, razen v igralnicah;
-      
R/93.210       Dejavnost zabaviščnih parkov;
-      
S/94.999       Dejavnost drugje nerazvrščenih članskih organizacij.
7. člen
Zavod lahko spremeni ali razširi dejavnosti
le s soglasjem ustanovitelja.
III. ORGANI ZAVODA
8. člen
Organi zavoda so:
-      
generalni direktor,
-      
svet zavoda,
-      
strokovni svet.
Organi zavoda zagotavljajo poslovanje
zavoda v skladu z veljavnimi predpisi in odgovarjajo za zakonitost poslovanja
zavoda.
9. člen
Zavod ima za vodenje posameznih
makroorganizacijskih enot oziroma področij dejavnosti pomočnike generalnega
direktorja, ki uporabljajo naziv direktor, in sicer:
-      
direktor kulturno-umetniškega programa,
-      
direktor kongresno-komercialnega programa,
-      
direktor tehničnega sektorja,
-      
direktor poslovnega sektorja.
Kulturno-umetniški program lahko neposredno
vodi generalni direktor, ki usklajuje in koordinira delo umetniških vodij za
posamezna programska področja. V tem primeru sta funkciji generalnega
direktorja in direktorja kulturno-umetniškega programa združeni.
1. Generalni direktor
10. člen
Generalni direktor zastopa, predstavlja in
vodi poslovanje zavoda ter odgovarja za zakonitost dela zavoda.
Mandat generalnega direktorja traja pet
let, po izteku te dobe je lahko ponovno imenovan.
11. člen
Generalnega direktorja imenuje minister,
pristojen za kulturo (v nadaljnjem besedilu: minister) na podlagi javnega
razpisa ter po predhodnem mnenju sveta in strokovnega sveta. Poleg javnega
razpisa lahko minister povabi posamezne kandidate tudi neposredno.
Če svet oziroma strokovni svet ne poda
mnenja iz prejšnjega odstavka v roku 30 dni od dneva, ko je bil zanj zaprošen,
se šteje, da je mnenje pozitivno.
Na podlagi akta o imenovanju sklene pogodbo
o zaposlitvi z generalnim direktorjem predsednik sveta zavoda po predhodnem
soglasju ministra. Delovno razmerje z generalnim direktorjem se sklene za
določen čas, za čas trajanja mandata.
12. člen
Za generalnega direktorja je lahko imenovan
kandidat, ki izpolnjuje naslednje pogoje:
-      
ima univerzitetno izobrazbo družboslovne ali humanistične smeri,
-      
ima najmanj pet let delovnih izkušenj na vodilnih ali vodstvenih
delovnih mestih,
-      
ima izkušnje s področja kulturnega managementa,
-      
pozna dejavnosti s področja dela zavoda,
-      
aktivno obvlada slovenski jezik,
-      
obvlada najmanj en svetovni jezik na višji ravni.
Ob prijavi na razpis kot tudi v primeru
neposrednega povabila iz prvega odstavka prejšnjega člena je dolžan kandidat
predložiti tudi strategijo zavoda za mandatno obdobje.
13. člen
Generalni direktor je lahko razrešen pred
potekom mandata, za katerega je imenovan, če nastane kateri od razlogov,
določenih v predpisih, ki veljajo za javne zavode.
Glede postopka za razrešitev generalnega
direktorja se smiselno uporabljajo določbe, ki veljajo za postopek njegovega
imenovanja.
14. člen
Naloge generalnega direktorja so:
-      
načrtuje, organizira in vodi delo in poslovanje zavoda,
-      
sprejema strateški načrt,
-      
sprejema program dela,
-      
sprejema akt o organizaciji dela po predhodnem mnenju reprezentativnih
sindikatov zavoda,
-      
sprejema akt o sistemizaciji delovnih mest po predhodnem mnenju
reprezentativnih sindikatov zavoda,
-      
sprejema kadrovski načrt,
-      
sprejema načrt nabav osnovnih sredstev in investicijskega vzdrževanja,
-      
sprejema splošne akte, za katere je tako določeno s predpisi ali pravili
in zagotavlja pripravo aktov, ki jih sprejema svet,
-      
poroča ustanovitelju in svetu o zadevah, ki lahko pomembno vplivajo na
delovanje zavoda,
-      
pripravi letno poročilo,
-      
sklepa zavodsko kolektivno pogodbo,
-      
izvršuje sklepe in odločitve sveta zavoda in drugih organov,
-      
imenuje pomočnike generalnega direktorja – direktorje sektorjev,
-      
oblikuje predloge novih programov in dodatnih storitev,
-      
skrbi za trženje storitev in določa cene storitev,
-      
skrbi za promocijo zavoda,
-      
skrbi za sodelovanje z drugimi zavodi in organizacijami,
-      
zagotavlja obveščanje delavcev v skladu s predpisi,
-      
določa podatke, ki se štejejo za poslovno skrivnost,
-      
izvaja vse pristojnosti s področja delovnih razmerij v skladu z
veljavnimi predpisi,
-      
odloča o disciplinski in odškodninski odgovornosti delavcev,
-      
odloča o razporejanju delovnega časa in odreja delo prek polnega delovnega
časa,
-      
določa plače, odloča o delovni uspešnosti in o napredovanju delavcev v
skladu s predpisi,
-      
imenuje delovne skupine ali druga telesa za izvedbo določenih nalog ali
preučitev posameznih vprašanj iz svoje pristojnosti,
-      
opravlja druge zadeve, ki jih določajo zakon in drugi predpisi, ta sklep
in splošni akti zavoda.
K aktom iz druge, tretje, pete, šeste,
sedme in enajste alinee ter k imenovanju iz trinajste alinee prejšnjega odstavka
daje soglasje svet.
15. člen
Generalni direktor zastopa in predstavlja
zavod neomejeno in je pooblaščen za sklepanje pogodb v okviru potrjenega
finančnega načrta, razen:
-      
pogodb o investicijah, za katere je potreben sklep sveta zavoda,
-      
pogodb, ki se nanašajo na nepremičnine, ki jih ima zavod v upravljanju,
za kar je potrebno soglasje ustanovitelja.
Generalni direktor mora pri vodenju poslov
ravnati z javnimi sredstvi s skrbnostjo vestnega gospodarja.
16. člen
Generalni direktor lahko pri uresničevanju
svojih pooblastil, določenih z zakonom in tem sklepom, prenese opravljanje
posameznih zadev na posamezne delavce s posebnimi pooblastili v skladu z aktom
o notranji organizaciji dela in sistemizaciji delovnih mest.
Direktorji
17. člen
Direktor zastopa, predstavlja in vodi
poslovanje sektorja ter je odgovoren za zakonitost in strokovnost dela zavoda
za področje dejavnosti, ki ga vodi, generalnemu direktorju.
Direktor mora pri vodenju poslov ravnati z
javnimi sredstvi s skrbnostjo vestnega gospodarja.
Mandat direktorja traja pet let, po izteku
te dobe je lahko ponovno imenovan.
18. člen
Direktorja imenuje in razrešuje generalni
direktor na podlagi javnega razpisa. Javni razpis objavi zavod.
Na podlagi sklepa o imenovanju sklene
pogodbo o zaposlitvi z direktorjem generalni direktor zavoda. Delovno razmerje
z direktorjem se sklene za določen čas, za čas trajanja mandata.
19. člen
Pogoje za direktorje določa akt o
sistemizaciji delovnih mest.
Ob prijavi na razpis je dolžan kandidat za
direktorja predložiti predlog razvoja in dela sektorja za mandatno obdobje.
20. člen
Direktor zastopa in predstavlja zavod v
mejah poslov in za sklepanje pogodb na področju dejavnosti, ki jo vodi skladno
s pooblastilom iz 16. člena.
Direktor načrtuje, organizira in vodi delo
organizacijske enote oziroma področja dejavnosti, ki ga vodi. Naloge direktorja
določa akt o sistemizaciji delovnih mest.
21. člen
Direktor je lahko razrešen predčasno:
-      
če sam zahteva razrešitev,
-      
če nastane kateri od razlogov, zaradi katerih po predpisih o delovnih
razmerjih preneha delovno razmerje po samem zakonu,
-      
če pri svojem delu ne ravna po predpisih in splošnih aktih zavoda ali
neutemeljeno ne izvršuje sklepov generalnega direktorja in sveta zavoda ali
ravna v nasprotju z njimi,
-      
če s svojim nevestnim ali nepravilnim delom povzroči zavodu večjo škodo
ali če zanemarja ali malomarno opravlja svoje dolžnosti, tako da nastanejo ali
bi lahko nastale hujše motnje pri opravljanju dejavnosti in
-      
iz drugih razlogov, zaradi katerih je lahko razrešen generalni direktor.
Pred sprejemom sklepa o razrešitvi na
podlagi razlogov iz prejšnjega odstavka mora generalni direktor seznaniti
direktorja z razlogi za razrešitev in mu dati možnost, da se v roku 15 dni o
njih izjavi.
2. Svet zavoda
22. člen
Svet zavoda sestavlja devet članov, od
katerih:
-      
šest članov imenuje Vlada Republike Slovenije izmed strokovnjakov s
področja dela zavoda, financ in pravnih zadev; in sicer dva na predlog ministra
ter po enega na predlog Mestne občine Ljubljana, Radiotelevizije Slovenije,
Iskre d.d. in Gospodarske zbornice Slovenije; 
-      
tri člane izvolijo zaposleni v zavodu na neposrednih in tajnih volitvah.
Mestna občina Ljubljana, Radiotelevizija
Slovenije, Iskra, d.d., in Gospodarska zbornica Slovenije morajo predlagati
kandidata v 30 dneh od prejema poziva, sicer ga Vlada Republike Slovenije
imenuje brez njihovega predloga. Poziv izvede ministrstvo, pristojno za
kulturo.
Mandat članov sveta zavoda traja pet let in
so po izteku mandata lahko ponovno imenovani oziroma izvoljeni. Generalni
direktor mora obvestiti ministra o izteku mandata članom sveta najmanj 90 dni pred
iztekom njihovega mandata.
22.a člen
Predstavnika delavcev v svet zavoda volijo
zaposleni v zavodu na neposrednih in tajnih volitvah. Pravico voliti in biti
voljeni imajo vsi zaposleni v zavodu, razen generalnega direktorja in njegovih
pomočnikov.
Svet zavoda s sklepom razpiše volitve
največ 90 in najmanj 60 dni pred iztekom mandata sveta zavoda. 
S sklepom o razpisu volitev se določita dan
volitev in vsebina predlogov kandidatur ter imenuje volilna komisija.
Sklep o razpisu volitev se javno objavi v
zavodu.
22.b člen
Postopek volitev predstavnika delavcev v
svetu zavoda vodi volilna komisija, ki jo sestavljajo predsednik, dva člana in
njihovi namestniki. Predsednik, člana volilne komisije in njihovi namestniki ne
morejo biti kandidati za člana sveta zavoda.
Volilna komisija skrbi za pravilnost
volitev predstavnika delavcev v svet zavoda, ugotavlja popolnost predlogov
kandidatov, določi seznam volivcev, ugotavlja izid glasovanja in objavi ime
kandidata, ki je izvoljen v svet zavoda, ter vodi neposredno tehnično delo v
zvezi z volitvami. 
22.c člen
Pravico predlagati kandidata za člana sveta
zavoda ima najmanj deset odstotkov zaposlenih. Predlog mora biti predložen
volilni komisiji v 15 dneh po objavi sklepa o razpisu volitev.
Predlog mora vsebovati osebna imena in podpise
predlagateljev, osebne podatke kandidata z njegovim priloženim soglasjem in
druge podatke skladno s sklepom iz drugega odstavka 22.a člena tega sklepa.
22.d člen
Volitve morajo biti organizirane tako, da
je zagotovljena tajnost glasovanja. 
22.e člen
Voli se z glasovnicami. Vsak zaposleni ima
en glas. Na glasovnici se navedejo imena kandidatov po abecednem redu njihovih
priimkov z navedbo, da se voli en kandidat. Voli se tako, da se obkroži
zaporedna številka pred imenom kandidata, za katerega se želi glasovati.
Neizpolnjena glasovnica in glasovnica, na
kateri ni mogoče ugotoviti volje volivca, sta neveljavni. Neveljavna je tudi
glasovnica, če je volivec glasoval za več kakor enega kandidata.
22.f člen
Za člana sveta zavoda je izvoljen tisti
kandidat, ki dobi največje število glasov. Če sta dva kandidata dobila enako
število glasov, je izvoljen tisti, ki ima daljšo delovno dobo v zavodu.
Volilna komisija sestavi zapisnik o poteku
volitev ter izdela poročilo o izidih volitev in ga objavi v petih dneh od dneva
volitev.
23. člen
Svet ima naslednje naloge:
-      
nadzoruje zakonitost dela in poslovanja zavoda,
-      
spremlja, analizira in ocenjuje delovanje javnega zavoda,
-      
predlaga ustanovitelju revizijo poslovanja,
-      
ocenjuje delo generalnega direktorja,
-      
daje soglasje k strateškem načrtu, programu dela, finančnemu načrtu,
sistemizaciji delovnih mest, organizaciji dela, kadrovskemu načrtu, načrtu
nabav in zavodski kolektivni pogodbi ter nadzoruje njihovo izvajanje,
-      
daje soglasje k cenam javnih kulturnih storitev,
-      
potrjuje letno poročilo zavoda,
-      
daje predhodno mnenje k imenovanju generalnega direktorja,
-      
sklepa pogodbo o zaposlitvi z generalnim direktorjem,
-      
oblikuje stalne ali občasne komisije ali druga delovna telesa za
posamezna vprašanja iz svoje pristojnosti,
-      
izvaja druge naloge v skladu z veljavnimi predpisi, tem sklepom in
splošnimi akti zavoda.
24. člen
Oblikovanje in delo sveta podrobneje ureja
poslovnik, ki ga sprejme svet zavoda.
3. Strokovni svet
25. člen
Strokovni svet sestavlja sedem članov, in
sicer:
-      
trije člani, predstavniki zaposlenih, od katerih dva člana izvolijo
delavci med zaposlenimi v kulturno-umetniškem programu, enega pa izmed
zaposlenih v kongresno-komercialnem sektorju;
-      
preostale člane imenujejo predlagatelji, in sicer vsak po enega:
Radiotelevizija Slovenija, Slovenska filharmonija, SNG Opera in balet
Ljubljana, Asociacija nevladnih organizacij in samostojnih ustvarjalcev s
področja kulture in umetnosti.
Mandat članom strokovnega sveta traja pet
let in so lahko po preteku mandata ponovno imenovani oziroma izvoljeni.
Za postopek volitev predstavnikov delavcev
v strokovni svet zavoda se smiselno uporabljajo določbe o volitvah
predstavnikov delavcev v svet zavoda.
Generalni direktor mora pozvati
predlagatelje iz druge alinee prvega odstavka tega člena k imenovanju članov
strokovnega sveta najmanj 90 dni pred potekom mandata strokovnega sveta.
26. člen
Strokovni svet ima naslednje naloge:
-      
spremlja in ocenjuje delovanje zavoda in politiko ustanovitelja,
-      
ugotavlja ustreznost strateškega načrta in programa dela glede na namen,
zaradi katerega je zavod ustanovljen,
-      
obravnava vprašanja s področja strokovnega dela zavoda in daje
generalnemu direktorju mnenja, predloge in pobude za razreševanje teh vprašanj,
-      
daje predhodno mnenje ustanovitelju k imenovanju in razrešitvi
generalnega direktorja zavoda,
-      
daje predhodno mnenje k zavodski kolektivni pogodbi,
-      
daje druge pobude in predloge v zvezi z delovanjem zavoda.
27. člen
Oblikovanje in delo strokovnega sveta
podrobneje ureja poslovnik, ki ga sprejme strokovni svet.
Volitve predstavnikov delavcev se uredijo v
aktu, ki ga sprejme pristojni organ zaposlenih v skladu s predpisi, ki urejajo
sodelovanje delavcev pri upravljanju. (črtan)
4. Skupne določbe za svet zavoda in
strokovni svet
28. člen
Svet zavoda in strokovni svet se konstituirata
na svoji prvi konstitutivni seji, ki jo skliče generalni direktor najpozneje v
30 dneh od dne, ko je imenovana oziroma izvoljena večina članov sveta zavoda
oziroma strokovnega sveta.
Člani sveta zavoda in člani strokovnega
sveta izmed sebe izvolijo predsednika in namestnika. Če predsednik ni izvoljen,
opravlja do izvolitve njegove naloge najstarejši član sveta zavoda, ki ga
imenuje ustanovitelj, oziroma najstarejši član strokovnega sveta.
Članom sveta zavoda in strokovnega sveta
začne teči mandat z dnem konstituiranja sveta oziroma strokovnega sveta.
29. člen
Svet zavoda oziroma strokovni svet sklepa
veljavno, če je na seji navzoča večina članov sveta.
Svet zavoda oziroma strokovni svet sprejema
odločitve z večino glasov vseh članov. Glasovanje o sprejemu odločitev je
javno, razen če se člani sveta zavoda oziroma strokovnega sveta odločijo, da o
posameznem predlogu glasujejo tajno.
30. člen
Član sveta zavoda, ki ga imenuje ustanovitelj, je lahko
razrešen pred iztekom mandata, za katerega je imenovan, če:
-      
sam zahteva razrešitev,
-      
se ne udeležuje sej, 
-      
pri svojem delu ne ravna v skladu s predpisi, 
-      
ne opravlja
svojih nalog oziroma
jih ne opravlja
strokovno,
-      
zaradi bolezni, daljše odsotnosti ali iz drugih utemeljenih razlogov ne
more več opravljati funkcije v svetu zavoda.
Člana sveta zavoda razreši Vlada Republike
Slovenije na predlog sveta zavoda,
ministra ali predlagateljev iz prve alinee prvega odstavka 22. člena tega
sklepa. Za čas do izteka mandata sveta zavoda se imenuje nov član.
31. člen
Mandat predstavniku delavcev v svetu zavoda
predčasno preneha z odstopom, s prenehanjem delovnega razmerja v zavodu ali na
podlagi odpoklica.
Če predstavniku delavcev v svetu zavoda
preneha mandat pred iztekom mandata sveta zavoda, se opravijo nadomestne volitve.
Na nadomestnih volitvah se izvoli nov predstavnik
delavcev v svet zavoda za čas do izteka mandata sveta zavoda. Svet zavoda
razpiše nadomestne volitve najpozneje v 15 dneh po ugotovitvi o prenehanju
mandata.
32. člen
Postopek odpoklica predstavnika delavcev v
svetu zavoda se začne na zahtevo najmanj desetih odstotkov zaposlenih v zavodu.
Postopek odpoklica predstavnika delavcev v svetu zavoda vodi volilna komisija. 
Zahteva za odpoklic mora vsebovati razloge
za odpoklic in priložene podpise delavcev, ki predlagajo odpoklic.
Zahteva za odpoklic se predloži volilni
komisiji, ki je vodila postopek volitev. Volilna komisija preveri formalno
pravilnost zahteve, ne da bi presojala razloge za odpoklic. Če se zahteva za
odpoklic ne zavrne, volilna komisija v 15 dneh razpiše glasovanje o odpoklicu
predstavnika delavcev v svetu zavoda in določi dan glasovanja. Predstavnik
delavcev v svetu zavoda je odpoklican, če je za odpoklic glasovala večina
zaposlenih v zavodu.
Za postopek odpoklica predstavnika delavcev
v svetu zavoda se smiselno uporabljajo določbe o volitvah predstavnika delavcev
v svet zavoda.
33. člen
Mandat predstavniku delavcev v strokovnem
svetu zavoda predčasno preneha z odstopom, s prenehanjem delovnega razmerja v
zavodu ali na podlagi odpoklica. Za odpoklic predstavnikov delavcev v
strokovnem svetu se smiselno uporabljajo določbe o odpoklicu delavcev v svetu
zavoda.
Mandat članu strokovnega sveta iz druge
alinee prvega odstavka 25. člena preneha na podlagi odpoklica s strani
njegovega predlagatelja. Predlog za odpoklic lahko podata strokovni svet ali
minister.
V primeru predčasnega prenehanja mandata
članu strokovnega sveta se za čas do izteka njegovega mandata izvoli oziroma
imenuje nov član.
34. člen
(črtan)
IV. SREDSTVA ZA DELO IN ODGOVORNOST ZA OBVEZNOSTI ZAVODA
35. člen
Zavod upravlja z naslednjim premoženjem:
-      
nepremičninami parc. št. 36/1, 30/2 in 36/26, vpisanimi v vlož. št. 27,
k.o. Gradišče predmestje I, Ljubljana,
-      
v naravi: poslovna stavba, park in dvorišče.
Razen z telefonsko centralo III. podzemni
etaži in s snemalno opremo v prostoru za snemanja za Gallusovo dvorano.
Premoženje iz prvega odstavka je last
Republike Slovenije v 96,53% idealnem deležu in Iskre, d.d., v 3,47% idealnem
deležu.
36. člen
Zavod pridobiva sredstva za delo:
-      
iz državnega proračuna,
-      
iz sredstev soustanovitelja,
-      
iz proračuna lokalnih skupnosti,
-      
s prodajo vstopnic,
-      
s prodajo blaga in storitev na trgu,
-      
z donacijami, darili, sponzorstvi,
-      
iz drugih virov v skladu z zakonom in drugimi predpisi.
37. člen
Presežke prihodkov nad odhodki zavod nameni
za izvajanje in razvoj svoje dejavnosti.
O načinu razpolaganja s presežkom prihodkov
nad odhodki odloča ustanovitelj na predlog generalnega direktorja po predhodnem
mnenju sveta.
O načinu pokrivanja morebitnega
primanjkljaja odloča ustanovitelj na predlog generalnega direktorja zavoda po
predhodnem mnenju sveta.
V. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
38. člen
Zavod je pravna oseba, ki nastopa v pravnem
prometu v okviru svoje dejavnosti samostojno, z vsemi pravicami in obveznostmi,
v svojem imenu in za svoj račun.
Zavod odgovarja za svoje obveznosti z vsemi
sredstvi, s katerimi lahko razpolaga.
VI. ODGOVORNOSTI USTANOVITELJA ZA OBVEZNOSTI ZAVODA TER
MEDSEBOJNE PRAVICE IN OBVEZNOSTI USTANOVITELJA IN ZAVODA
39. člen
Za obveznosti zavoda odgovarjata
ustanovitelj in soustanovitelj vsak do višine sredstev, ki jih v tekočem letu
zagotavljata za delovanje zavoda.
Ustanovitelj in soustanovitelj ne
odgovarjata za obveznosti zavoda iz naslova drugih dejavnosti, ki jih zavod opravlja
za druge naročnike.

Sklep o ustanovitvi javnega zavoda Cankarjev
dom, kulturni in kongresni center (Uradni list RS, št. 87/04)
vsebuje naslednje prehodne in končne določbe:
»VII. PREHODNE IN KONČNE DOLOČBE
40. člen
Svet zavoda in strokovni svet zavoda se
konstituirata najkasneje v treh mesecih od uveljavitve tega sklepa. Do takrat
opravljajo njihove naloge dosedanji organi zavoda.
Z dnem uveljavitve tega sklepa nadaljuje z
delom dosedanji generalni direktor do izteka mandata, za katerega je bil
imenovan.
41. člen
Z dnem uveljavitve tega sklepa se preneha
uporabljati statut z dne 10. 9. 1991, razen določb, ki urejajo volitve predstavnikov
delavcev v svet zavoda. Te določbe se smiselno uporabljajo za prve volitve
predstavnikov delavcev v strokovni svet.
42. člen
Z uveljavitvijo tega sklepa preneha veljati
akt o ustanovitvi delovne organizacije Kulturni dom Ivan Cankar, ki ga je na
podlagi 349. in 357. člena Zakona o združenem delu (Uradni list SFRJ, št.
53/76) in 11. člena Družbenega dogovora o izgradnji in financiranju Kulturnega
doma Ivan Cankar na Trgu revolucije v Ljubljani (Uradni list SRS, št. 2/78)
sprejela skupščina mesta Ljubljane dne 16. 3. 1978.
43. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep spremembah in dopolnitvah Sklepa o
ustanovitvi javnega zavoda Cankarjev dom, kulturni in kongresni center (Uradni
list RS, št. 98/08) vsebuje naslednje prehodne in
končno določbo:
»PREHODNE IN KONČNA DOLOČBA
12. člen
Prve volitve predstavnika delavcev v svet
zavoda razpiše svet zavoda najpozneje v 45 dneh po uveljavitvi tega sklepa.
Mestna občina Ljubljana, Radiotelevizija
Slovenije, Iskra d.d. in Gospodarska zbornica Slovenije morajo predlagati
kandidate za člana sveta v 30 dneh po prejemu poziva. Če kateri od
predlagateljev v tem roku ne poda predloga, Vlada Republike Slovenije imenuje člana
sveta zavoda brez njegovega predloga. Poziv izvede ministrstvo, pristojno za
kulturo.
Vlada Republike Slovenije imenuje člane
sveta v skladu s tem sklepom v enem mesecu po uveljavitvi tega sklepa.
Generalni direktor skliče prvo
konstitutivno sejo sveta zavoda najpozneje v 30 dneh od dne, ko je imenovana
oziroma izvoljena večina članov sveta zavoda. 
Dosedanji člani sveta zavoda opravljajo
svojo funkcijo do konstituiranja novega sveta v skladu s tem sklepom.
Dosedanjim članom sveta preneha mandat z dnem konstituiranja sveta v skladu s
tem sklepom.
13. člen
Generalni direktor poskrbi za vpis sprememb
tega sklepa v sodni register skladno z veljavnimi predpisi.
14. člen
Ta sklep začne veljati naslednji dan po
objavi v Uradnem listu Republike Slovenije.«.