I. SPLOŠNE DOLOČBE
1. člen
(vsebina)
Ta pravilnik podrobneje določa:
-       
strokovne, prostorske, tehnične in organizacijske pogoje za opravljanje
kontrol na kraju samem;
-       
pogoje in merila za izbor izvajalcev kontrol na kraju samem;
-       
pogoje glede izvajanja kontrol na kraju samem ter 
-       
način oblikovanja cen kontrol na kraju samem.
2. člen
(pomen izrazov)
Posamezni izrazi, uporabljeni v tem pravilniku, pomenijo:
1.     
izvajalec kontrol na kraju samem (v nadaljnjem besedilu: izvajalec
kontrol) je pravna ali fizična oseba, ki jo z odločbo v upravnem postopku
izbere Agencija Republike Slovenije za kmetijske trge in razvoj podeželja (v
nadaljnjem besedilu: agencija) in izvaja kontrole na kraju samem v skladu s tem
pravilnikom;
2.     
prijavitelj je pravna ali fizična oseba, ki se prijavi na javni razpis
za izbiro izvajalca;
3.     
kontrolorji in osebe v projektni pisarni so fizične osebe, ki opravljajo
delo na podlagi dogovora z delodajalcem in v skladu s predpisom, ki ureja
preprečevanje dela in zaposlovanja na črno;
4.     
projektna pisarna je pisarna, ki organizira in vodi izvedbo nalog za
posamezen sklop kontrol iz 3. člena tega pravilnika.
3. člen
(sklopi kontrol na kraju samem)
(1) Izvajalec kontrol izvaja kontrole v okviru enega, dveh, treh
ali vseh štirih sklopov, ki so opredeljeni v drugem odstavku tega člena.
(2) Izvajalec kontrol izvaja kontrole v naslednjih sklopih:
-       
kontrole 1. sklopa vključujejo kontrole shem neposrednih plačil v
kmetijstvu in navzkrižno skladnost, kontrole ukrepov iz Programa razvoja
podeželja Republike Slovenije za obdobje 2007–2013 in obdobje 2014–2020, pri
katerih se preverjajo zahteve, vezane na kmetijsko-okoljska-podnebna plačila,
plačila za območja z naravnimi ali drugimi posebnimi omejitvami, zgodnje
upokojevanje, ter kontrole, ki se navezujejo na ukrepe skupne ureditve trgov
kmetijskih proizvodov;
-       
kontrole 2. sklopa so kontrole površin z daljinskim zaznavanjem;
-       
kontrole 3. sklopa so kontrole ukrepov Programa razvoja podeželja
Republike Slovenije za obdobje 2014–2020 s področja gozdarstva;
-       
kontrole 4. sklopa vključujejo kontrole v okviru ukrepov Programa
razvoja podeželja Republike Slovenije za obdobje 2007–2013 in obdobje
2014–2020, razen ukrepov Programa razvoja podeželja iz prve in tretje alineje
tega odstavka.
II. PODROBNEJŠI POGOJI ZA OPRAVLJANJE KONTROL NA KRAJU SAMEM
4. člen
(podrobnejši strokovni pogoji za opravljanje kontrol iz 1.
sklopa)
(1) Izvajalec kontrol iz 1. sklopa mora izpolnjevati
naslednje pogoje:
-       
ima najmanj pet let izkušenj s področja vodenja, organiziranja in
izvajanja projektov;
-       
zagotoviti najmanj petnajst oseb v projektni pisarni, za katere zagotovi
usposabljanje s področja predpisov ukrepov kmetijske politike in s področja
meritev površin z napravami GPS.
(2) Vodja projektne pisarne mora izpolnjevati naslednje pogoje:
-       
ima najmanj izobrazbo s področja kmetijstva, pridobljeno po študijskih
programih druge stopnje v skladu z zakonom, ki ureja visoko šolstvo, oziroma
izobrazbo, ki ustreza ravni izobrazbe, pridobljene po študijskih programih druge
stopnje;
-       
ima najmanj tri leta delovnih izkušenj na področju vodenja projektov.
(3) Vodja kontrole površin mora izpolnjevati naslednje pogoje:
-       
ima najmanj izobrazbo, pridobljeno po študijskih programih druge stopnje
v skladu z zakonom, ki ureja visoko šolstvo, oziroma izobrazbo, ki ustreza
ravni izobrazbe, pridobljene po študijskih programih druge stopnje;
-       
ima najmanj pet let delovnih izkušenj na področju geoinformatike in
urejanja prostorskih podatkov ali najmanj tri leta delovnih izkušenj na
področju geodezije;
-       
ima izobrazbo s področja geodezije ali najmanj triletne izkušnje s
področja veljavnih geodetskih standardov, osnovnega geodetskega sistema in
tehnologije GPS.
(4) Kontrolor mora izpolnjevati naslednje pogoje:
-       
ima najmanj srednjo strokovno izobrazbo;
-       
ima vsaj šestmesečne izkušnje s področja izvajanja kontrol na terenu ali
izobrazbo kmetijske smeri;
-       
usposobljenost za delo z računalnikom, merjenje z napravo GPS in
obdelavo prostorskih podatkov;
-       
opravljen vozniški izpit B-kategorije;
-       
opravljen preizkus znanja o poznavanju zakona, ki ureja splošni upravni
postopek.
5. člen
(podrobnejši strokovni pogoji za opravljanje kontrol iz 2.
sklopa)
Izvajalec kontrol iz 2. sklopa mora izpolnjevati naslednje pogoje:
-       
ima najmanj pet let izkušenj s področja vodenja, organiziranja in
izvajanja projektov;
-       
zagotoviti najmanj dve osebi v projektni pisarni, za kateri zagotovi usposabljanje
s področja predpisov ukrepov kmetijske politike;
-       
zagotoviti najmanj dve osebi v projektni pisarni z izobrazbo s področja
geodezije in z najmanj enoletnimi izkušnjami na področju ortorektifikacije,
fotointerpretacije in avtomatske klasifikacije satelitskih posnetkov; 
-       
zagotoviti najmanj dve osebi v projektni pisarni z izobrazbo s področja
geodezije in z najmanj enoletnimi izkušnjami s področja obdelave satelitskih
posnetkov visoke (HR) in zelo visoke (VHR) ločljivosti;
-       
zagotoviti sodelovanje najmanj desetih kontrolorjev, ki imajo najmanj
eno leto delovnih izkušenj na področju fotointerpretacije, terenske
identifikacije in prostorske obdelave podatkov ter imajo opravljen preizkus
znanja o poznavanju zakona, ki ureja splošni upravni postopek.
6. člen
(podrobnejši strokovni pogoji za opravljanje kontrol iz 3.
sklopa)
(1) Izvajalec kontrol iz 3. sklopa mora izpolnjevati
naslednje pogoje:
-       
ima najmanj pet let izkušenj s področja vodenja, organiziranja in
izvajanja projektov;
-       
zagotoviti najmanj petnajst oseb v projektni pisarni, za katere zagotovi
usposabljanje s področja predpisov ukrepov kmetijske politike in s področja
meritev površin z napravami GPS.
(2) Vodja projektne pisarne mora izpolnjevati naslednje pogoje:
-       
ima najmanj izobrazbo naravoslovne ali tehnične smeri, pridobljeno po
študijskih programih druge stopnje v skladu z zakonom, ki ureja visoko šolstvo,
oziroma izobrazbo, ki ustreza ravni izobrazbe, pridobljene po študijskih
programih druge stopnje;
-       
ima najmanj pet let delovnih izkušenj na področju geoinformatike in
urejanja prostorskih podatkov ali najmanj tri leta delovnih izkušenj na
področju gozdarstva ali geodezije.
(3) Kontrolor mora izpolnjevati naslednje pogoje:
-       
ima najmanj srednjo strokovno izobrazbo;
-       
ima najmanj šest mesecev delovnih izkušenj s področja izvajanja kontrol
na terenu ali izobrazbo gozdarske smeri;
-       
usposobljenost za delo z računalnikom, za merjenje z napravo GPS in za
obdelavo prostorskih podatkov;
-       
opravljen vozniški izpit B-kategorije;
-       
opravljen preizkus znanja o poznavanju zakona, ki ureja splošni upravni
postopek.
7. člen
(podrobnejši strokovni pogoji za opravljanje kontrol iz 4.
sklopa)
(1) Izvajalec kontrol iz 4. sklopa mora izpolnjevati
naslednje pogoje:
-       
ima najmanj pet let izkušenj s področja vodenja, organiziranja in
izvajanja projektov;
-       
zagotoviti najmanj petnajst oseb v projektni pisarni, za katere zagotovi
usposabljanje s področja predpisov ukrepov kmetijske politike in področja
meritev površin z napravami GPS.
(2) Vodja projektne pisarne mora izpolnjevati naslednje pogoje:
-       
ima najmanj izobrazbo gradbene, ekonomske ali druge tehnične smeri,
pridobljeno po študijskih programih druge stopnje v skladu z zakonom, ki ureja
visoko šolstvo, oziroma izobrazbo, ki ustreza ravni izobrazbe, pridobljene po
študijskih programih druge stopnje;
-       
ima najmanj pet let delovnih izkušenj na področju vodenja projektov ali
najmanj tri leta delovnih izkušenj na področju gradbeništva.
(3) Kontrolor mora izpolnjevati naslednje pogoje:
-       
ima najmanj srednjo strokovno izobrazbo;
-       
ima vsaj šest mesecev delovnih izkušenj s področja izvajanja kontrol na
terenu ali izobrazbo gradbene oziroma ekonomske smeri ali druge tehnične smeri;
-       
usposobljenost za delo z računalnikom;
-       
opravljen vozniški izpit B-kategorije;
-       
opravljen preizkus znanja o poznavanju zakona, ki ureja splošni upravni
postopek.
8. člen
(podrobnejši prostorski pogoji za opravljanje kontrol iz 1.,
3. in 4. sklopa)
Izvajalec kontrol iz 1., 3. in 4. sklopa mora zagotoviti naslednje
pogoje:
-       
projektno pisarno za izvedbo vseh vrst kontrol iz 1., 3. in 4. sklopa;
-       
prostore (pisarne) oziroma informacijska mesta za zajem podatkov in za
prenos podatkov s terena v skupno aplikacijo.
9. člen
(podrobnejši prostorski pogoji za opravljanje kontrol iz 2.
sklopa)
Izvajalec kontrol iz 2. sklopa mora poleg pogojev iz
prejšnjega člena zagotoviti še prostore (pisarne) za sestanke s strankami na
najmanj desetih različnih krajih, porazdeljenih na območju, na katerem se v
posameznem letu izvajajo kontrole z daljinskim zaznavanjem.
10. člen
(podrobnejši tehnični pogoji za opravljanje kontrol iz 3.
člena)
Za podrobnejše tehnične pogoje za opravljanje kontrol iz 3.
člena mora izvajalec kontrol zagotoviti opremo z naslednjimi tehničnimi
lastnostmi:
(1) računalniki ali prenosni računalniki z najmanj
naslednjimi tehničnimi lastnostmi:
a)    
procesor vsaj Intel Core i3 ali serija AMD K10 ali ARM Cortex-A15,
b)    
Windows 7,
c)    
Oracle 11g XE,
d)    
aplikacijski strežnik JBoss oz WildFly 8,
e)    
Java 1.7;
(2) diferencialni sprejemniki GPS z naslednjimi lastnostmi in
opremo:
a)    
natančnost < 0,75 m oziroma < 2,5 m, 
b)    
možnost prenosa podatkov prek bluetootha, Egnos korekcije in naknadne
obdelave podatkov meritev že izvedenih kontrol (postprocessing),
c)    
za sprejemnik GPS, za katerega validacija (skladna s smernicami Skupnega
raziskovalnega centra Evropske komisije: Area measurement validation scheme) še
ni bila izvedena, jo mora izvajalec izvesti v skladu z omenjenimi priporočili
pred prvo kontrolo površin, 
d)    
možnost naložitve podatkov o prijavi površin, možnost obdelave meritve
površin in grafični prikaz podatkov na zaslonu GPS-a,
e)    
programsko opremo za obdelavo podatkov o izvedenih meritvah na terenu;
(3) digitalni fotoaparati z najmanj naslednjimi tehničnimi lastnostmi:
a)    
5 megapikslov,
b)    
trikratni optični zoom in
c)    
spominska kartica 256 MB.
11. člen
(podrobnejši tehnični pogoji za opravljanje kontrol iz 1.
sklopa)
(1) Za izvajanje kontrol iz 1. sklopa mora izvajalec
zagotoviti naslednjo opremo:
-       
programsko opremo za obdelavo in analizo prostorskih podatkov (najmanj
tri aplikacije GIS);
-       
barvni tiskalnik A 3 za izrise grafičnih podlag;
-       
varen prenos podatkov med izvajalcem in agencijo v obliki, ki jo določi
agencija, in z osebno zaščitenimi dostopi (digitalni certifikati, gesla);
-       
vsaj 10 računalnikov za delo projektne pisarne in opravljanje internega
nadzora nad delom kontrolorjev;
-       
vsaj 80 prenosnih računalnikov s prenosnimi barvnimi tiskalniki za
tiskanje zapisnikov na kraju samem;
-       
vsaj 20 prenosnih računalnikov s prenosnimi črno-belim ali barvnimi
tiskalniki za tiskanje zapisnikov na kraju samem;
-       
vsaj 50 diferencialnih sprejemnikov GPS z natančnostjo < 0,75 m in
opremo;
-       
vsaj 10 laserskih merilnikov dolžin do 150 metrov;
-       
vsaj 50 merskih trakov;
-       
vsaj 70 digitalnih fotoaparatov;
-       
vsaj 10 sprejemnikov GPS za določanje položaja fotografije;
-       
vsaj 25 naprav za merjenje svetlosti prostora (luksmetri).
(2) Računalniki, sprejemniki GPS z natančnostjo < 0,75 m in
fotoaparati morajo izpolnjevati najmanj zahteve iz 10. člena tega pravilnika.
(3) Kontrolorji morajo razpolagati z vozilom.
12. člen
(podrobnejši tehnični pogoji za opravljanje kontrol iz 2.
sklopa)
(1) Za izvajanje kontrol iz 2. sklopa mora izvajalec
zagotoviti naslednjo opremo:
-       
programsko opremo za obdelavo in analizo prostorskih podatkov (najmanj
tri aplikacije GIS);
-       
barvni tiskalnik A 3 za izrise grafičnih podlag;
-       
varen prenos podatkov med izvajalcem in agencijo v obliki, ki jo določi
agencija, in z osebno zaščitenimi dostopi (digitalni certifikati, gesla);
-       
vsaj dva računalnika za delo projektne pisarne, nadzor in notranje
kontrole;
-       
računalniško in programsko opremo za ortorektifikacijo, obdelavo
satelitskih posnetkov zelo visoke (VHR) ločljivosti in visoke (HR) ločljivosti
posnetkov, fotointerpretacijo in avtomatsko klasifikacijo skladno s postopki,
opisanimi v dokumentu Skupnega raziskovalnega centra Evropske komisije (JRC): Common
technical specifications of remote-sensing control of area-based subsidies;
-       
vsaj 15 prenosnih računalnikov s prenosnimi barvnimi tiskalniki za
tiskanje zapisnikov;
-       
vsaj 10 digitalnih fotoaparatov;
-       
barvni tiskalnik AO za sistemske izrise;
-       
vsaj dva diferencialna dvofrekvenčna sprejemnika GPS z natančnost <
0,02 m za izmero kontrolnih točk;
-       
vsaj 10 diferencialnih sprejemnikov GPS z natančnostjo < 0,75 m in
opremo;
-       
10 merskih trakov;
-       
zadostno število vozil za izvedbo terenske identifikacije in merjenja z
napravo GPS.
(2) Računalniki, sprejemniki GPS z natančnostjo < 0,75 m in
fotoaparati morajo izpolnjevati najmanj zahteve iz 10. člena tega pravilnika.
13. člen
(podrobnejši tehnični pogoji za opravljanje kontrol iz 3.
sklopa)
(1) Za izvajanje kontrol iz 3. sklopa mora izvajalec
zagotoviti naslednjo opremo:
-       
programsko opremo za obdelavo in analizo prostorskih podatkov (najmanj
tri aplikacije GIS);
-       
barvni tiskalnik A 3 za izrise grafičnih podlag;
-       
varen prenos podatkov med izvajalcem in agencijo v obliki, ki jo določi
agencija, in z osebno zaščitenimi dostopi (digitalni certifikati, gesla);
-       
vsaj tri računalnike za delo projektne pisarne in opravljanje internega
nadzora nad delom kontrolorjev;
-       
vsaj 20 prenosnih računalnikov s prenosnimi barvnimi tiskalniki za tiskanje
zapisnikov;
-       
vsaj 20 diferencialnih sprejemnikov GPS z natančnostjo < 2,5 m in
opremo;
-       
vsaj 10 laserskih merilnikov dolžin do 150 metrov;
-       
vsaj 20 merskih trakov;
-       
vsaj 20 digitalnih fotoaparatov;
-       
vsaj 10 sprejemnikov GPS za določanje položaja fotografije.
(2) Računalniki, sprejemniki GPS z natančnostjo < 2,5 m in
fotoaparati morajo izpolnjevati najmanj zahteve iz 10. člena tega pravilnika.
(3) Kontrolorji morajo razpolagati z vozilom.
14. člen
(podrobnejši tehnični pogoji za opravljanje kontrol iz 4.
sklopa)
(1) Za izvajanje kontrol iz 4. sklopa mora izvajalec
zagotoviti naslednjo opremo:
-       
programsko opremo za obdelavo in analizo prostorskih podatkov (najmanj
eno aplikacijo GIS);
-       
barvni tiskalnik A 3 za izrise grafičnih podlag;
-       
varen prenos podatkov med izvajalcem in agencijo v obliki, ki jo določi
agencija, in z osebno zaščitenimi dostopi (digitalni certifikati, gesla);
-       
vsaj tri računalnike za delo projektne pisarne in opravljanje internega
nadzora nad delom kontrolorjev;
-       
vsaj 20 prenosnih računalnikov s prenosnimi barvnimi tiskalniki za
tiskanje zapisnikov;
-       
vsaj 5 diferencialnih sprejemnikov GPS z natančnostjo < 0,75 m in
opremo;
-       
vsaj 10 laserskih merilnikov dolžin do 150 metrov;
-       
vsaj 20 merskih trakov;
-       
vsaj 20 digitalnih fotoaparatov;
-       
vsaj 10 sprejemnikov GPS za določanje položaja fotografije.
(2) Računalniki, sprejemniki GPS z natančnostjo < 0,75 m
in fotoaparati morajo izpolnjevati najmanj zahteve iz 10. člena tega
pravilnika.
(3) Kontrolorji morajo razpolagati z vozilom.
15. člen
(podrobnejši organizacijski pogoji za opravljanje kontrol iz
3. člena)
Izvajalec kontrol iz 3. člena mora:
-       
zagotoviti enovito in celovito organizacijsko in logistično vodenje
projekta;
-       
zagotoviti prenos ugotovitev kontrol na agencijo;
-       
zagotoviti sodelovanje usposobljenih kontrolorjev v postopku revizij;
-       
zagotoviti usposobljene kontrolorje in potrebno predpisano opremo za
njihovo delo; 
-       
pred začetkom vsakoletnega izvajanja posameznih kontrol iz drugega
odstavka 3. člena tega pravilnika napotiti kontrolorja na izobraževanje s
področja ukrepov kmetijske politike ter teoretični in praktični preizkus znanja
izvajanja posameznih kontrol;
-       
zagotoviti najmanj 80 kontrolorjev, usposobljenih za izvajanje
posameznih vrst kontrol iz 1. sklopa;
-       
zagotoviti najmanj 20 kontrolorjev, usposobljenih za izvajanje
posameznih vrst kontrol iz 2. sklopa;
-       
zagotoviti najmanj 20 kontrolorjev, usposobljenih za izvajanje
posameznih vrst kontrol iz 3. sklopa;
-       
zagotoviti najmanj 20 kontrolorjev, usposobljenih za izvajanje
posameznih vrst kontrol iz 4. sklopa;
-       
zagotoviti dvorano, opremljeno za izvedbo izobraževanja.
III. POGOJI IN MERILO ZA IZBOR IZVAJALCA KONTROL NA KRAJU
SAMEM
16. člen
(pogoji za izbor)
(1) Izpolnjevanje pogojev za izbor izvajalca, ki so
opredeljeni v 4. do 15. členu tega pravilnika, se ugotavlja ločeno za vsak
sklop kontrol iz 3. člena tega pravilnika posebej.
(2) Prijava za izbor izvajalca se lahko odda za vsak posamezen
sklop kontrol, skupaj za več kontrol ali skupaj za vse sklope kontrol iz 3.
člena tega pravilnika, za katere se objavi javni razpis.
17. člen
(merilo za izbor)
(1) Prijavitelj za vsako kontrolo iz 3. člena tega pravilnika
v prijavi navede ceno.
(2) Merilo za izbor izvajalcev je najnižja skupna ponderirana
cena.
(3) Skupna ponderirana cena za posamezen sklop je seštevek
zmnožkov cen iz prvega odstavka tega člena s ponderjem za posamezno kontrolo iz
3. člena tega pravilnika, ki ga agencija določi v javnem razpisu.
(4) Ponder za posamezno kontrolo iz 3. člena tega pravilnika se
določi na podlagi predvidenega števila kontrol, ki jih določi agencija v javnem
razpisu.
18. člen
(izbor izvajalca kontrol)
(1) Javni razpis za izbor izvajalcev kontrol izvede agencija.
(2) Javni razpis mora vsebovati:
-       
predmet javnega pooblastila,
-       
pogoje za izvajalce ločeno po sklopih,
-       
dokumente in dokazila, ki jih morajo prijavi priložiti prijavitelji, ločeno
po sklopih,
-       
merila za izbor in način izračuna ponderirane cene iz 17. člena tega
pravilnika,
-       
čas in kraj oddaje prijav,
-       
rok za izbiro izvajalcev,
-       
rok, v katerem so prijavitelji obveščeni o izboru,
-       
odgovorne osebe za dajanje informacij med javnim razpisom.
(3) Javni razpis se objavi v Uradnem listu Republike
Slovenije in na spletnih straneh Ministrstva za kmetijstvo, gozdarstvo in
prehrano (v nadaljnjem besedilu: ministrstvo) in agencije ter je objavljen najmanj
40 dni.
(4) Javni razpis je uspešen, če je do poteka razpisnega roka
predložena vsaj ena veljavna prijava za posamezen razpisani sklop. Če je
razpisanih več sklopov in je veljavna prijava prispela zgolj za enega oziroma
nekatere od razpisanih sklopov, za preostale pa ne, se javni razpis za
preostale sklope ponovi.
(5) Predstojnik agencije imenuje najmanj tričlansko komisijo,
ki pregleda prijave in ugotovi izpolnjevanje pogojev. Komisijo sestavljajo
predstavniki ministrstva in agencije. 
(6) Pogodba, sklenjena z izvajalcem kontrol, mora vsebovati zlasti:
-       
podlago za sklenitev pogodbe,
-       
predmet pogodbe,
-       
vrednost pogodbe,
-       
osnovne podatke izvajalca,
-       
obveznosti izvajalca,
-       
obveznosti agencije,
-       
način, roke in pogoje plačila kontrol,
-       
nadzor nad izvajanjem kontrol na kraju samem,
-       
način poročanja agenciji,
-       
pogodbene kazni,
-       
odgovornost izvajalca za škodo zaradi neizpolnjevanja pogodbenih
obveznosti,
-       
razmerja ob spremenjenih in nepredvidljivih okoliščinah,
-       
določbe o garanciji za dobro izvedbo del,
-       
veljavnost pogodbe,
-       
način spreminjanja in dopolnjevanja pogodbe.
IV. PODROBNEJŠE ZAHTEVE GLEDE IZVAJANJA KONTROL NA KRAJU
SAMEM
19. člen
(izvajanje kontrol)
(1) Posamezne kontrole iz prve, tretje in četrte alineje drugega
odstavka 3. člena tega pravilnika se izvajajo z neposrednim ugotavljanjem
dejstev pri upravičencih, kontrole iz druge alineje drugega odstavka 3. člena
tega pravilnika pa se izvajajo v skladu s predpisanimi postopki in metodami
daljinskega zaznavanja.
(2) Agencija najpozneje dva meseca pred začetkom izvajanja posameznih
kontrol iz 3. člena tega pravilnika opredeli predviden obseg kontrol.
(3) Pred začetkom izvajanja posameznih kontrol iz 3. člena tega
pravilnika se morajo kontrolorji udeležiti izobraževanja s področja ukrepov
kmetijske politike ter opraviti teoretični in praktični preizkus znanja
izvajanja kontrol.
20. člen
(dolžnosti izvajalca)
Izvajalci kontrol morajo:
-       
za kontrolorje in osebe v projektni pisarni zagotavljati usposabljanje s
področja poznavanja predpisov ukrepov kmetijske politike in usposabljanje s
področja meritev površin z napravami GPS;
-       
za uresničitev nalog upoštevati vse predpise, dokumentacijo, navodila in
priročnike, ki so potrebni za izvajanje kontrol;
-       
upoštevati časovni načrt agencije;
-       
pred izvedbo kontrol podati »Izjavo o izpolnjevanju odgovornosti« za
tekoče leto v skladu s točko C.1 (V) 1. člena Priloge 1 Delegirane uredbe
Komisije (EU) št. 907/2014 z dne 11. marca 2014 o dopolnitvi Uredbe (EU) št.
1306/2013 Evropskega parlamenta in Sveta v zvezi s plačilnimi agencijami in ostalimi
organi, finančnim upravljanjem, potrditvijo obračunov, varščinami in uporabo
eura (UL L št. 255 z dne 28. 8. 2014, str. 18), zadnjič popravljene s Popravkom
Delegirane uredbe Komisije (EU) št. 907/2014 z dne 11. marca 2014 o dopolnitvi Uredbe
(EU) št. 1306/2013 Evropskega parlamenta in Sveta v zvezi s plačilnimi
agencijami in ostalimi organi, finančnim upravljanjem, potrditvijo obračunov,
varščinami in uporabo eura (UL L št. 271 z dne 12. 9. 2014, str. 102);
-       
agenciji v skladu s pogodbo iz 6. točke 18. člena tega pravilnika
predložiti zapisnike o opravljenih kontrolah z morebitnimi prilogami;
-       
kadar koli omogočiti agenciji nadzor nad izvajanjem kontrol;
-       
še pet let po zadnji opravljeni kontroli omogočati naknadna zunanja
preverjanja, ki jih opravijo agencija, Evropska komisija, Evropsko računsko
sodišče, drugi pristojni organi ali pooblaščene osebe;
-       
zagotoviti izvedbo zahtevnejših kontrol, kot so kontrole ob prisotnosti
Evropske komisije, Evropskega računskega sodišča, drugih pristojnih organov ali
pooblaščenih oseb;
-       
zagotoviti varstvo osebnih podatkov v skladu s predpisi, ki urejajo
varstvo osebnih podatkov;
-       
zagotoviti, da so kontrolorji pri izvajanju kontrol neodvisni in
nepristranski ter da pri njihovem delu ne prihaja do nasprotja interesov;
-       
zagotoviti izvedbo drugih kontrol za ukrepe, določene s predpisi, ki
urejajo kmetijstvo.
V. CENE STORITEV
21. člen
(oblikovanje cen)
(1) Cene se določijo tako, da se prevzamejo cene izbranega izvajalca,
ki navede najnižjo skupno ponderirano ceno za posamezen sklop.
(2) Cene vseh kontrol, ki jih mora izvajalec izvesti, se letno
spreminjajo v skladu s predpisom, ki določa način valorizacije denarnih
obveznosti, o katerih se v večletnih pogodbah dogovorijo pravne osebe javnega
sektorja.
22. člen
(cena izvedbe več kontrol hkrati)
Agencija lahko zahteva od izvajalca, da posamezne kontrole iz
3. člena tega pravilnika izvede hkrati, kar izvajalec zagotovi z enim ali več
kontrolorji. V tem primeru se cena vsake kontrole zmanjša za 10 odstotkov.
VI. KONČNI DOLOČBI
23. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
izbiri izvajalcev kontrol na kraju samem (Uradni list RS, št. 56/10).
24. člen
(uveljavitev)
Ta pravilnik začne veljati naslednji dan po objavi v Uradnem listu
Republike Slovenije.
Št. 007-58/2015
Ljubljana, dne 24. aprila 2015
EVA 2015-2330-0071
Mag. Dejan Židan l.r.
minister
za kmetijstvo, gozdarstvo in prehrano