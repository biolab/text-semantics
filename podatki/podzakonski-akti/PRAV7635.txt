1. člen
(splošna določba)
Ta pravilnik določa merila za ugotavljanje delovne uspešnosti
direktorjev oseb javnega prava s področja Ministrstva za finance.
2. člen
(merila)
Višino dela plače za delovno uspešnost direktorja določi
organ, pristojen za imenovanje, na podlagi naslednjih meril: 
-       
izpolnitev načrtovanega dela osebe javnega prava po obsegu, strukturi in
kakovosti, določeni za izvajanje nalog, 
-       
nadpovprečna obremenjenost glede na obseg dela in pomen nalog, 
-       
ocena dela.
3. člen
(vrednotenje izpolnjevanja načrtovanega dela na podlagi
letnega poročila o delu)
Izpolnitev letnega načrta po obsegu, strukturi in kakovosti,
določeni za izvajanje javne službe, se ovrednoti na naslednji način:
-       
preseganje pričakovanega obsega in kakovosti dela za več kot 10%                            60%
-       
preseganje pričakovanega obsega in kakovosti dela za do 10%                                    50%
-       
tekoče in kvalitetno opravljanje nalog                                                                             40%.
4. člen
(vrednotenje obsega dela in obremenjenosti)
Obseg dela osebe javnega prava se ovrednoti na naslednji
način:
-       
izjemno povečane obremenitve zaradi povečanega obsega dela oziroma
pomena
nalog, ki jih opravlja oseba
javnega prava                                                                       20%
-       
povečanje obremenitve zaradi povečanega obsega dela oziroma pomena
nalog,
ki jih opravlja oseba
javnega prava                                                                                10%.
5. člen
(ocena uspešnosti dela)
(1) Na podlagi ocene uspešnosti dela se ovrednoti delo
direktorja do 20%. 
(2) Pri oceni uspešnosti dela se upošteva gospodarnost
poslovanja, organizacijo dela, ustvarjalnost, prispevek k poenostavitvi
postopkov in druge dosežke.
6. člen
(izračun dela plače za delovno uspešnost direktorja)
(1) Direktorju pripada del plače za delovno uspešnost, če
izpolni vsaj eno od meril iz tega pravilnika. 
(2) Doseženi odstotki iz 4., 5. in 6. člena tega pravilnika
se seštevajo. 
(3) Višina dela plače za delovno uspešnost se izračuna tako,
da se dobljeni odstotki pomnožijo z višino dveh osnovnih mesečnih plač
direktorja.
7. člen
(neupravičenost do dodatka)
Do dodatka za delovno uspešnost ni upravičen direktor, v
kolikor je: 
-       
oseba javnega prava v preteklem letu poslovala z izgubo ali 
-       
Računsko sodišče izdalo negativno mnenje o poslovanju osebe javnega
prava za obdobje, v katerem je bil direktor odgovoren za njeno poslovanje.
8. člen
(sorazmerni del plače za delovno uspešnost)
Če direktor nastopi mandat med poslovnim letom, mu delovna
uspešnost pripada sorazmerno s trajanjem mandata v poslovnem letu.
9. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-192/2006-1
Ljubljana, dne 10. marca 2006
EVA 2006-1611-0080
dr. Andrej Bajuk l.r.
Minister
za finance