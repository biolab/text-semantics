1. člen
(vsebina)
Ta uredba določa metodologijo za določitev
razvitosti občin na podlagi:
-       
kazalnikov razvitosti občine, ki so: bruto dodana vrednost gospodarskih
družb na zaposlenega, osnova za dohodnino na prebivalca občine in število
delovnih mest na število delovno aktivnega prebivalstva občine,
-       
kazalnikov ogroženosti občine, ki so: indeks staranja prebivalstva
občine ter stopnja registrirane brezposelnosti in stopnja delovne aktivnosti na
območju občine,
-       
kazalnikov razvojnih možnosti, ki so: oskrbljenost z dobrinami in storitvami
javnih komunalnih služb (delež prebivalcev, ki imajo priključek na javno
kanalizacijo), opremljenost s kulturno infrastrukturo (kulturni spomeniki in
objekti javne kulturne infrastrukture), delež območij Natura 2000 v občini in
poseljenost občine.
2. člen
(organi za pripravo podatkov in obdobje,
ki se upošteva pri izračunu kazalnikov)
(1) Za določitev kazalnikov iz
prejšnjega člena se določijo naslednji organi za pripravo podatkov in obdobje,
ki se upošteva pri izračunu kazalnikov:


Kazalnik

Organ, pristojen za pripravo podatkov

Obdobje, ki se upošteva pri izračunu kazalnika


1. Kazalniki
  razvitosti občine:

 

 


bruto dodana vrednost
  gospodarskih družb na zaposlenega

Agencija Republike
  Slovenije za javnopravne evidence in storitve

2009, 2010 in 2011


osnova za dohodnino na
  prebivalca občine

Davčna uprava Republike
  Slovenije
Statistični urad
  Republike Slovenije

2008, 2009 in 2010

  2008, 2009 in 2010


število delovnih mest
  na število delovno aktivnega prebivalstva občine

Statistični urad
  Republike Slovenije

2009, 2010 in 2011


2. Kazalniki
  ogroženosti občine:

 

 


indeks staranja
  prebivalstva občine

Statistični urad
  Republike Slovenije

2010, 2011 in 2012


stopnja registrirane
  brezposelnosti na območju občine

Statistični urad
  Republike Slovenije

2009, 2010 in 2011


stopnja delovne
  aktivnosti na območju občine

Statistični urad
  Republike Slovenije

2009, 2010 in 2011


3. Kazalniki
  razvojnih možnosti občine:

 

 


oskrbljenost z
  dobrinami in storitvami javnih komunalnih služb (delež prebivalcev, ki imajo
  priključek na javno kanalizacijo)

Statistični urad
  Republike Slovenije

2011
 


opremljenost s kulturno
  infrastrukturo (kulturni spomeniki in objekti javne kulturne infrastrukture)

Ministrstvo za
  izobraževanje, znanost, kulturo in šport

  Statistični urad Republike Slovenije

stanje 19. 10.
  2012 (kulturni spomeniki)
2011 (javna kulturna
  infrastruktura)
2011


delež območij Natura
  2000 v občini

Ministrstvo za
  kmetijstvo in okolje

2007


poseljenost občine

Statistični urad
  Republike Slovenije

2010, 2011 in 2012


(2) Kazalnik opremljenosti s kulturno
infrastrukturo (kulturni spomeniki in objekti javne kulturne infrastrukture) je
aritmetično povprečje števila kulturnih spomenikov in števila objektov javne
kulturne infrastrukture, preračunano na prebivalca in na površino občine.
3. člen
(standardizacija kazalnikov)
(1) Vrednosti posameznih kazalnikov,
ki jih zagotavljajo pristojni organi iz prejšnjega člena, se standardizirajo,
in sicer na naslednji način:
(2) Za kazalnike indeks staranja
prebivalstva občine, stopnja registrirane brezposelnosti na območju občine,
opremljenost s kulturno infrastrukturo (kulturni spomeniki in objekti javne
kulturne infrastrukture), delež območij Natura 2000 v občini in poseljenost
občine se standardizirana vrednost kazalnika uporabi tako, da se
standardizirana vrednost kazalnika odšteje od vrednosti 1.
4. člen
(izračun koeficienta razvitosti občine)
(1) Koeficient razvitosti občine je
razmerje med vrednostjo aritmetičnega povprečja standardiziranih vrednosti
kazalnikov v občini in vrednostjo aritmetičnega povprečja standardiziranih
vrednosti kazalnikov v državi, pri čemer je koeficient povprečne razvitosti
občin v državi 1,00.
(2) Koeficient razvitosti občine se
izračuna na naslednji način:
(3) Koeficient razvitosti občine se
zaokroži navzgor na dve decimalni mesti.
5. člen
(obdobje, za katero se določi razvitost
občine)
Ta uredba se uporablja za določitev
koeficientov razvitosti občin za leti 2013 in 2014.
6. člen
(koeficient razvitosti nove občine)
Koeficient razvitosti nove občine, za
katero podatki o kazalnikih iz 2. člena te uredbe ne obstajajo, se določi v
enaki višini, kot je določen za prejšnjo občino.
7. člen
(prenehanje veljavnosti)
Z dnem uveljavitve te uredbe preneha
veljati Uredba o metodologiji za določitev razvitosti občin (Uradni list RS,
št. 3/11).
8. člen
(končna določba)
Ta uredba začne veljati naslednji dan po
objavi v Uradnem listu Republike Slovenije.
Št. 00712-75/2012
Ljubljana, dne 20. decembra 2012
EVA 2012-1611-0007
Vlada Republike Slovenije
Janez Janša l.r.
Predsednik