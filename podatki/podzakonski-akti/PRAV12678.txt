1. člen
S tem pravilnikom se sprejme gozdnogospodarski načrt
gozdnogospodarske enote Vojnik (2017–2026), št. 9-36/17 z dne 22. 2. 2018,
ki ga je za obdobje od 1. januarja 2017 do 31. decembra 2026 izdelal
Zavod za gozdove Slovenije, Območna enota Celje.
2. člen
Gozdnogospodarska enota Vojnik, ki meri 9.932,87 ha, se
nahaja v gozdnogospodarskem območju Celje, v občinah Vojnik in Dobrna, oziroma
v katastrskih občinah Brdce nad Dobrno, Klanc, Zavrh, Čreškova, Socka, Lipa,
Dol, Verpete, Podgorje, Loka, Novake, Homec, Dobrna, Lemberg, Strmec pri
Vojniku, Višnja vas, Male dole, Bezovica, Tomaž, Vojnik trg in Vojnik okolica.
3. člen
V gozdnogospodarski enoti Vojnik je s 1. januarjem 2017
ugotovljeno naslednje stanje gozdov:
1.     
lastništvo: 92 % zasebnih gozdov v lasti fizičnih ali pravnih oseb, 8 %
državnih gozdov ter 7,43 ha gozdov lokalnih skupnosti;
2.     
površina: 5.367,55 ha, od katere je 4.708,25 ha večnamenskih in 659,30
ha varovalnih gozdov;
3.     
lesna zaloga: 337 m3/ha, od tega 160 m3/ha
iglavcev in 177 m3/ha listavcev;
4.     
tekoči letni prirastek: 8,31 m3/ha, od tega 3,65 m3/ha
iglavcev in 4,66 m3/ha listavcev.
4. člen
(1) V gozdnogospodarskem načrtu gozdnogospodarske enote
Vojnik (2017–2026) je ob upoštevanju usmeritev iz gozdnogospodarskega načrta
gozdnogospodarskega območja Celje, izdelanega za obdobje od 1. januarja
2011 do 31. decembra 2020, ugotovljenega stanja gozdov, analize preteklega
gospodarjenja, zakonitosti razvoja gozdov in pridobljenih spoznanj pri
spremljanju razvoja gozdov v gozdnogospodarski enoti Vojnik določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 4.708,25 ha,
-       
ekološke funkcije na površini 828,47 ha ter
-       
socialne funkcije na površini 206,55 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Vojnik (2017–2026)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Vojnik za obdobje od
1. januarja 2017 do 31. decembra 2026 določeni naslednji ukrepi:
-       
najvišji možni posek v višini 394.865 m3, od tega
189.539 m3 iglavcev in 205.326 m3 listavcev;
-       
gojitvena dela, potrebna za ohranitev in razvoj gozdov, na površini
318,31 ha;
-       
nega mlajšega drogovnjaka na površini 104,59 ha;
-       
odstranjevanje vzpenjavk s ponovitvami na skupno 1,3 ha ter
-       
zaščita s 1.880 tulci ali mrežami.
(2) V gozdnogospodarskem načrtu gozdnogospodarske enote
Vojnik (2017–2026) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Vojnik v obdobju od uveljavitve tega
pravilnika do 31. decembra 2026 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Vojnik
(2017–2026).
7. člen
Po en izvod gozdnogospodarskega načrta gozdnogospodarske enote
Vojnik (2017–2026) je na vpogled na sedežu Zavoda za gozdove Slovenije, Območne
enote Celje, Ljubljanska 13, 3000 Celje, na sedežu Zavoda za gozdove Slovenije,
Krajevne enote Celje, Ljubljanska 13, 3000 Celje, in na Ministrstvu za
kmetijstvo, gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Vojnik (2017–2026).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-363/2017
Ljubljana, dne 30. maja 2018
EVA 2016-2330-0060
Mag. Dejan Židan l.r.
minister za kmetijstvo,
gozdarstvo in prehrano