I. SPLOŠNE DOLOČBE
1. člen
Ta pravilnik ureja vsebino in obliko ter postopek vpisa v
register izvajalcev v dejavnosti zdravstvene ali babiške nege (v nadaljnjem
besedilu: register), pogoje za vpis in izbris iz registra, pogoje in postopek
za podelitev, podaljšanje in odvzem licence izvajalcem v dejavnosti zdravstvene
ali babiške nege ter licenčno vrednotenje strokovnih izpopolnjevanj in
izobraževanj v dejavnosti zdravstvene ali babiške nege, ki jih vodi Zbornica
zdravstvene in babiške nege Slovenije – Zveza strokovnih društev medicinskih
sester, babic in zdravstvenih tehnikov Slovenije (v nadaljnjem besedilu:
Zbornica – Zveza).
2. člen
(1) Izvajalec v dejavnostih zdravstvene ali babiške nege
(v nadaljnjem besedilu: izvajalec) lahko samostojno opravlja dejavnosti
zdravstvene ali babiške nege v Republiki Sloveniji v okviru svojih poklicnih
kompetenc, če je vpisan v register, oziroma če je vpisan v register in ima
veljavno licenco.
(2) Izvajalec, ki mora biti vpisan v register, je:
-       
tehnik zdravstvene nege/tehnica zdravstvene nege, zdravstveni
tehnik/zdravstvena tehnica, medicinska sestra,
-       
medicinska sestra babica,
-       
bolničar negovalec/bolničarka negovalka.
(3) Izvajalec, ki mora biti vpisan v register in imeti
veljavno licenco, je:
-       
višja medicinska sestra/višji medicinski tehnik/višji zdravstveni tehnik,
-       
diplomirana medicinska sestra/diplomirani zdravstvenik,
-       
diplomirana babica/diplomirani babičar.
II. REGISTER
3. člen
Register se vodi v elektronski obliki.
4. člen
(1) Register vsebuje naslednje podatke o izvajalcu:
-       
osebno ime,
-       
datum in kraj rojstva,
-       
stalno oziroma začasno prebivališče,
-       
enotna matična številka občana,
-       
državljanstvo,
-       
podatke o listini, s katero dokazuje zaključeno izobraževanje,
-       
podatke o listini, s katero dokazuje opravljen strokovni izpit,
-       
podatke o specializaciji in pridobljenih dodatnih znanjih,
-       
datum in področje o pridobljenih znanstvenih in pedagoških nazivih,
-       
podatke o izrečenih ukrepih,
-       
podatke o delodajalcu izvajalca in delovnem mestu,
-       
podatke o vpisu in izbrisu iz registra,
-       
članstvo v domačih in tujih strokovnih združenjih,
-       
izjavo o uveljavljanju pravice do ugovora vesti,
-       
podatke o izvajalcu iz kazenske evidence,
-       
podatke o licenci, z navedbo strokovnega področja, in licenčnih točkah
(število zbranih licenčnih točk po posameznih strokovnih vsebinah, datum
pridobitve licenčnih točk in skupno število zbranih licenčnih točk).
(2) O vsaki spremembi podatkov iz prejšnjega odstavka
mora izvajalec obvestiti Zbornico – Zvezo najpozneje v 30 dneh po
nastopu spremembe. Spremembe podatkov in datum sprememb se vpišejo v register.
5. člen
Pogoji za vpis v register so:
1.     
za tehnika zdravstvene nege/tehnico zdravstvene nege, zdravstvenega
tehnika/zdravstveno tehnico, medicinsko sestro 
- 
pridobljeno zaključno spričevalo srednje strokovne šole v Republiki
Sloveniji ali v bivši Socialistični federativni republiki Jugoslaviji pred
25. junijem 1991 ali nostrificirano spričevalo s področja zdravstvene nege
oziroma priznana enakovrednost tujega strokovnega naslova s slovenskim strokovnim
naslovom, pridobljena po zakonu, ki ureja priznavanje in vrednotenje
izobraževanja oziroma odločba Ministrstva za zdravje o pristopu k opravljanju
pripravništva in strokovnega izpita, izdana na podlagi 31.č člena Pravilnika o
pripravništvu in strokovnih izpitih zdravstvenih delavcev in zdravstvenih
sodelavcev na področju zdravstvene dejavnosti (Uradni list RS, št. 33/04,
38/06, 84/09, 107/10 – ZPPKZ, 42/12 in 4/15) in potrdilo izobraževalnega zavoda
o uspešno opravljenih dopolnilnih obveznosti študijskega programa,
- 
opravljen strokovni izpit, in
- 
potrdilo pristojnega organa države, v kateri ima izvajalec pridobljeno
kvalifikacijo, iz katerega izhaja registracija pri pristojnem organu,
neobravnava v disciplinskem postopku ali drugem postopku, iz katerega izhaja
prepoved opravljanja poklica oziroma izrečena prepoved opravljanja poklica, ki
ni starejše od treh mesecev.
Ne glede na določbo prejšnjega odstavka je pogoj za
izvajalca, ki ima pridobljeno kvalifikacijo v državi Evropskega gospodarskega
prostora ali Švicarski konfederaciji:
-       
odločba o priznani kvalifikaciji v skladu z zakonom, ki ureja postopek
priznavanja poklicnih kvalifikacij, in
-       
potrdilo pristojnega organa države članice Evropskega gospodarskega
prostora in Švicarske konfederacije, iz katerega izhaja registracija pri
pristojnem organu, neobravnava v disciplinskem postopku ali drugem postopku, iz
katerega izhaja prepoved opravljanja poklica oziroma izrečena prepoved
opravljanja poklica, ki ni starejše od treh mesecev;
2.     
za medicinsko sestro babico
- 
pridobljeno zaključno spričevalo srednje strokovne šole v Republiki
Sloveniji najpozneje do 31. 8. 1981 ali v bivši Socialistični federativni
republiki Jugoslaviji pred 25. junijem 1991 ali nostrificirano spričevalo
s področja zdravstvene ali babiške nege oziroma priznana enakovrednost tujega
strokovnega naslova s slovenskim strokovnim naslovom, pridobljena po zakonu, ki
ureja priznavanje in vrednotenje izobraževanja oziroma odločba Ministrstva za
zdravje o pristopu k opravljanju pripravništva in strokovnega izpita, izdana na
podlagi 31.a oziroma 31.č člena Pravilnika o pripravništvu in strokovnih
izpitih zdravstvenih delavcev in zdravstvenih sodelavcev na področju
zdravstvene dejavnosti (Uradni list RS, št. 33/04, 38/06, 84/09, 107/10 –
ZPPKZ, 42/12 in 4/15) in potrdilo izobraževalnega zavoda o uspešno opravljenih
dopolnilnih obveznosti študijskega programa,
- 
opravljen strokovni izpit, in
- 
potrdilo pristojnega organa države, v kateri ima izvajalec pridobljeno
kvalifikacijo, iz katerega izhaja registracija pri pristojnem organu,
neobravnava v disciplinskem postopku ali drugem postopku, iz katerega izhaja
prepoved opravljanja poklica oziroma izrečena prepoved opravljanja poklica, ki
ni starejše od treh mesecev.
Ne glede na določbo prejšnjega odstavka je pogoj za izvajalca,
ki ima pridobljeno kvalifikacijo v državi Evropskega gospodarskega prostora ali
Švicarski konfederaciji:
-       
odločba o priznani kvalifikaciji v skladu z zakonom, ki ureja postopek
priznavanja poklicnih kvalifikacij, in
-       
potrdilo pristojnega organa države članice Evropskega gospodarskega
prostora in Švicarske konfederacije, iz katerega izhaja registracija pri
pristojnem organu, neobravnava v disciplinskem postopku ali drugem postopku, iz
katerega izhaja prepoved opravljanja poklica oziroma izrečena prepoved
opravljanja poklica, ki ni starejše od treh mesecev;
3.     
za bolničarja negovalca/bolničarko negovalko:
- 
pridobljeno zaključno spričevalo srednje poklicne šole v Republiki
Sloveniji ali v bivši Socialistični federativni republiki Jugoslaviji pred
25. junijem 1991 ali nostrificirano spričevalo s področja zdravstvene nege
oziroma priznana enakovrednost tujega strokovnega naslova s slovenskim
strokovnim naslovom, pridobljena po zakonu, ki ureja priznavanje in vrednotenje
izobraževanja oziroma odločba Ministrstva za zdravje o pristopu k opravljanju
pripravništva in strokovnega izpita, izdana na podlagi 31.a oziroma 31.č člena
Pravilnika o pripravništvu in strokovnih izpitih zdravstvenih delavcev in
zdravstvenih sodelavcev na področju zdravstvene dejavnosti (Uradni list RS,
št. 33/04, 38/06, 84/09, 107/10 – ZPPKZ, 42/12 in 4/15) in potrdilo izobraževalnega
zavoda o uspešno opravljenih dopolnilnih obveznosti študijskega programa,
- 
opravljen strokovni izpit, in
- 
potrdilo pristojnega organa države, v kateri ima izvajalec pridobljeno
kvalifikacijo, iz katerega izhaja registracija pri pristojnem organu,
neobravnava v disciplinskem postopku ali drugem postopku, iz katerega izhaja
prepoved opravljanja poklica oziroma izrečena prepoved opravljanja poklica, ki
ni starejše od treh mesecev.
Ne glede na določbo prejšnjega odstavka je pogoj za
izvajalca, ki ima pridobljeno kvalifikacijo v državi Evropskega gospodarskega
prostora ali Švicarski konfederaciji:
-       
odločba o priznani kvalifikaciji v skladu z zakonom, ki ureja postopek
priznavanja poklicnih kvalifikacij, in
-       
potrdilo pristojnega organa države članice Evropskega gospodarskega
prostora in Švicarske konfederacije, iz katerega izhaja registracija pri
pristojnem organu, neobravnava v disciplinskem postopku ali drugem postopku, iz
katerega izhaja prepoved opravljanja poklica oziroma izrečena prepoved
opravljanja poklica, ki ni starejše od treh mesecev.
6. člen
(1) Zbornica – Zveza ravna s podatki registra v skladu z
zakonom, ki ureja varstvo osebnih podatkov in z zakonom, ki ureja dostop do
informacij javnega značaja.
(2) Podatki v registru niso javni, razen podatka o
osebnem imenu in priimku ter datumu vpisa v register, datumu izdane licence in
veljavnosti izdane licence, ki se lahko objavijo na spletni strani Zbornice –
Zveze.
III. POSTOPEK VPISA V REGISTER IZVAJALCEV,
KI ZA SAMOSTOJNO OPRAVLJANJE DEJAVNOSTI NE POTREBUJEJO LICENCE
7. člen
(1) Izvajalec iz drugega odstavka 2. člena tega
pravilnika se v register vpiše po opravljenem strokovnem izpitu.
(2) Izvajalec vloži vlogo za vpis v register pri
Zbornici – Zvezi v 30 dneh po opravljenem strokovnem izpitu na obrazcu, ki se
objavi na spletni strani Zbornice – Zveze.
(3) Če so izpolnjeni pogoji za vpis v register, Zbornica
– Zveza izvajalcu izda odločbo, na podlagi katere ga vpiše v register.
IV. LICENCA
8. člen
(1) Licenca je dovoljenje za samostojno opravljanje
dejavnosti zdravstvene ali babiške nege v Republiki Sloveniji.
(2) Licenca se podeli v obliki odločbe za obdobje sedem
let (v nadaljnjem besedilu: licenčno obdobje).
(3) Na prošnjo izvajalca se lahko izda licenčna listina.
Vzorec licenčne listine se objavi na spletni strani Zbornice – Zveze. Strošek
izdaje licenčne listine, ki je opredeljen v soglasju z ministrom, pristojnim za
zdravje (v nadaljnjem besedilo: minister), je določen v ceniku Zbornice – Zveze
in ga krije izvajalec sam.
9. člen
(1) Pogoji za podelitev prve licence so:
1.     
za diplomirane medicinske sestre, diplomirane zdravstvenike, diplomirane
babice in diplomirane babičarje, ki so končali najmanj triletni ali 4.600 ur
trajajoči študij s teoretičnim in praktičnim izobraževanjem:
- 
pridobljena diploma visoke strokovne šole ali fakultete v Republiki
Sloveniji oziroma priznana enakovrednost tujega strokovnega naslova s
slovenskim strokovnim naslovom, pridobljena po zakonu, ki ureja priznavanje in
vrednotenje izobraževanja oziroma odločba Ministrstva za zdravje o pristopu k
opravljanju pripravništva in strokovnega izpita, izdana na podlagi 31.a oziroma
31.č člena Pravilnika o pripravništvu in strokovnih izpitih zdravstvenih
delavcev in zdravstvenih sodelavcev na področju zdravstvene dejavnosti (Uradni
list RS, št. 33/04, 38/06, 84/09, 107/10 – ZPPKZ, 42/12 in 4/15) in
potrdilo izobraževalnega zavoda o uspešno opravljenih dopolnilnih obveznosti
študijskega programa;
2.     
za diplomirane medicinske sestre, diplomirane zdravstvenike, diplomirane
babice, diplomirane babičarje, višje medicinske sestre, višje zdravstvene
tehnike in višje medicinske tehnike, razen za diplomirane medicinske sestre,
diplomirane zdravstvenike, diplomirane babice in diplomirane babičarje iz
prejšnje točke:
- 
pridobljena diploma visoke oziroma višje strokovne šole ali fakultete v
Republiki Sloveniji ali v bivši Socialistični federativni republiki Jugoslaviji
pred 25. junijem 1991 ali nostrificirana diploma s področja zdravstvene
ali babiške nege oziroma priznana enakovrednost tujega strokovnega naslova s
slovenskim strokovnim naslovom, pridobljena po zakonu, ki ureja priznavanje in
vrednotenje izobraževanja oziroma odločba Ministrstva za zdravje o pristopu k
opravljanju pripravništva in strokovnega izpita, izdana na podlagi
31.a oziroma 31.č člena Pravilnika o pripravništvu in strokovnih izpitih
zdravstvenih delavcev in zdravstvenih sodelavcev na področju zdravstvene
dejavnosti (Uradni list RS, št. 33/04, 38/06, 84/09, 107/10 – ZPPKZ, 42/12
in 4/15) in potrdilo izobraževalnega zavoda o uspešno opravljenih dopolnilnih
obveznosti študijskega programa,
- 
opravljen strokovni izpit, in
- 
potrdilo pristojnega organa države, v kateri ima izvajalec pridobljeno
kvalifikacijo, iz katerega izhaja registracija pri pristojnem organu,
neobravnava v disciplinskem postopku ali drugem postopku, iz katerega izhaja
prepoved opravljanja poklica oziroma izrečena prepoved opravljanja poklica, ki
ni starejše od treh mesecev.
(2) Ne glede na prejšnji odstavek sta pogoja za
izvajalca, ki ima pridobljeno kvalifikacijo v državi Evropskega gospodarskega prostora
ali Švicarski konfederaciji:
-       
odločba o priznani kvalifikaciji v skladu z zakonom, ki ureja postopek
priznavanja kvalifikacij in
-       
potrdilo pristojnega organa države članice Evropskega gospodarskega
prostora in Švicarske konfederacije, iz katerega izhaja registracija pri
pristojnem organu, neobravnava v disciplinskem postopku ali drugem postopku, iz
katerega izhaja prepoved opravljanja poklica oziroma izrečena prepoved
opravljanja poklica, ki ni starejše od treh mesecev.
V. POSTOPEK VPISA V REGISTER IN IZDAJE LICENCE
10. člen
Izvajalec iz tretjega odstavka 2. člena tega pravilnika
vloži vlogo za vpis v register in izdajo licence pri Zbornici – Zvezi na obrazcu,
ki se objavi na njeni spletni strani.
11. člen
Zbornica – Zveza najpozneje v 30 dneh po vložitvi popolne vloge
izda odločbo, s katero odloči o vpisu v register in podelitvi licence.
VI. IZDAJA POTRDILA O VPISU V REGISTER
12. člen
(1) Potrdilo o vpisu v register se izvajalcu izda na
njegovo zahtevo. V potrdilu je navedeno:
-       
osebno ime in datum rojstva,
-       
strokovni naslov,
-       
poklic,
-       
šifra in datum odločbe, na podlagi katere je bil izveden vpis v
register,
-       
številka vpisa v register,
-       
podpis pooblaščene osebe registra.
(2) V potrdilu je za izvajalce iz tretjega odstavka
2. člena tega pravilnika poleg podatkov iz prejšnjega odstavka navedena tudi
šifra in datum odločbe o podelitvi licence.
VII. ZAČASEN VPIS V REGISTER
13. člen
(1) Izvajalec, državljan države članice Evropske unije,
ki opravlja dejavnosti zdravstvene ali babiške nege na območju druge države
članice Evropske unije in želi v Republiki Sloveniji občasno opravljati
storitve v dejavnosti zdravstvene ali babiške nege, pred začetkom občasnega
opravljanja teh storitev to prijavi pri Zbornici – Zvezi. Pisna prijava
vsebuje:
-       
osebno ime, datum in kraj rojstva, državljanstvo;
-       
vrsto, čas in kraj opravljanja storitev v dejavnosti zdravstvene ali
babiške nege;
-       
potrdilo o zakonitem opravljanju dejavnosti zdravstvene ali babiške nege
v drugi državi članici Evropske unije;
-       
potrdilo o izobrazbi in usposobljenosti za opravljanje dejavnosti
zdravstvene ali babiške nege;
-       
navedbo prebivališča na ozemlju Republike Slovenije, če narava
opravljanja storitev v dejavnosti zdravstvene ali babiške nege to zahteva.
(2) Potrdila iz prejšnjega odstavka ob predložitvi ne
smejo biti starejša od treh mesecev in se predložijo v prevodu, njihov izvirnik
pa na vpogled.
(3) Po prejemu popolne prijave se izvajalec začasno
vpiše v register.
(4) Ne glede na določbe tega člena se za izvajalce iz
drugega odstavka 2. člena tega pravilnika pred prvim opravljanjem storitev
preverja poklicna kvalifikacija.
VIII. IZBRIS IZ REGISTRA
14. člen
(1) Izbris iz registra se opravi:
-       
če izvajalec izjavi, da ne želi biti več vpisan v register,
-       
v primeru odvzema licence,
-       
ob smrti izvajalca,
-       
po poteku časa začasnega vpisa v register iz prejšnjega člena,
-       
če postane trajno nesposoben za opravljanje zdravstvenega poklica,
-       
po prenehanju veljavnosti licence.
(2) Izbris iz registra izvajalca iz drugega in tretjega
odstavka 2. člena tega pravilnika se opravi tudi:
-       
če se ugotovi, da izvajalec s svojim delom ogroža zdravje ali življenje
pacienta – do sedmih let;
-       
če je izvajalcu izrečen začasen varnostni ukrep prepovedi opravljanja
dejavnosti zdravstvene ali babiške nege ali poklica − za čas izrečenega ukrepa;
-       
če je izvajalec obsojen za naklepno kaznivo dejanje, ki se preganja po
uradni dolžnosti, na nepogojno kazen zapora šestih mesecev ali na hujšo kazen −
za čas izrečene kazni;
-       
če izvajalec ni pridobil dokazil o izpolnjevanju pogojev za pridobitev
ali podaljšanje licence na zakonit način oziroma je za pridobitev ali
podaljšanje licence navedel lažne podatke − do štirih let;
-       
če se ugotovi, da je ravnanje izvajalca zaradi večje strokovne
pomanjkljivosti ali napake pri delu povzročilo trajne hujše posledice za
zdravje ali smrt pacienta − do sedmih let;
-       
če je izvajalec obsojen za naklepno kaznivo dejanje, ki se preganja po
uradni dolžnosti, v povezavi z opravljanjem dejavnosti zdravstvene ali babiške
nege − za čas izrečene kazni.
(3) Po pravnomočnosti odločbe o izbrisu iz registra
izvajalec ne sme opravljati dejavnosti zdravstvene ali babiške nege.
15. člen
(1) V primeru iz prve alineje prvega odstavka prejšnjega
člena izvajalec vloži vlogo za izbris iz registra, v kateri navede razlog za
izbris. V primerih iz druge, tretje, četrte, pete in šeste alinee prvega
odstavka in iz drugega odstavka prejšnjega člena se izbris iz registra opravi
po uradni dolžnosti.
(2) V primeru izbrisa iz registra je treba v register
vpisati datum izbrisa z navedbo razloga za izbris. O izbrisu iz registra se
obvesti delodajalca izvajalca.
16. člen
(1) Izvajalec, ki je bil izbrisan iz registra na lastno
zahtevo, se lahko na podlagi vloge iz 7. člena tega pravilnika ponovno
vpiše v register, če izpolnjuje pogoje za vpis.
(2) Po poteku časa za izbris iz registra lahko izvajalec
iz drugega odstavka 2. člena ponovno zaprosi za vpis v register.
(3) Izvajalec, ki je bil izbrisan iz registra, ker mu je
bila odvzeta licence ali mu je licenca potekla, je lahko na podlagi vloge iz
10. člena tega pravilnika ponovno vpisan v register, če izpolnjuje pogoje
za podaljšanje licence iz 17. in 19. člena tega pravilnika.
(4) Kadar od izbrisa do ponovnega vpisa pretečejo več kot
tri leta, Zbornica – Zveza za ponovni vpis izvajalca lahko napoti na dodatno
strokovno izpopolnjevanje oziroma mu lahko predpiše preizkus strokovne
usposobljenosti.
IX. PODALJŠANJE LICENCE
17. člen
(1) Izvajalcu se licenca podaljša za licenčno obdobje na
podlagi dokazil o strokovni usposobljenosti za nadaljnje delo v dejavnosti
zdravstvene ali babiške nege.
(2) Če mora izvajalec za podaljšanje licence opraviti
strokovno izpopolnjevanje iz petega odstavka tega člena oziroma strokovno
usposabljanje in strokovno izpopolnjevanje iz šestega odstavka tega člena, se
mu licenca podaljša za obdobje, ki je potrebno za izpolnitev tega pogoja
oziroma v okviru posameznega podaljšanja licenčnega obdobja najdlje za obdobje
12 mesecev.
(3) Preverjanje strokovne usposobljenosti izvajalca se
za licenčno obdobje ugotavlja z licenčnimi točkami in opravljenimi obveznimi
vsebinami, ki jih pridobi izvajalec s stalnim izpopolnjevanjem.
(4) Za podaljšanje licence izvajalec v preteklem
licenčnem obdobju zbere najmanj 70 licenčnih točk in ima opravljene vse obvezne
vsebine stalnega izpopolnjevanja.
(5) Če izvajalec v tem obdobju ne izpolni pogoja iz
prejšnjega odstavka, ga Zbornica – Zveza napoti na dodatno strokovno
izpopolnjevanje ali na preizkus strokovne usposobljenosti, če presodi, da
dodatno strokovno izpopolnjevanje ne bi dovolj pripomoglo k njegovi strokovni
usposobljenosti.
(6) Ne glede na določbo četrtega odstavka tega člena
izvajalcu, ki v iztekajočem licenčnem obdobju ni delal v dejavnosti zdravstvene
ali babiške nege vsaj tri leta, Zbornica – Zveza naloži dodatno strokovno
usposabljanje pri njegovem delodajalcu pod nadzorstvom mentorja in dodatno
strokovno izpopolnjevanje ali preizkus strokovne usposobljenosti, če presodi,
da dodatno strokovno usposabljanje in strokovno izpopolnjevanje ne bi dovolj
pripomogla k njegovi strokovni usposobljenosti.
18. člen
(1) Za postopek napotitve na dodatno strokovno
izpopolnjevanje iz četrtega odstavka 16. člena tega pravilnika in petega odstavka
prejšnjega člena se uporabljajo določbe 35. člena tega pravilnika.
(2) V sklepu, s katerim se izvajalec napoti na dodatno
strokovno usposabljanje in strokovno izpopolnjevanje, se določi:
-       
trajanje usposabljanja,
-       
področje usposabljanja pri delodajalcu, pri katerem je izvajalec
zaposlen,
-       
odgovorni mentor, ki spremlja potek usposabljanja,
-       
vsebina, trajanje in roki dodatnega strokovnega izpopolnjevanja.
(3) Dodatno strokovno usposabljanje lahko traja največ
devet mesecev. Po zaključku strokovnega usposabljanja delodajalec izvajalca
Zbornici – Zvezi predloži mentorjevo poročilo o poteku usposabljanja.
(4) Če Zbornica – Zveza na podlagi poročila iz
prejšnjega odstavka presodi, da dodatno strokovno usposabljanje ni uspešno, oziroma
ugotovi, da se izvajalec ni strokovno izpopolnjeval v skladu s sklepom iz
drugega odstavka tega člena, mu Zbornica – Zveza naloži preizkus strokovne
usposobljenosti.
(5) O neuspešnem preizkusu strokovne usposobljenosti
oziroma če se izvajalec ne odzove na poziv za opravljanje preizkusa strokovne usposobljenosti,
Zbornica – Zveza obvesti delodajalca izvajalca.
(6) Stroške dela Zbornice – Zveze, ki so opredeljeni v
soglasju z ministrom, v zvezi z napotitvijo na dodatno strokovno usposabljanje
oziroma strokovno izpopolnjevanje plača izvajalec v skladu s cenikom Zbornice –
Zveze.
19. člen
(1) Obvezne vsebine stalnega izpopolnjevanja v enem
licenčnem obdobju se nanašajo na:
-       
zakonodajo s področja zdravstva in poklicno etiko, v trajanju
najmanj 6 ur;
-       
temeljne postopke oživljanja, v trajanju najmanj 6 ur;
-       
kakovost in varnost v zdravstvu, v trajanju najmanj 6 ur.
(2) Poleg obveznih vsebin se izvajalec izpopolnjuje iz
splošnih vsebin zdravstvene ali babiške nege in iz vsebin strokovnega področja
zdravstvene ali babiške nege, na katerem izvajalec deluje.
(3) Zbornica – Zveza z namenom zagotavljanja kakovosti strokovnih
izpopolnjevanj v soglasju z ministrom pripravi natančnejša pojasnila, ki se
objavijo na spletni strani Zbornice – Zveze.
20. člen
Za stalno izpopolnjevanje se šteje:
-       
udeležba na strokovnem srečanju (aktivna ali pasivna, doma ali v
tujini);
-       
objava strokovnega članka v strokovni literaturi doma ali v tujini (npr.
v reviji, zborniku, knjigi ali monografiji);
-       
strokovno izpopolnjevanje pri izvajalcih zdravstvene dejavnosti;
-       
uredništvo zbornikov in recenzije strokovnih člankov, revij, zbornikov,
knjig in drugih publikacij.
21. člen
Vlogo za priznanje strokovnega srečanja in oceno programa strokovnega
srečanja kot stalnega izpopolnjevanja za pridobitev licenčnih točk na Zbornico
– Zvezo poda organizator strokovnega srečanja (v nadaljnjem besedilu:
organizator).
22. člen
Organizator za izvedbo strokovnega izpopolnjevanja izpolnjuje
naslednje pogoje:
-       
da je organizator zdravstveni zavod oziroma, če gre za drugo pravno ali
fizično osebo, da je ta registrirana za opravljanje dejavnosti izobraževanja;
-       
ima organizacijske in strokovne kadre za izvedbo strokovnega srečanja,
-       
določiti mora odgovorne posameznike, ki bodo zagotavljali izvajanje
programa strokovnega srečanja,
-       
ima izdelan sistem beleženja prisotnosti in morebitnega preverjanja
znanja udeležencev,
-       
hraniti mora dokumentacijo o udeležbi na stalnem izpopolnjevanju in jo
na zahtevo posredovati Zbornici – Zvezi.
23. člen
(1) Organizator naslovi vlogo za priznanje strokovnega srečanja
in oceno programa ter dodelitev licenčnih točk najmanj 30 dni pred začetkom
strokovnega srečanja. Vloga vsebuje:
-       
ime in naslov ter kratek opis organizatorja,
-       
naslov strokovnega srečanja, datum, kraj in trajanje,
-       
ime in naslov odgovornega nosilca in ostalih članov organizacijskega
odbora strokovnega srečanja,
-       
ime in naslov kontaktne osebe za izvedbo,
-       
obliko strokovnih vsebin,
-       
opredelitev programa, iz katerega so razvidni predavatelji in cilji
strokovnega srečanja,
-       
ciljno populacijo udeležencev,
-       
način preverjanja udeležbe,
-       
opis morebitnega preverjanja znanja,
-       
določitev jezika, v katerem bo potekalo strokovno srečanje,
-       
izjavo iz tretjega odstavka 25. člena tega pravilnika.
(2) Zbornica – Zveza obrazec vloge iz prejšnjega
odstavka objavi na svoji spletni strani.
24. člen
(1) Točke za strokovna srečanja se podelijo, če:
-       
organizator ni podjetje s področja farmacevtske in sorodne industrije
ali industrije medicinske opreme;
-       
je financiranje strokovnega srečanja zagotovljeno tako, da je preprečen
kakršenkoli vpliv na program, posamezne sklope strokovnega srečanja, teme za
razpravo, vsebino ali na izbiro članov organizacijskega odbora;
-       
izobraževalni materiali, s katerimi se neposredno podajo strokovne
vsebine, ne vsebujejo propagandnega materiala ali drugih oblik vplivanja na
udeležence;
-       
ime sponzorja ali njegov logotip nista prikazana ne v naslovu ne pri
izvajanju izobraževalnega dela strokovnega srečanja, posameznih sklopov ali
znanstvenega predavanja.
(2) Če imajo strokovne vsebine dele programa, ki so
neodvisni od farmacevtske in druge sorodne industrije ali industrije medicinske
opreme oziroma jih ta industrija sponzorira tako, da to ne vpliva na program,
in dele, ki jih ta industrija neposredno sponzorira, se točke podelijo za tisti
del programa strokovnih vsebin, ki ni neposredno sponzoriran. Neposredno
sponzorirani deli programa morajo biti jasno označeni.
25. člen
(1) Organizator podpiše pisno izjavo o potencialnem ali
dejanskem konfliktu interesov, ki se nanaša na finančno ali drugo razmerje.
Izjava vsebuje podatke o plačilu, nadomestilu, honorarju ali dogovoru o
povračilu stroškov v povezavi s strokovnim srečanjem.
(2) Organizator zagotovi, da je razrešeno kakršnokoli
nasprotje interesov organizatorja, odgovorne osebe, organizacijskega odbora in
avtorjev prispevkov.
(3) Obrazec izjave, s katero organizator potrjuje
izpolnjevanje pogojev iz prvega odstavka prejšnjega člena ter iz prvega in
drugega odstavka tega člena, se objavi na spletni strani Zbornice – Zveze.
26. člen
(1) Po izvedbi strokovnega srečanja organizator
udeležencem izda potrdila o udeležbi.
(2) Organizator Zbornici – Zvezi najpozneje v 15 dneh od
izvedbe strokovnega srečanja pošlje seznam aktivnih in pasivnih udeležencev, ki
vsebuje osebno ime, naslov številko odločbe o vpisu v register ali številko
odločbe o podelitvi oziroma podaljšanju licence, in podpis udeležencev ter
delež udeležbe pasivnega udeleženca pri celotnem programu strokovnega
izpopolnjevanja, če to traja več dni, na podlagi katerega Zbornica – Zveza
vnese pridobljeno število licenčnih točk posameznega udeleženca v register.
(3) Zbornica – Zveza obrazec seznama iz prejšnjega
odstavka objavi na svoji spletni strani.
27. člen
(1) Vlogo za priznanje določenega števila licenčnih točk
za stalno izpopolnjevanje, ki ni bilo opravljeno pri organizatorju iz
23. člena tega pravilnika, vloži izvajalec.
(2) Za priznanje stalnega izpopolnjevanja iz prve ali
tretje alineje 20. člena tega pravilnika izvajalec predloži:
-       
potrdilo o udeležbi oziroma dokazilo o izpopolnjevanju v zdravstveni ali
drugi organizaciji, ki ga podpiše odgovorna oseba organizacije,
-       
ime in naslov pravne ali fizične osebe, ki je organizirala stalno
strokovno izpopolnjevanje,
-       
naslov programa srečanja oziroma izpopolnjevanja,
-       
datum in kraj izvedbe programa srečanja oziroma izpopolnjevanja ter čas
trajanja srečanja,
-       
način udeležbe (aktivna in pasivna),
-       
program srečanja oziroma vrsta izpopolnjevanja.
(3) Zbornica – Zveza obrazec vloge iz prvega odstavka
tega člena objavi na svoji spletni strani.
28. člen
(1) Za priznanje objave strokovnega članka iz druge
alineje 20. člena tega pravilnika ter za priznanje uredništva in recenzije
strokovnih člankov, revij, zbornikov, knjig in drugih publikacij iz četrte
alineje 20. člena tega pravilnika izvajalec predloži:
-       
naslovno stran objave članka oziroma publikacije z vsebino in prvo stran
članka,
-       
kataloški vpis,
-       
kazalo in
-       
povezavo na vir, če je objava citirana v eni od uveljavljenih bibliografskih
zbirk (npr. COBISS, PUBMED).
(2) Zbornica – Zveza obrazec vloge iz prejšnjega
odstavka objavi na svoji spletni strani.
29. člen
(1) Zbornica – Zveza najpozneje v 60 dneh po prejemu
popolne vloge iz 21., 27. ali 28. člena tega pravilnika in na podlagi ocene
o ustreznosti programa oziroma izpopolnjevanja in določitve števila licenčnih
točk, organizatorja oziroma izvajalca iz 27. in 28. člena tega pravilnika
obvesti o številu priznanih licenčnih točk in jih vnese v register.
(2) Oceno o ustreznosti programa oziroma izpopolnjevanja
in določitev števila licenčnih točk iz prejšnjega odstavka pripravi komisija
Zbornice – Zveze, sestavljena iz strokovnjakov s področja zdravstvene in
babiške nege.
(3) Zbornica – Zveza z organizatorjem, ki je vložil
vlogo za oceno strokovnih vsebin, za katere je predvidena kotizacija, pred
izvedbo strokovnih vsebin sklene pogodbo, v kateri se določijo medsebojne pravice
in obveznost, zlasti:
-       
način objave strokovnih vsebin,
-       
cena storitev Zbornice – Zveze,
-       
morebitne podporne storitve Zbornice – Zveze.
30. člen
(1) Pri vrednotenju stalnega izpopolnjevanja iz
19. člena tega pravilnika in določitvi licenčnih točk se upoštevajo
naslednja merila:
a)    
Strokovna srečanja (pasivna udeležba)

- 
  nacionalni kongresi, učne delavnice, seminarji, simpoziji itd.

 1 ura = 1 licenčna
  točka


- 
  mednarodni kongresi, šole, učne delavnice, seminarji, simpoziji itd.

1 ura = 1 licenčna
  točka


- 
  drugo strokovno usposabljanje

5 licenčnih
  točk/teden

b)    
Aktivna udeležba

(predavanje/predstavitev/poster) 

4 licenčnih točk

c)    
Znanstvena ali strokovna objava (število licenčnih točk številom
avtorjev)

- 
  članek v reviji, ki je uvrščena v Science Citation Index

20 licenčnih točk
 

- 
  članek v recenzirani znanstveni oziroma strokovni reviji

10 licenčnih točk
 

- 
  prispevek v recenzirani publikaciji (zbornik, učbenik itd.)

5 licenčnih točk
 

- 
  članek v strokovni reviji

2 licenčni točki
 

- 
  članek v poljudno-znanstveni reviji

2 licenčni točki
 

č)    Recenzent knjige, učbenika,
  priročnika in drugo s strokovnega področja

5
  licenčnih točk


Recenzent strokovnega članka

1 licenčna točka




d)    
Urednik zbornika                                                                                           5
licenčnih točk
V primeru več urednikov, se število licenčnih
točk deli s številom urednikov.
(2) Ura strokovnega izpopolnjevanja traja 45 minut.
(3) Zbornica – Zveza podrobnejša merila za vrednotenje
strokovnih izpopolnjevanj, ki so sprejeti v soglasju z ministrom, objavi na
svoji spletni strani.
31. člen
Pasivni udeleženci, ki se niso udeležili celotnega programa večdnevnega
strokovnega izpopolnjevanja, so upravičeni do sorazmernega deleža licenčnih
točk izpopolnjevanja glede na udeležbo po posameznih dneh.
32. člen
Zbornica – Zveza obvesti izvajalca najpozneje šest mesecev pred
potekom veljavnosti licence o datumu poteka veljavnosti licence, skupnem
številu licenčnih točk, zbranih v tekočem licenčnem obdobju in opravljenih
obveznih vsebinah ter ga pozove, da najmanj 90 dni pred potekom veljavnosti
licence predloži še morebitna dodatna dokazila o strokovnem izpopolnjevanju.
33. člen
Izvajalcu, ki je zbral zadostno število licenčnih točk in ima
opravljene vse obvezne vsebine, Zbornica – Zveza po uradni dolžnosti v 30 dneh
pred potekom veljavnosti licence izda odločbo o podaljšanju licence.
34. člen
Če izvajalec ne pridobi potrebnega števila licenčnih točk za
podaljšanje licence ali nima opravljenih vseh obveznih vsebin, ga najpozneje 45
dni pred datumom poteka veljavnosti licence Zbornica – Zveza napoti na dodatno
strokovno izpopolnjevanje ali preizkus strokovne usposobljenosti, če presodi,
da dodatno strokovno izpopolnjevanje ne bi dovolj pripomoglo k njegovi
strokovni usposobljenosti.
35. člen
(1) V sklepu, s katerim se izvajalec napoti na dodatno strokovno
izpopolnjevanje, se določijo vsebina in trajanje dodatnega strokovnega
izpopolnjevanja ter rok za njegovo izpolnitev. Izvajalec mora v tem roku
pridobiti tudi manjkajoče število licenčnih točk in opraviti manjkajoče obvezne
vsebine.
(2) Izvajalcu se licenčno obdobje podaljša največ za
90 dni po poteku roka iz prejšnjega odstavka, a skupno za posamezno
licenčno obdobje najdlje za obdobje 12 mesecev.
(3) Zbornica – Zveza po poteku roka iz prvega odstavka
tega člena preveri, ali je izvajalec izpolnil obveznost strokovnega izpopolnjevanja,
ki mu je bila naložena. Če ugotovi, da se izvajalec ni strokovno izpopolnjeval
v skladu s sklepom iz prvega odstavka tega člena, mu Zbornica – Zveza naloži
preizkus strokovne usposobljenosti in o tem obvesti njegovega delodajalca.
(4) Stroške dela Zbornice – Zveze, ki so opredeljeni v
soglasju z ministrom, v zvezi z napotitvijo na strokovno izpopolnjevanje in
ugotavljanjem, ali je izvajalec izpolnil svoje obveznosti iz prvega in tretjega
odstavka tega člena, plača izvajalec v skladu s cenikom Zbornice – Zveze.
36. člen
(1) Preizkus strokovne usposobljenosti poteka pred
tričlansko komisijo Zbornice – Zveze, v katero se imenujejo strokovnjaki s
področja zdravstvene ali babiške nege.
(2) Za člana komisije se lahko imenuje osebo, ki
izpolnjuje naslednje pogoje: – ima najmanj izobrazbo, pridobljeno po študijskih
programih za pridobitev izobrazbe prve stopnje oziroma raven izobrazbe,
pridobljene po študijskih programih, ki v skladu z zakonom ustreza izobrazbi
prve stopnje,
-       
ima najmanj 10 let delovnih izkušenj.
(3) Komisija lahko pred preizkusom strokovne
usposobljenosti:
-       
pridobi podatke o morebitni ugotovljeni strokovni pomanjkljivosti izvajalca,
-       
pridobi podatke in dokazila o njegovi strokovni usposobljenosti.
(4) Preizkus strokovne usposobljenosti obsega ustno
oziroma pisno preverjanja teoretičnega znanja izvajalca, lahko pa se strokovna
usposobljenost preverja tudi s praktičnim delom.
(5) Stroške preizkusa strokovne usposobljenosti, ki so
opredeljeni v soglasju z ministrom, plača izvajalec v skladu s cenikom Zbornice
– Zveze.
(6) Po neuspešnem preizkusu strokovne usposobljenosti
oziroma če se izvajalec ne odzove na poziv za opravljanje preizkusa, Zbornica –
Zveza o tem obvesti delodajalca izvajalca.
X. ODVZEM LICENCE
37. člen
(1) Izvajalcu lahko Zbornica – Zveza odvzame licenco.
(2) Postopek odvzema se lahko začne po uradni dolžnosti,
na predlog delodajalca ali na predlog Ministrstva za zdravje.
38. člen
Licenca se odvzame v naslednjih primerih:
-       
če se ugotovi, da izvajalec s svojim delom ogroža zdravje ali življenje
pacienta − do sedmih let;
-       
če je izvajalcu izrečen začasen varnostni ukrep prepovedi opravljanja
dejavnosti zdravstvene ali babiške nege ali poklica − za čas izrečenega ukrepa;
-       
če je izvajalec obsojen za naklepno kaznivo dejanje, ki se preganja po
uradni dolžnosti, na nepogojno kazen zapora šestih mesecev ali na hujšo kazen −
za čas izrečene kazni;
-       
če izvajalec ni pridobil dokazil o izpolnjevanju pogojev za pridobitev
ali podaljšanje licence na zakonit način oziroma je za pridobitev ali
podaljšanje licence navedel lažne podatke − do štirih let;
-       
če se ugotovi, da je ravnanje izvajalca zaradi večje strokovne
pomanjkljivosti ali napake pri delu povzročilo trajne hujše posledice za
zdravje ali smrt pacienta − do sedmih let;
-       
če je izvajalec obsojen za naklepno kaznivo dejanje, ki se preganja po
uradni dolžnosti, v povezavi z opravljanjem dejavnosti zdravstvene ali babiške
nege − za čas izrečene kazni.
39. člen
Po poteku časa za odvzem licence lahko izvajalec ponovno zaprosi
za podelitev licence. Za ponovno podelitev licence Zbornica – Zveza lahko
izvajalca napoti na dodatno strokovno izpopolnjevanje oziroma mu lahko predpiše
preizkus strokovne usposobljenosti.

Pravilnik o registru in licencah izvajalcev v
dejavnosti zdravstvene ali babiške nege (Uradni list RS, št. 3/16) vsebuje naslednje prehodne in
končne določbe:
»XI. PREHODNE IN KONČNE DOLOČBE
40. člen
Postopki vpisa v register izvajalcev in podelitve licence,
podaljšanje licence in dodelitve licenčnih točk, ki so se začeli pred
uveljavitvijo tega pravilnika, se dokončajo po določbah tega pravilnika, razen
tretje alineje prvega odstavka 19. člena tega pravilnika, ki se začne
uporabljati 1. oktobra 2016.
41. člen
Izvajalcem, ki jim licenčno obdobje poteče do 29. septembra
2016, se licenčno obdobje podaljša do 30. septembra 2016.
42. člen
Zbornica – Zveza v enem mesecu od uveljavitve tega pravilnika
objavi obrazce in druge listine ter pojasnila iz tega pravilnika na svoji
spletni strani.
43. člen
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o spremembah Pravilnika o registru
in licencah izvajalcev v dejavnosti zdravstvene ali babiške nege (Uradni list
RS, št. 62/16) spreminja 40. člen pravilnika
tako, da se glasi:
»40. člen
Postopki vpisa v register izvajalcev in podelitve licence,
podaljšanje licence in dodelitve licenčnih točk, ki so se začeli pred
uveljavitvijo tega pravilnika, se dokončajo po določbah tega pravilnika, razen
tretje alineje prvega odstavka 19. člena tega pravilnika, ki se začne
uporabljati 1. maja 2017.«;
spreminja 41. člen pravilnika tako, da se
glasi:
»41. člen
Izvajalcem, ki jim licenčno
obdobje poteče do 29. aprila 2017, se licenčno obdobje podaljša do
30. aprila 2017.«;
ter vsebuje naslednjo končno določbo:
»3. člen
Ta pravilnik začne veljati naslednji dan po objavi v Uradnem
listu Republike Slovenije.«.