1. člen
S to odredbo se določi maksimalna hitrost gibanja traku pri
podzemnem pridobivanju premoga.
2. člen
Hitrost gibanja traku prenosnih in prestavljivih
transporterjev v odkopnih in oddelčnih jamskih prostorih, kakor tudi
neprestavljivih (stacioniranih) transporterjev v glavnih prevažalnih prostorih
se določi z odobrenim rudarskim projektom in ne sme biti večja od 3,5 m/s.
3. člen
Z uveljavitvijo te odredbe se preneha uporabljati določba
sedmega odstavka 211. člena pravilnika o tehničnih normativih za podzemeljsko
pridobivanje premoga (Uradni list SFRJ, št. 4/89 in 54/90).
4. člen
Ta odredba začne veljati petnajsti dan po objavi v Uradnem
listu Republike Slovenije.
Št. 017-84/00
Ljubljana, dne 2. novembra 2000.
dr. Jože Zagožen l. r. 
Minister 
za gospodarske dejavnosti