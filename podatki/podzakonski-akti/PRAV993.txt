1. člen
Ta pravilnik ureja način zbiranja in razporejanja sredstev zbornice
ter nadzor nad finančnim poslovanjem.
2. člen
Finančno poročilo za preteklo leto mora sprejeti skupščina do
konca februarja tekočega leta.
Predlog proračuna zbornice pripravi izvršilni odbor do 31. decembra
za naslednje leto, sprejema pa ga skupščina zbornice z navadno večino prisotnih
poslancev.
3. člen
Dokler ni sprejet proračun, se iz prihodkov lahko financirajo
le tekoče dejavnosti zbornice.
4. člen
Izvršilni odbor med letom usklajuje bilanco prihodkov in
odhodkov, določa dinamiko porabe, odloča o začasni uporabi likvidnostnih
proračunskih sredstev ali o zadolževanju zbornice ter o nenačrtovani porabi. Za
zneske do 1 milijona SIT odloča tudi direktor zbornice.
5. člen
Viri sredstev zbornice so:
-       
vpisnina,
-       
članarina in drugi prispeki članov,
-       
dohodki od izvajanja strokovnih nalog ter drugih poslov,
-       
proračun,
-       
donatorstvo in drugi viri.
6. člen
Finančno poslovanje zbornice se opravlja preko enotnega žiro
računa.
Regijski odbori imajo lahko svoje vire dohodkov.
7. člen
Nadzor nad finančnim poslovanjem zbornice opravlja nadzorni
odbor, ki so mu strokovne službe dolžne omogočiti dostop do vseh podatkov.
Nadzor se opravi enkrat letno pred sprejemom zaključnega računa, ali na zahtevo
predsednika zbornice, izvršilnega odbora ali dveh regijskih odborov.
8. člen
Odgovorne osebe za podpisovanje finančnih dokumentov so predsednik
zbornice, predsednik izvršilnega odbora in direktor zbornice.
9. člen
Ta pravilnik začne veljati, ko ga sprejme skupščina zbornice
in je objavljen v Vestniku Veterinarske zbornice.
Pravilnik je bil objavljen v
Vestniku Veterinarske zbornice, št. 13. z dne 6. 3. 1997.
Predsednik
Veterinarske zbornice
Slovenije
doc. dr. Borut Zemljič l. r.