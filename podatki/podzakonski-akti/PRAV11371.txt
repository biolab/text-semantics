1. člen
(vsebina)
(1) Ta pravilnik opredeljuje vrste in
oblike izvajanja ter izvajalce psihološke pomoči in psihološke podpore uslužbencem
policije, dogodke, ob katerih se zagotavlja psihološka pomoč in psihološka
podpora, ter obveznosti policije, psihologa in policijskega zaupnika.
(2) Določbe tega pravilnika se
smiselno uporabljajo tudi za zagotavljanje psihološke pomoči in psihološke
podpore ožjim družinskim članom uslužbencev policije.
2. člen
(pomen izrazov)
Posamezni izrazi, ki so uporabljeni v tem
pravilniku, imajo naslednji pomen:
1.     
»psihološka pomoč« je znanstveno in strokovno utemeljena dejavnost za
pomoč uslužbencem policije v duševni stiski, ki jo izvaja psiholog,
2.     
»psihološka podpora« je dejavnost policijskega zaupnika za pomoč
uslužbencem policije v duševni stiski,
3.     
»duševna stiska« je subjektivni občutek psihičnega neugodja in nemoči,
4.     
»zaupni odnos« je odnos med psihologom in uslužbencem policije, kjer se
spoštuje načelo poklicne tajnosti, smiselno pa velja tudi za policijskega
zaupnika,
5.     
»intervizija« je vrsta supervizije (metoda učenja, kjer strokovnjaki
usmerjajo skupino ali posameznika pri strokovnem delu), kjer strokovnjaki na
rednih oblikah srečanj izmenjujejo izkušnje, mnenja, spoznanja in kjer nihče ne
prevzame stalne vloge supervizorja.
3. člen
(zagotavljaje psihološke pomoči in
psihološke podpore)
V okviru psihološke pomoči in psihološke
podpore se uslužbencem policije zagotavlja pomoč ob duševni stiski, ki je
posledica hujših stresnih dogodkov na delovnem mestu ali drugih dogodkov, ki
vplivajo ali bi lahko vplivali na opravljanje dela uslužbencev policije, kot
so:
-       
dogodki, v katerih je bilo ogroženo lastno življenje ali življenje
sodelavca,
-       
prisotnost pri smrti ali hujši poškodbi sodelavca,
-       
samomorilna ogroženost uslužbenca policije ali navzočnost pri poskusu
samomora ali samomoru,
-       
uporaba prisilnih sredstev, ki ima za posledico posebno hudo telesno
poškodbo ali smrt druge osebe,
-       
lastna hujša telesna poškodba ali huda bolezen,
-       
obravnava prometne ali druge nesreče s hudimi telesnimi poškodbami ali
smrtjo,
-       
obravnava kaznivih dejanj zoper življenje in telo ter kaznivih dejanj
zoper spolno nedotakljivost, kjer so kot žrtve udeleženi otroci, ter kaznivih
dejanj in dogodkov, ki imajo za posledico smrt ene ali več oseb,
-       
osebne težave in stiske,
-       
ogroženost uslužbenca policije ali njegovih bližnjih v zvezi z delom
uslužbenca policije,
-       
primeri, ko uslužbenec policije želi svetovanje glede vodenja
zahtevnejših postopkov z ljudmi z motnjami v duševnem zdravju,
-       
kazenski postopek zoper uslužbenca policije,
-       
drugi hujši stresni dogodki.
4. člen
(zagotavljanje psihološke pomoči in
psihološke podpore)
(1) Policija na področju psihološke
pomoči in psihološke podpore zagotavlja:
-       
24-urno nujno psihološko pomoč,
-       
delovanje psihologov in policijskih zaupnikov v policiji,
-       
izvedbo preventivnih programov, namenjenih obvladovanju psihičnih
obremenitev,
-       
izvedbo usposabljanja policijskih zaupnikov s področja obvladovanja
psihičnih obremenitev,
-       
pogoje za delo in strokovni razvoj izvajalcev psihološke pomoči in
psihološke podpore.
(2) Psihološko pomoč nudijo psihologi,
ki so zaposleni na ministrstvu, pristojnemu za notranje zadeve, in v policiji,
psihološko podporo pa policijski zaupniki.
(3) Usposabljanje uslužbencev policije
za obvladovanje psihičnih obremenitev poteka po programih, ki jih določi
generalni direktor policije.
5. člen
(dejavnost psihologa)
(1) Psiholog nudi psihološko pomoč ob
duševni stiski, ki je posledica dogodkov iz 3. člena tega pravilnika.
(2) Oblike psihološke pomoči so:
-       
krizna intervencija,
-       
razbremenilni razgovor,
-       
psihološko svetovanje,
-       
psihoterapija,
-       
druge oblike, skladno s psihološko stroko.
(3) Psihologi so pri izvajanju
psihološke pomoči samostojni.
6. člen
(dejavnost policijskega zaupnika)
(1) Policijski zaupnik je uslužbenec
policije, ki je v policiji zaključil program oblikovanja socialnih in
osebnostnih kompetenc.
(2) Policijske zaupnike imenuje in
razrešuje generalni direktor policije na predlog notranje organizacijske enote
generalne policijske uprave, pristojne za zagotavljanje psihološke pomoči in
psihološke podpore.
(3) Policijski zaupnik nudi psihološko
podporo ob duševni stiski, ki je posledica dogodkov iz 3. člena tega
pravilnika.
(4) Psihološka podpora se izvaja v
obliki svetovanja ali razbremenilnega razgovora.
(5) Policijski zaupnik pri izvajanju
psihološke podpore sodeluje s psihologi.
(6) Nudenje psihološke podpore
policistom ima prednost pred drugimi nalogami policijskega zaupnika.
7. člen
(stik uslužbenca policije s psihologom ali
policijskim zaupnikom)
(1) Stik s psihologom ali policijskim
zaupnikom lahko, če so izpolnjeni pogoji iz 3. člena tega pravilnika, vzpostavi
uslužbenec policije v duševni stiski, njegov nadrejeni, pristojni operativno
komunikacijski center, sodelavec ali bližnji.
(2) Stik s psihologom se vzpostavi:
-       
s klicem na interventni telefon (24 ur dnevno),
-       
s telefonskim ali osebnim kontaktom s psihologom,
-       
preko elektronske pošte.
(3) Stik s policijskim zaupnikom se
vzpostavi:
-       
s telefonskim ali osebnim kontaktom,
-       
preko elektronske pošte.
(4) Številka interventnega telefona,
telefonske številke in elektronski naslovi psihologov in policijskih zaupnikov
se objavijo na intranetu policije.
8. člen
(obveznosti policije)
(1) V primeru, da je vodja policijske
enote seznanjen z duševno stisko uslužbenca policije, ki je posledica dogodkov
iz 3. člena tega pravilnika, v najkrajšem možnem času oziroma najkasneje v roku
48 ur poskrbi za psihološko pomoč ali psihološko podporo in uslužbencu policije
omogoči stik s psihologom ali policijskim zaupnikom.
(2) Če so izpolnjeni pogoji iz 3.
člena tega pravilnika, lahko uslužbenec policije za psihološko pomoč oziroma
psihološko podporo zaprosi tudi sam.
(3) V primerih, navedenih od prve do
četrte alineje 3. člena tega pravilnika, psihologa takoj obvesti pristojni
operativno komunikacijski center.
9. člen
(obveznosti psihologa)
(1) Psiholog sodeluje s policijskimi
zaupniki, jih usposablja in jim nudi intervizijo.
(2) Psiholog nudi uslužbencu policije
strokovno pomoč v najkrajšem možnem času.
(3) O začetku in zaključku nudenja
psihološke pomoči psiholog obvesti svojega vodjo.
(4) Če bi bilo zaradi dogodkov iz 3.
člena tega pravilnika lahko ogroženo zdravje uslužbenca policije, psiholog s
soglasjem obravnavanega o svojih ugotovitvah obvesti vodjo policijske enote, v
katero je obravnavni razporejen.
(5) Če je zaradi dogodkov iz 3. člena
tega pravilnika ogroženo življenje uslužbenca policije ali druge osebe,
psiholog o tem obvesti vodjo policijske enote, v katero je obravnavani
razporejen, po potrebi pa tudi pristojni operativno – komunikacijski center.
Soglasje obravnavanega v tem primeru ni potrebno.
(6) V primerih iz prve do četrte
alineje 3. člena tega pravilnika psiholog pred začetkom aktivnosti obvesti
pristojni operativno – komunikacijski center, če ta o dogodku še ni bil
obveščen.
(7) Psiholog notranji organizacijski
enoti generalne policijske uprave, pristojni za zagotavljanje psihološke pomoči
in psihološke podpore, do petega dne v mesecu posreduje pisno poročilo o
dejavnostih iz tega pravilnika v preteklem mesecu, ki vsebuje število
obravnavanih zadev, število izvedenih oblik psihološke pomoči ter število opravljenih
ur.
10. člen
(obveznosti policijskega zaupnika)
(1) Policijski zaupnik o vsakem
primeru sproti obvešča dežurnega psihologa.
(2) Policijski zaupnik pri delu
sodeluje s psihologi in upošteva njihove strokovne napotke, navodila in
usmeritve za delo.
(3) Pri delu s posameznikom, skupino
ali ustanovo policijski zaupnik vzpostavi zaupni odnos.
(4) Policijski zaupnik posreduje o
svojem delu notranji organizacijski enoti generalne policijske uprave,
pristojni za zagotavljanje psihološke pomoči in psihološke podpore, do petega
dne v mesecu pisno poročilo o dejavnostih iz tega pravilnika v preteklem
mesecu, ki vsebuje število obravnavanih zadev, število izvedenih oblik
psihološke podpore ter število opravljenih ur.
(5) O začetku in zaključku nudenja
psihološke podpore policijski zaupnik obvesti vodjo svoje policijske enote.
(6) Če bi bilo zaradi dogodkov iz 3.
člena tega pravilnika lahko ogroženo zdravje uslužbenca policije, policijski
zaupnik s soglasjem obravnavanega o svojih ugotovitvah obvesti vodjo policijske
enote, v katero je obravnavni razporejen.
(7) Če je zaradi dogodkov iz 3. člena
tega pravilnika ogroženo življenje uslužbenca policije ali druge osebe, policijski
zaupnik o tem obvesti vodjo policijske enote, v katero je obravnavani
razporejen, po potrebi pa tudi pristojni operativno – komunikacijski center.
Soglasje obravnavanega v tem primeru ni potrebno.
(8) V primerih iz prve do četrte
alineje 3. člena tega pravilnika policijski zaupnik pred začetkom aktivnosti
obvesti pristojni operativno – komunikacijski center, če ta o dogodku še ni bil
obveščen.
11. člen
(poročanje vodstvu)
Notranja organizacijska enota generalne
policijske uprave, pristojna za zagotavljanje psihološke pomoči in psihološke
podpore, do 31. marca posreduje generalnemu direktorju policije in službi
ministrstva, pristojni za varstvo in zdravje pri delu, letno poročilo o delu
psihologov in policijskih zaupnikov za preteklo leto.
12. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-237/2012
Ljubljana, dne 14. junija 2013
EVA 2012-1711-0039
dr. Gregor Virant l.r.
Minister
za notranje zadeve