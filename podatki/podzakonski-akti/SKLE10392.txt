1. člen
(določitev območij in obdobja trajanja dodatnih začasnih
ukrepov razvojne podpore)
(1) Območje občin Kočevje, Loški Potok, Osilnica,
Kostel, Črnomelj, Semič in Metlika, ki se povezujejo v Območno razvojno partnerstvo
Pokolpje (v nadaljnjem besedilu: Pokolpje), se določi za problemsko območje z
visoko brezposelnostjo, za katerega se v obdobju od leta 2011 do leta 2020
izvajajo dodatni začasni ukrepi razvojne podpore.
(2) Območje občin Kungota, Hoče - Slivnica, MO Maribor,
Pesnica, Podvelka, Radlje ob Dravi, Ribnica na Pohorju, Ruše in Selnica ob
Dravi (v nadaljnjem besedilu: območje Maribora s širšo okolico) se določi za
problemsko območje z visoko brezposelnostjo, za katerega se v obdobju od leta
2013 do leta 2018 izvajajo dodatni začasni ukrepi razvojne podpore.
(3) Območje občin Hrastnik, Radeče in Trbovlje
(v nadaljnjem besedilu: območje občin HRT) se določi za problemsko območje
z visoko brezposelnostjo, na katerem se v obdobju od leta 2013 do leta 2020
izvajajo dodatni začasni ukrepi razvojne podpore.
2. člen
(dodatni začasni ukrepi razvojne podpore)
Za problemska območja z visoko brezposelnostjo iz prejšnjega člena
se sprejmejo naslednji začasni ukrepi razvojne podpore (v nadaljnjem besedilu:
ukrep):
a)    
Ukrep 1: program spodbujanja konkurenčnosti problemskega območja z
visoko brezposelnostjo (v nadaljnjem besedilu: program), ki ga izvede
Ministrstvo za gospodarski razvoj in tehnologijo v naslednjem okvirnem obsegu:
- 
Pokolpje v obdobju od 2011 do 2020 v skupni višini 20.000.000 eurov
nepovratnih sredstev in 23.750.000 eurov povratnih sredstev,
- 
območje Maribora s širšo okolico v obdobju od 2014 do 2018 v skupni
višini 26.810.000 eurov nepovratnih sredstev in 23.190.000 eurov povratnih
sredstev in
- 
območje občin HRT v obdobju od 2014 do 2020 v skupni višini 10.374.000
eurov nepovratnih sredstev in 18.626.000 eurov povratnih sredstev.
b)    
Ukrep 2: povračilo plačanih prispevkov delodajalca za socialno varnost
na podlagi 27. člena Zakona o spodbujanju skladnega regionalnega razvoja
(Uradni list RS, št. 20/11; v nadaljnjem besedilu: zakon), ki ga izvede
Ministrstvo za delo, družino, socialne zadeve in enake možnosti prek Zavoda
Republike Slovenije za zaposlovanje. Ukrep se izvede za vsa območja iz
prejšnjega člena in za posamezno problemsko območje z visoko brezposelnostjo
velja za obdobje, določeno v prvem do tretjem odstavku prejšnjega člena.
c)    
Ukrep 3: davčne olajšave za zaposlovanje na podlagi 28. člena zakona, ki
ga izvede Ministrstvo za gospodarski razvoj in tehnologijo prek Finančne uprave
Republike Slovenije. Ukrep se izvede za vsa območja iz prejšnjega člena in za
posamezno problemsko območje z visoko brezposelnostjo velja za obdobje,
določeno v prvem do tretjem odstavku prejšnjega člena.
č)    Ukrep 4: davčne olajšave za investiranje na podlagi 28. člena
zakona, ki ga izvede Ministrstvo za gospodarski razvoj in tehnologijo prek
Finančne uprave Republike Slovenije. Ukrep se izvede za vsa območja iz
prejšnjega člena in za posamezno problemsko območje z visoko brezposelnostjo
velja za obdobje, določeno v prvem do tretjem odstavku prejšnjega člena.
d)    
Ukrep 5: spodbude za trajnostni razvoj podeželja v okviru izvajanja
lokalnega razvoja, ki ga vodi skupnost in se sofinancira iz evropskih skladov
ter ga izvedeta Ministrstvo za kmetijstvo, gozdarstvo in prehrano iz sredstev
Evropskega kmetijskega sklada za razvoj podeželja (v nadaljnjem besedilu:
EKSRP) in Ministrstvo za gospodarski razvoj in tehnologijo iz sredstev
Evropskega sklada za regionalni razvoj (v nadaljnjem besedilu: ESRR), v
naslednjem okvirnem obsegu:
- 
Pokolpje v obdobju od 2016 do 2020 v
skupni višini 564.000 eurov nepovratnih sredstev iz EKSRP in 326.000 eurov
nepovratnih sredstev iz ESRR,
- 
območje Maribora s širšo okolico v obdobju od 2014 do 2018 v skupni
višini 638.000 eurov nepovratnih sredstev iz EKSRP in 706.000 eurov nepovratnih
sredstev iz ESRR ter
- 
območje občin HRT v obdobju od 2014 do 2020 v skupni višini 347.000
eurov nepovratnih sredstev iz EKSRP in 766.000 eurov nepovratnih sredstev iz
ESRR.
e)    
Ukrep 6: Spodbude za trajnostni razvoj
podeželja v okviru Programa razvoja podeželja 2007–2013 v skupni višini
1.729.412 eurov nepovratnih sredstev iz EKSRP, ki ga izvede Ministrstvo za
kmetijstvo, gozdarstvo in prehrano.
f)     
Ukrep 7: prometna in energetska infrastruktura, ki ga izvede Ministrstvo
za infrastrukturo v naslednjem okvirnem obsegu:
- 
Pokolpje v obdobju od 2011 do 2020 v skupni višini 155.954.736 eurov in
- 
območje občin HRT v obdobju od 2013 do 2020 v skupni višini 7.507.866
eurov.
g)    
Ukrep 8: spodbujanje raziskovalno-razvojnih projektov v letu 2014, ki ga
izvede Ministrstvo za gospodarski razvoj in tehnologijo v naslednjem okvirnem
obsegu:
- 
območje Maribora s širšo okolico v skupni višini 2.000.000 eurov
nepovratnih sredstev.
3. člen
(vsebina programov)
(1) Programi vključujejo naslednje instrumente, ki se
izvajajo v vseh problemskih območjih z visoko brezposelnostjo:
-       
subvencije za spodbujanje investicij, ki ga izvede Ministrstvo za
gospodarski razvoj in tehnologijo samostojno, ali prek izvajalskih institucij,
-       
ugodni razvojni krediti za investicije, ki ga izvede Slovenski regionalno
razvojni sklad,
-       
subvencije za zagon podjetij, ki ga izvede Slovenski podjetniški sklad,
-       
mikrokrediti, ki ga izvede Slovenski podjetniški sklad,
-       
promocija območja, privabljanje tujih in domačih investitorjev ter
izvajanje programa, ki ga izvede Ministrstvo za gospodarski razvoj in
tehnologijo samostojno, ali prek regionalnih razvojnih agencij, ali območnih
razvojnih institucij v regijski razvojni mreži. Če izvaja instrument območna
razvojna institucija v regijski razvojni mreži, sklene Ministrstvo za gospodarski
razvoj in tehnologijo izvajalsko pogodbo prek pristojne regionalne razvojne
agencije.
(2) V programih se lahko določijo dodatni instrumenti,
značilni za posamezno problemsko območje z visoko brezposelnostjo.
(3) Vrednosti posameznih instrumentov iz prvega odstavka
tega člena se določijo s programom.

Sklep o dodatnih začasnih ukrepih razvojne
podpore za problemska območja z visoko brezposelnostjo (Uradni list RS, št. 36/16) vsebuje naslednjo prehodno in
končni določbi:
»4. člen
(prilagoditev in izvajanje
programov)
(1) Ministrstvo za gospodarski razvoj in tehnologijo v
dveh mesecih od sprejema tega sklepa prilagodi sprejete programe temu sklepu.
(2) Instrumenti v okviru programov za posamezna
problemska območja z visoko brezposelnostjo se do spremembe programov izvajajo
v skladu s programi, ki veljajo ob sprejemu tega sklepa.
5. člen
(prenehanje veljavnosti)
Z dnem uveljavitve tega sklepa prenehajo veljati:
-       
Sklep o dodatnih začasnih ukrepih razvojne podpore za problemsko območje
z visoko brezposelnostjo Pokolpje (Uradni list RS, št. 26/11),
-       
Sklep o dodatnih začasnih ukrepih razvojne podpore za problemsko območje
z visoko brezposelnostjo Maribor s širšo okolico (Uradni list RS, št. 53/13) in
-       
Sklep o dodatnih začasnih ukrepih razvojne podpore za problemsko območje
z visoko brezposelnostjo za območje občin Hrastnik, Radeče in Trbovlje (Uradni
list RS, št. 63/13).
6. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembah in dopolnitvi Sklepa o
dodatnih začasnih ukrepih razvojne podpore za problemska območja z visoko
brezposelnostjo (Uradni list RS, št. 64/16) vsebuje naslednjo končno določbo:
»2. člen
Ta sklep začne veljati naslednji dan po objavi v Uradnem
listu Republike Slovenije.«.