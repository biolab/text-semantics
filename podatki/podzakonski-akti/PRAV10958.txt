1. člen
Splošne določbe
S tem pravilnikom se določajo oznake, delovna obleka, oprema
in vozila, s katerimi se opravlja zasebno varovanje.
2. člen
Oznaka firme, znak in logotip
Oznaka podjetja je sestavljena iz imena firme to je: JALUS
Consulting d.o.o., pri označevanju se uporablja skrajšano ime firme »JALUS
VAROVANJE«. Napis je v velikih tiskanih črkah, pisava Times New Roman, 16 pts. 
Poleg oznake se uporablja znak oziroma logotip podjetja, ki
je sestavljen iz velikih tiskanih, poudarjenih, črk J in T, rdeče barve,
velikosti 20 mm – JT.
3. člen
Delovna obleka
Varnostno osebje med opravljanjem delovnih nalog obvezno nosi
delovno obleko. 
Delovno obleko sestavljajo: 
Kapa (čepica s ščitnikom), zimska in letna srajca (kratki in
dolgi rokav), bluza, krilo, kravata, zimske in letne hlače, čevlji, nogavice,
pas za hlače, pulover, puli, polo majica T-Shirt dolgi in kratki rokav, zimska
bunda – bomber, letna jakna in vetrni jopič. 
Barva delovnih oblek: 
Kapa oziroma čepica s ščitnikom je črne barve z logotipom
podjetja JT, velikosti 20 mm, zimska, letna srajca in bluza so bele barve,
zimske in letne hlače, krilo, pas, čevlji in nogavice so črne barve, kravata je
črne barve, na sredini kravate je logotip podjetja JT. 
Polo majica – T-shirt (dolgi in kratki rokav) je bele barve,
rokavi so črne barve, ovratnik polo majice je črne barve, desni spodnji izrez
majice je črne barve, čez sprednji del vodoravno poteka 5 črnih črt, med seboj
v razmaku 20 mm, pulover in puli sta črne barve, zimska budna – bomber in letna
jakna sta črne barve, vetrni jopič je rumene – odsevne barve. 
Napisi na delovnih oblekah: 
Na levem rokavu vseh delovnih oblek je logotip podjetja JT, v
velikosti 20 mm, pod njim pa napis »JALUS VAROVANJE«, v velikosti 50 mm. 
Na sprednjem levem prsnem delu sveh oblek je logotip podjetja
JT, v velikosti 20 mm, na sprednjem desnem prsnem delu je priimek in začetna
črka imena varnostne osebe, v velikosti 20 mm, v beli ali črni barvi, ali okrog
vratu obešena službena izkaznica. 
Na hrbtnem delu vetrnega jopiča, ki se nosi preko vseh oblek,
kot vrhnje oblačilo, poleg zgorja navedenih napisov na sprednjem levem in
desnem prsnem delu, je na sredini zadaj na hrbtu napis VAROVANJE, v velikosti
velikih tiskanih črk 80 mm, pod njim v spodnjem delu je lahko napis SECURITY,
iste velikosti, napisa sta bele odsevne barve. 
Uporaba vetrnega jopiča: 
Med opravljanjem varovanja javnih zbiranj, varovanje in
prevoz gotovine ter drugih varnostnih pošiljk, intervencija varnostno osebje
mora obvezno imeti na sebi vetrni jopič, katerega lahko uporablja tudi pri
opravljanju drugih nalog. 
Obleka varnostnega menegera in telesnega stražarja: 
Varnstni meneger in varnostni telesni stražar opravljata
naloge v civilni obleki. 
Kadar varnostni meneger izvaja naloge zasebnega varovanja in
izvaja ukrepe varnstnika mora obvezno nositi navedeno delovno obleko.
4. člen
Oprema varnostnega osebja
Varnostno osebje med opravljanjem nalog varovanja lahko
uporablja sredstva za zveze, prenosne radijske postaje, mobilne telefone dveh
različnih operaterjev, sredstava za vklepanje in vezanje (kovinske lisice ali
plastične zatege), plinski razpršilec, službenega psa, strelno orožje,
neprebojne jopiče, čelado, ščitnike za roke in noge. 
Za uporabo plinskega razpršilca in službenega psa mora biti
varnostno osebje zato posebej strokovno usposobljeno. 
Podjetje Pooblastilo za nošenje strelnega orožja podeli le
varnostnemu osebju, ki izpolnjuje pogoje posesti in nošenja strelnega orožja po
Zakona o orožju.
5. člen
Vozila
Vsa vozila podjetja, ki se uporabljajo v cestnem prometu, so
črne barve, na levem in desnem boku opremljena z oznako in napisom »JALUS
VAROVANJE«. Napis je v velikih tiskanih črkah, višine 100 mm, bele barve, pod
tem napisom je lahko še napis SECURITY iste velikosti in barve. 
Vozila so opremljena z rumeno lučjo namenjeno intervencijski
vožnji.
6. člen
Dolžnosti ravnanja varnostnega osebja
Varnostno osebje z delovno obleko, opremo in vozili ravna s
skrbnostjo dobrega gosodarja. 
V času nošenja službene obleke varnostno osebje mora biti
urejeno. 
Neprimerna uporaba, zloraba, posojanje, namerno uničenje ali
poškodovanje delovne obleke, opreme in vozil se šteje za hujšo kršitev delovne
obveznosti. 
Ta pravilnik začne veljati
naslednji dan po objavi v Uradnem listu Republike Slovenije.
Ljubljana, dne 18. oktobra 2011
JALUS Consulting d.o.o.
Janko Trivunović l.r.
Direktor