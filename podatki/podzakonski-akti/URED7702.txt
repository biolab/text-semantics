1. člen
(vsebina)
Ta uredba določa podrobnejše namene porabe in merila za
izračun višine sredstev, ki pripadajo posameznim občinam, v katerih živita
italijanska oziroma madžarska narodna skupnost (v nadaljnjem besedilu: občina),
oziroma posameznim občinskim samoupravnim narodnim skupnostim (v nadaljnjem
besedilu: občinska samoupravna narodna skupnost), in postopek za določitev
višine sredstev upravičencem.
2. člen
(zagotavljanje sredstev)
(1) Sredstva za sofinanciranje dvojezičnosti in
uresničevanje ustavnih pravic avtohtone italijanske in madžarske narodne skupnosti
iz prejšnjega člena se zagotovijo v državnem proračunu v višini, kot je
določena v zakonu.
(2) Financiranje dejavnosti in programov občinske
samoupravne narodne skupnosti je lahko neposredno iz državnega proračuna ali
posredno iz proračuna občine.
3. člen
(občinska poraba sredstev)
Občinska uprava in organi občine v okviru izvedbe
dvojezičnega poslovanja uporabljajo dodeljena sredstva za naslednje namene:
-       
stroški dodatka za dvojezičnost za zaposlene;
-       
stroški sejnin članov občinske komisije za vprašanja italijanske oziroma
madžarske samoupravne narodne skupnosti;
-       
stroški priprave in objave dvojezičnega gradiva za seje občinskega sveta
in njegovih delovnih teles ter prevodov, lektoriranja in objave občinskih
predpisov, dvojezičnih obrazcev in drugega gradiva v jeziku italijanske oziroma
madžarske narodne skupnosti.
4. člen
(poraba sredstev občinskih samoupravnih narodnih skupnosti)
Občinske samoupravne narodne skupnosti v okviru izvedbe dejavnosti
in programov uporabljajo dodeljena sredstva za naslednje namene:
-       
stroški delovanja sveta samoupravne narodne skupnosti, njegovih organov
in strokovnih služb;
-       
materialni stroški poslovanja in investicijsko vzdrževanje premičnega in
nepremičnega premoženja, potrebnega za delovanje ali izvajanje njihovih
programov, s tem da se za investicijsko vzdrževanje lahko nameni največ 30
odstotkov dodeljenih sredstev;
-       
programski stroški, ki vključujejo lastne programe, stroške stikov z
matičnim narodom in materialne stroške, v skladu z letnim programom sveta
občinske samoupravne narodne skupnosti, če to ni v nasprotju z zakonom.
5. člen
(poročanje o porabi sredstev)
(1) Upravičenec do sredstev iz 3. oziroma 4. člena te
uredbe državnemu organu, pristojnemu za narodnosti, enkrat letno pisno poroča o
namenski porabi sredstev, ki so mu bila zagotovljena v skladu s to uredbo v
preteklem proračunskem letu.
(2) Upravičenec pošlje pisno poročilo o namenski porabi sredstev
v preteklem proračunskem letu najpozneje do 31. marca tekočega proračunskega
leta.
6. člen
(nadzor nad porabo sredstev)
Nadzor nad namensko porabo sredstev opravlja državni organ,
pristojen za narodnosti, na podlagi predloženega pisnega poročila posameznega
upravičenca o namenski porabi sredstev, ki so mu bila zagotovljena v preteklem
proračunskem letu.
7. člen
(določitev obsega sredstev)
(1) Pri določitvi obsega sredstev iz državnega
proračuna, ki pripadajo posamezni občini za sofinanciranje dvojezičnosti in
uresničevanje ustavnih pravic avtohtone italijanske oziroma madžarske narodne
skupnosti, se upoštevajo:
1.     
stroški dodatka za dvojezičnost za zaposlene v občinski upravi in njenih
organih;
2.     
stroški sejnin članov občinske komisije za vprašanja italijanske oziroma
madžarske samoupravne narodne skupnosti;
3.     
stroški dvojezičnega gradiva občinske uprave in njenih organov;
4.     
stroški delovanja sveta samoupravne narodne skupnosti, njegovih organov
in strokovnih služb;
5.     
materialni stroški poslovanja občinske samoupravne narodne skupnosti;
6.     
uresničeni programski stroški občinske samoupravne narodne skupnosti;
7.     
višina sredstev za sofinanciranje dvojezičnosti in uresničevanje ustavnih
pravic avtohtone italijanske oziroma madžarske narodne skupnosti, ki je
pripadala občini v preteklem proračunskem letu po tej uredbi.
(2) Občina pošlje državnemu organu, pristojnemu za
narodnosti, do 28. februarja tekočega proračunskega leta podatke za
stroške iz 1., 2., 3., 4., 5. in 6. točke prejšnjega odstavka za preteklo
proračunsko leto.
(3) Podatkom iz prejšnjega odstavka občina priloži
podatke o številu sistemiziranih in dejansko zasedenih delovnih mest, za katera
je kot poseben pogoj za zasedbo delovnega mesta določeno tudi znanje jezika
narodne skupnosti.
8. člen
(enačba)
Višina sredstev za sofinanciranje dvojezičnosti in
uresničevanje ustavnih pravic avtohtone italijanske oziroma madžarske narodne
skupnosti, ki pripada občini za tekoče proračunsko leto, se izračuna po enačbi:
SONMOit =
((0,15/6)C1 + (0,15/6)C2 + (0,15/6)C3 + (0,15/6)C4 + (0,15/6)C5 + (0,15/6)C6 +
0,85* SONMOit-1) * 0,15 %SPP
Pri tem je:
SONMOit
  višina sredstev za sofinanciranje dvojezičnosti in uresničevanje ustavnih
pravic avtohtone italijanske oziroma madžarske narodne skupnosti, ki pripada
občini v tekočem proračunskem letu;
C1              delež
stroškov dodatka za dvojezičnost posamezne občine v skupni vsoti tovrstnih
stroškov vseh občin;
C2              delež
stroškov sejnin članov občinske komisije za vprašanja italijanske oziroma
madžarske samoupravne narodne skupnosti posamezne občine v skupni vsoti
tovrstnih stroškov vseh občin;
C3              delež
stroškov dvojezičnega gradiva posamezne občine v skupni vsoti tovrstnih
stroškov vseh občin;
C4              delež
stroškov delovanja sveta, njegovih organov in strokovnih služb posamezne
samoupravne narodne skupnosti v skupni vsoti tovrstnih stroškov vseh
samoupravnih narodnih skupnosti;
C5              delež
materialnih stroškov posamezne samoupravne narodne skupnosti v skupni vsoti
tovrstnih stroškov vseh samoupravnih narodnih skupnosti;
C6              delež
uresničenih programskih stroškov posamezne samoupravne narodne skupnosti v
skupni vsoti tovrstnih stroškov vseh samoupravnih narodnih skupnosti;
SONMOit-1 višina
sredstev za sofinanciranje dvojezičnosti in uresničevanje ustavnih pravic
avtohtone italijanske oziroma madžarske narodne skupnosti, ki je pripadala
posamezni občini v deležu v skupni vsoti tovrstnih sredstev vseh občin v
preteklem proračunskem letu po tej uredbi;
SPP            skupna primerna poraba občin v
tekočem proračunskem letu.
9. člen
(neposredno financiranje)
(1) Neposredno financiranje občinske samoupravne narodne
skupnosti iz državnega proračuna se izvede na podlagi zahteve občinske
samoupravne narodne skupnosti.
(2) Občinska samoupravna narodna skupnost vloži zahtevo
iz prejšnjega odstavka s soglasjem občine najpozneje do 30. junija
tekočega proračunskega leta za naslednje proračunsko leto na državni organ,
pristojen za narodnosti.
(3) Iz zahteve mora biti jasno razvidno razmerje med
sredstvi, ki pripadajo občini, in sredstvi, ki pripadajo občinski samoupravni
narodni skupnosti. Zahteva se vloži na obrazcu iz priloge, ki je sestavni del
te uredbe.
(4) Državni organ, pristojen za narodnosti, na podlagi
prejete zahteve iz prvega odstavka in soglasja občine iz drugega odstavka tega
člena preveri, ali so izpolnjeni pogoji za neposredno financiranje iz državnega
proračuna, in o tem obvesti občino ter občinsko samoupravno narodno skupnost.
10. člen
(dodelitev sredstev)
(1) Vlada na predlog državnega organa, pristojnega za
narodnosti, najpozneje do 30. aprila tekočega proračunskega leta izda
odločbo o višini sredstev, ki pripada občini oziroma občinski samoupravni
narodni skupnosti v tekočem proračunskem letu.
(2) Če je občinska samoupravna narodna skupnost vložila
zahtevo v skladu s prejšnjim členom in se izvede neposredno financiranje
občinske samoupravne narodne skupnosti, se občini in občinski samoupravni
narodni skupnosti dodelijo sredstva v skupni višini, določeni v skladu z 8.
členom te uredbe, in v razmerju, kot je določeno na obrazcu iz tretjega
odstavka prejšnjega člena.
(3) Če se neposredno financiranje občinske samoupravne
skupnosti ne izvede, se sredstva v skupni višini, določeni v 8. členu te
uredbe, dodelijo občini. Višina sredstev, ki pripada občinski samoupravni
narodni skupnosti, se določi s proračunom občine.

Priloga:
Zahteva za neposredno financiranje iz državnega proračuna

Uredba o določitvi podrobnejših namenov porabe
in meril za izračun višine sredstev, ki pripadajo posameznim občinam oziroma
občinskim samoupravnim narodnim skupnostim (Uradni list RS, št. 33/18) vsebuje naslednje prehodne in
končne določbe:
»PREHODNE IN KONČNE DOLOČBE
11. člen
(prehodne določbe)
(1) Neposredno financiranje občinske samoupravne narodne
skupnosti se začne izvajati 1. januarja 2019.
(2) Od 1. januarja 2018 do 31. decembra 2018
se občinska samoupravna narodna skupnost financira posredno prek občinskega
proračuna.
(3) Za sofinanciranje
dvojezičnosti in uresničevanja ustavnih pravic avtohtone italijanske oziroma
madžarske narodne skupnosti se občinam in občinskim samoupravnim narodnim
skupnostim v letu 2018 zagotovijo sredstva v višini:


OBČINA

EUR


ANKARAN

65.643,15


DOBROVNIK

152.200,00


HODOŠ

87.567,96


IZOLA

289.000,00


KOPER

290.000,00


LENDAVA

293.200,00


MORAVSKE TOPLICE

148.900,00


PIRAN

292.900,00


ŠALOVCI

88.093,11


Skupaj

1.707.504,22


(4) Državni organ, pristojen za narodnosti, sklene z
občinami pogodbo o sofinanciranju v višini iz prejšnjega odstavka v osmih dneh
po začetku veljavnosti te uredbe.
12. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembi Uredbe o določitvi
podrobnejših namenov porabe in meril za izračun višine sredstev, ki pripadajo
posameznim občinam oziroma občinskim samoupravnim narodnim skupnostim (Uradni
list RS, št. 157/20) vsebuje naslednjo končno določbo:
»KONČNA DOLOČBA
2. člen
Ta uredba začne veljati naslednji dan po objavi v Uradnem
listu Republike Slovenije.«.