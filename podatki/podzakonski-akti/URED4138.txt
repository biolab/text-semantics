1. člen
(vsebina način pridobitve sredstev)
Ta uredba določa financiranje in sofinanciranje ukrepov na
področju razvoja morskega in sladkovodnega ribištva, upravičence, pogoje in
postopke pridobivanja sredstev za izvajanje teh ukrepov.
2. člen
(letni programi ministrstva)
Na podlagi letnih programov (v nadaljnjem besedilu: program)
ministrstva, pristojnega za ribištvo (v nadaljnjem besedilu: ministrstvo), se
dodelijo sredstva za varstvo naravnih virov v ribištvu in ukrepe v morskem
ribištvu in ribogojstvu.
3. člen
(varstvo naravnih virov v sladkovodnem ribištvu)
Za varstvo naravnih virov v sladkovodnem ribištvu se namenijo
sredstva iz proračuna Republike Slovenije s proračunske postavke 2553 v višini
do 10.000.000,00 tolarjev. Namen ukrepa je razvoj tehnologije in vzreje
ciprinidnih vrst rib za potrebe revitalizacije in vzdrževanja njihovih
optimalnih populacij v odprtih vodah Republike Slovenije.
4. člen
(morsko ribištvo in ribogojstvo)
Za ukrepe v morskem ribištvu in ribogojstvu se sredstva namenijo
iz proračuna Republike Slovenije s proračunske postavke 1859 v višini do
24.000.000,00 tolarjev. Namen ukrepa je zagotavljanje sredstev za
sofinanciranje vzpostavitve mesta prve prodaje rib in ribiških proizvodov, v
skladu s skupno ribiško politiko s področja skupne tržne ureditve z ribami in
ribiškimi proizvodi.
5. člen
(upravičenci)
(1) Za ukrep iz 3. člena te uredbe so upravičenci do sredstev
pravne osebe, ki razpolagajo s potrebnimi strokovnimi znanji in opremo.
(2) Za ukrep iz 4. člena te uredbe so upravičenci pravne osebe,
ki imajo pridobljeno pravnomočno gradbeno dovoljenje za izgradnjo objekta, ki
bo namenjen mestu prve prodaje rib in ribiških proizvodov.
6. člen
(pogoji za pridobitev sredstev)
(1) Pogoj za pridobitev sredstev iz 3. člena te uredbe je predložitev
programa del z natančnim popisom in finančnim ovrednotenjem posameznih
aktivnosti. Upravičenec mora za izvajanje programov razpolagati s potrebnim
objektom, opremo in kadri za izvajanje del po programu.
(2) Pogoj za pridobitev sredstev iz 4. člena te uredbe je predložitev
programa del z natančnim popisom in finančnim ovrednotenjem posameznih
aktivnosti. Investicija na podlagi programa del mora biti zaključena najkasneje
do 31. 12. 2008. Najkasneje na ta dan mora biti ministrstvu predloženo pravnomočno
uporabno dovoljenje za ta objekt.
7. člen
(opravičljivi stroški)
(1) Za namene iz 3. člena te uredbe se financirajo:
-       
materialni stroški in stroški dela,
-       
stroški izvedbe aktivnosti, planiranih v programu del iz prvega odstavka
6. člena te uredbe.
(2) Za namene iz 4. člena te uredbe se sofinancirajo:
-       
stroški gradbenih del in opreme.
8. člen
(višina podpore)
(1) Višina podpore za namen iz 3. člena te uredbe znaša do
100 odstotkov vrednosti potrjenega programa del iz prvega odstavka 6. člena te
uredbe, vendar ne več kot 10.000.000,00 tolarjev.
(2) Višina podpore za namen iz 4. člena te uredbe znaša do 50
odstotkov vrednosti investicije iz potrjenega programa del iz drugega odstavka
6. člena, vendar ne več kot 24.000.000,00 tolarjev.
9. člen
(vloga)
(1) Vlogo s priloženim programom del iz prvega odstavka 6.
člena te uredbe za pridobitev sredstev iz 3. člena te uredbe je potrebno
posredovati na naslov Ministrstvo za kmetijstvo, gozdarstvo in prehrano,
Dunajska 58, 1000 Ljubljana, najkasneje do 15. 5. 2006.
(2) Vlogo s priloženim programom del iz drugega odstavka 6.
člena te uredbe za pridobitev sredstev iz 4. člena te uredbe je potrebno
posredovati na naslov Ministrstvo za kmetijstvo, gozdarstvo in prehrano,
Dunajska 58, 1000 Ljubljana, najkasneje do 15. 8. 2006.
(3) Vloge iz prvega in drugega odstavka tega člena se bodo
obravnavale sproti, po vrstnem glede na čas prispetja ter do porabe sredstev.
10. člen
(pogodba)
Ministrstvo na podlagi popolne vloge odloči o upravičenosti do
sredstev. Z upravičenci ministrstvo sklene pogodbe, v katerih bodo navedeni
podrobni pogoji koriščenja pridobljenih sredstev.
11. člen
(prenehanje veljavnosti)
Z uveljavitvijo te uredbe preneha veljati Uredba financiranju
in sofinanciranju razvoja morskega in sladkovodnega ribištva za leta 2004–2006
(Uradni list RS, št. 25/04, 74/05 in 91/05 – popr.)
12. člen
(začetek veljavnosti)
Ta uredba začne veljati osmi dan po objavi v Uradnem listu
Republike Slovenije.
Šifra: 00715-13/2006/6
Ljubljana, dne 26. aprila 2006
EVA 2006-2311-0093
Vlada Republike Slovenije
Janez Janša l.r.
Predsednik