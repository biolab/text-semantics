1. člen
Ta uredba določa najvišjo dovoljeno drobnoprodajno in
veleprodajno ceno naftnih derivatov.
2. člen
(1) Za naftne derivate iz prejšnjega člena se štejeta
95-oktanski neosvinčeni motorni bencin (v nadaljnjem besedilu: NMB-95) in
dizelsko gorivo (v nadaljnjem besedilu: dizel).
(2) Cena iz prejšnjega člena se določi na enoto proizvoda, ki
znaša en liter.
3. člen
(1) Najvišja dovoljena drobnoprodajna cena za NMB-95 znaša
1,560 eura/liter, za dizel pa 1,668 eura/liter.
(2) Najvišja dovoljena veleprodajna cena za NMB-95 znaša
1,540 eura/liter, za dizel pa 1,648 eura/liter.
4. člen
Podjetja zaradi ukrepa določitve najvišje dovoljene
drobnoprodajne in veleprodajne cene naftnih derivatov ne smejo prenehati
prodajati blaga.
KONČNA DOLOČBA
5. člen
Ta uredba začne veljati naslednji dan po objavi v Uradnem
listu Republike Slovenije in velja tri mesece, do vključno 10. avgusta 2022.
Št. 00704-185/2022
Ljubljana, dne 10. maja 2022
EVA 2022-2130-0018
Vlada Republike Slovenije
Janez Janša
predsednik