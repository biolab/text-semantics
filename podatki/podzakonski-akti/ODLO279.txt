1
Za kulturni spomenik državnega pomena se razglasita enoti
dediščine:
-       
Socerb - Območje gradu Socerb (EŠD 11170),
-       
Socerb - Grad (EŠD 671),
Enota Grad Socerb (EŠD 671) stoji znotraj območja gradu (EŠD
11170).
Enoti imata zaradi arheoloških, kulturnih, krajinskih, umetnostno
arhitekturnih, zgodovinskih in drugih izjemnih lastnosti poseben pomen za
Republiko Slovenijo. Zato ju razglašamo za kulturni spomenik državnega pomena z
lastnostmi kulturne krajine, umetnostno arhitekturnega spomenika in
zgodovinskega spomenika.
2
Lastnosti, ki utemeljujejo razglasitev za spomenik državnega
pomena: 
Ostanki prenovljenega kamnitega oboda renesančne trdnjave na
lokaciji starejše postojanke. Trdnjava je izjemna prostorska dominanta in edini
večji utrdbeni objekt, ohranjen na Kraškem robu nad slovensko obalo in nad
Trstom. Utrdba je spomenik meje med avstrijskimi in beneškimi posestvi. Na
območju je več kraških jam, ena je predelana v spominsko kapelo sv. Socerba.
Območje je arheološka lokaliteta. 
3. člen
Spomenik Območje gradu Socerb obsega zemljišča s parcelnimi
številkami: *135, 1150/10, 1150/16, 1150/18, 1151/1, 1151/2, 1152, 1153, 1155,
1156, 1159, vse k. o. Socerb. Spomenik Grad Socerb stoji na zemljišču s
parcelno številko: *135, k. o. Socerb.
Meji spomenikov sta vrisani na katastrskem načrtu v merilu 1:
2880 in na temeljnem topografskem načrtu v merilu 1: 5000. Izvirnika načrtov,
ki sta sestavni del tega odloka, hranita Ministrstvo za kulturo, Uprava
Republike Slovenije za kulturno dediščino in Javni zavod Republike Slovenije za
varstvo kulturne dediščine (v nadaljnjem besedilu: zavod).
Vplivno območje spomenikov obsega območje, oddaljeno 300 m od
zarisane meje območja gradu, in ves kraški rob, ki bi s svojo spremenjeno
obliko ter namembnostjo lahko negativno vplivala na zaščitene funkcionalne in
vizualne sestavine spomenika.
4
Za spomenik velja varstveni režim, ki določa:
-       
varovanje kulturnih, arhitekturnih, krajinskih, likovnih in zgodovinskih
vrednot v celoti, v njihovi izvirnosti in neokrnjenosti,
-       
prepoved predelav kamnitega oboda gradu, njegove tlorisne sheme in
gabaritov,
-       
podrejanje vsake rabe in vseh posegov v objekt ter odprti prostor
ohranjanju in vzdrževanju varovanih spomeniških lastnosti,
-       
prepoved vseh posegov v plasti arheološkega spomenika, razen
pooblaščenim osebam, s predhodnim pisnim soglasjem pristojnega zavoda,
-       
podrejanje vsake rabe in vseh posegov grad ter odprti prostor ohranjanju
vedut na grad in ohranitev pogledov z gradu,
-       
znotraj območja gradu je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem odobri
pristojni zavod,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, krajinskih,
likovnih in zgodovinskih vrednot,
-       
povečevanju pričevalnosti kulturnega spomenika in dopolnitvi sedanje
namembnosti,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega odloka
izdati lastnikom spomenika ali njegovih sestavnih delov odločbo o varstvu na
podlagi 13. člena zakona o varstvu kulturne dediščine (Uradni list RS, št.
7/99).
Odločbe iz prejšnjega odstavka določajo pogoje za raziskovanje,
načine vzdrževanja, pogoje za posege, fizično zavarovanje, pravni promet,
načine upravljanja in rabe spomenika, dostopnost spomenika za javnost in časovne
okvire dostopnosti, posamezne druge omejitve in prepovedi ter ukrepe za čim
bolj učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika. 
7
Nadzor nad izvajanjem tega odloka opravlja Inšpektorat Republike
Slovenije za varstvo kulturne dediščine. 

Kulturni
spomenik državnega pomena; Območje gradu Socerb ( topografski načrt )

Odlok o razglasitvi območja gradu Socerb za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem listu
Republike Slovenije.«.

Odlok o spremembi odloka o razglasitvi območja
gradu Socerb za kulturni spomenik državnega pomena (Uradni list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.