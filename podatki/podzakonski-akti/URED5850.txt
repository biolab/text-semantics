1. člen
Republika Slovenija v letu 2012 izda zbirateljske kovance ob
100-letnici osvojitve prve olimpijske medalje v obsegu ter z glavnimi znamenji
in drugimi značilnostmi, določenimi s to uredbo.
2. člen
Ob 100-letnici osvojitve prve olimpijske medalje Republika
Slovenija izda:
-       
zlatnike z nominalno vrednostjo 100 eurov, v količini 2 500 kovancev in
v skupni nominalni vrednosti 250.000 eurov,
-       
srebrnike z nominalno vrednostjo 30 eurov, v količini 3 500 kovancev in
v skupni nominalni vrednosti 105.000 eurov in
-       
zbirateljske dvokovinske kovance z nominalno vrednostjo 3 eure, v
količini 300 000 kovancev in v skupni nominalni vrednosti 900.000 eurov.
3. člen
(1) Zlatniki so izdelani iz zlata čistine 900/1000 z ravnimi
in reliefnimi površinami.
(2) Teža zlatnikov je 7 gramov, njihov premer pa je 24
milimetrov. Pri vsakem posameznem zlatniku je dovoljen odmik pri teži do –1
‰/+1 % in pri premeru do +/– 0,1 milimetra.
4. člen
(1) Srebrniki so izdelani iz srebra čistine 925/1000, z
ravnimi in reliefnimi površinami.
(2) Teža srebrnikov je 15 gramov, njihov premer pa je 32
milimetrov. Pri vsakem posameznem srebrniku je dovoljen odmik pri teži do –1
‰/+1 % in pri premeru do +/– 0,1 milimetra.
5. člen
(1) Zbirateljski dvokovinski kovanci so sestavljeni iz
kolobarja (zlitina: 78 % bakra, 20 % cinka, 2 % niklja) in jedra (zlitina: 75 %
bakra in 25 % niklja).
(2) Teža kovancev je 15 gramov, njihov premer pa je 32
milimetrov (od tega jedro 22 milimetrov). Pri vsakem posameznem kovancu je
dopusten odmik pri teži do +/– 2 % in pri premeru do +/– 0,05 milimetra.
6. člen
Videz zbirateljskih kovancev iz 3., 4. in 5. člena te uredbe
je naslednji:
-       
sprednja stran:
osrednji motiv je sabljaška maska, upodobljena kot niz pik. V
levem spodnjem delu kovanca je krog, presekan z robom kovanca. V centru tega
kroga je majhen krog.
Ob zgornjem levem robu kovanca so olimpijski krogi, napis
»SLOVENIJA« in letnica »2012«. V zgornji desni četrtini kovanca je s številko
izpisana vrednost »100« oziroma »30« oziroma »3«, pod njo pa beseda »EURO«;
-       
hrbtna stran:
sedem sabelj je radialno razporejenih okoli središča kovanca
in so povezane s kolobarjem. V njem je krožno izpisano »PRVA OLIMPIJSKA MEDALJA
1912«.
Napis »RUDOLF CVETKO« je izpisan ob robu levega zgornjega
dela kovanca.
7. člen
Zbirateljski kovanci, izdani na podlagi te uredbe, so okrogli
in po obodu nazobčani.
8. člen
Ta uredba začne veljati naslednji dan po objavi v Uradnem
listu Republike Slovenije.
Št. 40401-3/2011
Ljubljana, dne 20. julija 2011
EVA 2011-1611-0108
Vlada Republike Slovenije
mag. Mitja Gaspari l.r.
Minister