1. člen
Sprejme se gozdnogospodarski načrt
Gozdnogospodarskega območja Kočevje (v nadaljnjem besedilu: GGN GGO Kočevje)
št. 06/01 z dne 29. 11. 2002, ki ga je izdelal Zavod za gozdove Slovenije, Območna
enota Kočevje.
2. člen
V Gozdnogospodarskem območju Kočevje, ki
meri 117.958 ha, je z dnem 1. 1. 2001 na podlagi podatkov gozdnogospodarskih
načrtov gozdnogospodarskih enot Velike Lašče, Dobrepolje, Sveti Gregor–Ortnek,
Mala gora, Struge, Grintovec, Stojna, Vrbovec, Željne–Laze, Mozelj, Obori Smuka
in Stari Log, Rog, Poljanska dolina, Kolpska dolina, Banja Loka, Draga,
Grčarice, Velika gora, Loški potok, Sodražica, Gotenica, Koče, Kolpa, Ravne in
Briga, z začetkom veljavnosti od 1. 1. 1991 do 31. 12. 2000, ugotovljeno
naslednje stanje gozdov: 
A)    
površina: 91.572,24 ha, od katere je: 
- 
85.999,72 ha večnamenskih gozdov, 456,06 ha gozdnih rezervatov, v
katerih gozdnogospodarski ukrepi niso dovoljeni, 2.039,02 ha gozdov s posebnim
namenom, v katerih so gozdnogospodarski ukrepi dovoljeni, vendar je
gospodarjenje prilagojeno socialnim in ekološkim funkcijam, ter 3.077,44 ha
varovalnih gozdov, ki so bili kot taki razglašeni z GGN GGO Kočevje 1991–2000, 
- 
37.655,44 ha zasebnih gozdov v lasti fizičnih oseb ter 189,56 ha
zasebnih gozdov v lasti pravnih oseb, 53.701,64 ha državnih gozdov ter 25,60 ha
občinskih gozdov; 
B)    
lesna zaloga: 272,3 m3/ha, od tega 127,1 m3/ha
iglavcev in 145,3 m3/ha listavcev; 
C)   
tekoči letni prirastek: 6,85 m3/ha, od tega 2,97 m3/ha
iglavcev in 3,89 m3/ha listavcev. 
GGN GGO Kočevje prikazuje tudi območja, ki
so predlagana, da se jih razglasi za varovalne gozdove na površini 745,14 ha in
gozdni rezervat, na površini 689,38 ha.
3. člen
Ob upoštevanju usmeritev iz Programa
razvoja gozdov v Sloveniji (Uradni list RS, št. 14/96), ugotovljenega stanja
gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v Gozdnogospodarskem
območju Kočevje je v GGN GGO Kočevje določeno, da so: 
A)    
najbolj poudarjene funkcije gozdov, ki določajo način gospodarjenja z
gozdom, 
- 
proizvodne funkcije na površini 72.055,45 ha, 
- 
ekološke funkcije, med katerimi je najbolj izrazita biotopska, na
površini 20.320,66 ha ter 
- 
socialne funkcije, med katerimi je najbolj izrazita raziskovalna, na
površini 4.245,38 ha; 
B)    
cilji gospodarjenja z gozdom in gozdnim prostorom zlasti: 
- 
biološko pestri, zdravi in stabilni gozdovi, ki uspešno zagotavljajo
ekološke, socialne in proizvodne funkcije, 
- 
ohranitev obstoječih gozdnih površin, 
- 
rastišču ustrezna zgradba gozdov, 
- 
večji delež listavcev v sestojih smreke v nižinskih predelih, 
- 
usklajenost populacij rastlinojede divjadi s prehranskimi sposobnostmi
okolja, 
- 
okrepljen proizvodni potencial gozdov, 
- 
večja odprtost gozdov s prometnicami in sicer gozdnih cest 21 m/ha ter
gozdnih vlak 109 m/ha, ter skrajšanje povprečne spravilne razdalje na 352 m in
povprečne razdalje zbiranja na 27 m; 
C)   
usmeritve za doseganje teh ciljev zlasti: 
- 
vzdrževanje negozdnih površin v gozdni krajini, 
- 
preprečiti drobljenje ostankov gozda v kmetijski krajini, 
- 
varovanje posebnih biotopov kot so izviri, kaluže, brlogi, brezna, vodne
kotanje, potoki, mokrišča, skalovja, 
- 
ohranjanje in vzpostavljanje malopovršinsko raznomerne in prebiralne
zgradbe jelovo-bukovih gozdov, 
- 
skupinsko postopno in oplodno gospodarjenje z bukovimi, hrastovimi in
smrekovimi gozdovi, 
- 
indirektna premena pionirskih gozdov in grmišč, kjer je razlika med
rastnostjo in rastiščno sposobnostjo največja, 
- 
kjer se pojavlja že druga generacija smreke pri obnovi zagotoviti vsaj
20% delež listavcev, 
- 
preprečiti vnos neavtohtonih vrst divjadi v naravo, 
- 
omejevanje aktivnosti v gozdovih s posebnim namenom, kjer
gozdnogospodarski ukrepi niso dovoljeni, na raziskovalno in v manjšem obsegu
izobraževalno delo, 
- 
spravilo lesa s traktorji, 
- 
dopuščanje novih tehnologij strojne sečnje v nižinskih velikopovršinskih
sestojih smreke, 
- 
gradnja gozdnih prometnic z bagersko tehnologijo, 
- 
intenzivnost vzdrževanja gozdnih cest največja v gozdnogospodarskih
enotah Stojna, Draga, Velika Gora in Loški Potok; 
Č)   na podlagi ciljev ter usmeritev
načrtovani ukrepi za obdobje 2001–2010 naslednji: 
- 
najvišji možni posek 4.130.000 m3, od tega 1.950.000 m3 iglavcev
in 2.180.000 m3 listavcev, 
- 
gojitvena dela, potrebna za ohranitev in razvoj gozdov, na površini
15.140 ha, 
- 
nega mlajšega drogovnjaka na površini 2.965 ha, 
- 
dela varstva gozdov pred divjadjo na površini 1.787 ha ter ostala dela
varstva gozdov v obsegu 5.795 delovnih dni, 
- 
dela zaščite živine in drobnice pred zavarovanimi zvermi v obsegu 500
delovnih dni, 
- 
nega habitatov prosto živečih živali z vzdrževanjem grmišč, pasišč in
vodnih virov v gozdu, sajenjem sadik plodonosnega drevja, postavljanjem
gnezdnic ter ostalih del za izboljšanje biotskega ravnovesja v obsegu 8.000
delovnih dni, 
- 
dela za krepitev socialnih funkcij v obsegu 1.500 delovnih dni, 
- 
gradnja gozdnih vlak v dolžini 549,63 km, 
- 
gradnja gozdnih cest v dolžini 98,24 km. 
Cilji, usmeritve in ukrepi so v GGN GGO
Kočevje določeni tudi na nivoju gospodarskih razredov.
4. člen
Pri izdelavi gozdnogospodarskih načrtov
gozdnogospodarskih enot Velike Lašče, Dobrepolje, Grintovec, Stojna,
Željne–Laze, Mozelj, Smuka–Stari Log, Rog, Poljanska dolina, Kolpska
dolina–Banja Loka, Grčarice, Velika gora, Loški potok, Sodražica, Koče, Kolpa,
Ravne in Briga v obdobju 2003–2010 se morajo upoštevati cilji, usmeritve in
ukrepi iz prejšnjega člena. 
Zavod za gozdove Slovenije mora preveriti
skladnost ciljev, usmeritev in ukrepov, določenih v gozdnogospodarskih načrtih
iz 2. člena tega odloka, katerim veljavnost poteče v letih 2006 do 2009, v
gozdnogospodarskih načrtih gozdnogospodarskih enot Draga in Vrbovec z začetkom
veljavnosti v letu 2001 ter v gozdnogospodarskih načrtih gozdnogospodarskih
enot Struge, Mala gora – Ortnek in Gotenica z začetkom veljavnosti v letu 2002,
s cilji, usmeritvami in ukrepi iz prejšnjega člena, ter v primeru ugotovljenih
neskladnosti najkasneje v sedmem letu veljavnosti teh načrtov vložiti pobudo za
njihovo spremembo pri ministrstvu, pristojnem za gozdarstvo.
5. člen
Po en izvod GGN GGO Kočevje je na vpogled
na Zavodu za gozdove Slovenije, Večna pot 2, Ljubljana, Zavodu za gozdove
Slovenije, Območna enota Kočevje, Rožna ulica 39, Kočevje, v Gozdarski
knjižnici Gozdarskega inštituta Slovenije in Biotehniške fakultete, Oddelka za
gozdarstvo in obnovljive gozdne vire, Večna pot 2, Ljubljana, ter na
Ministrstvu za kmetijstvo, gozdarstvo in prehrano, Dunajska cesta 56-58,
Ljubljana, kjer se nahaja tudi dokumentacija v zvezi s postopkom sprejemanja
GGN GGO Kočevje.
6. člen
Ta odlok začne veljati naslednji dan po
objavi v Uradnem listu Republike Slovenije.
Št. 321-09/2003-7
Ljubljana, dne 10. julija 2003.
EVA 2003–2311-0179
Vlada Republike Slovenije
mag. Anton Rop l. r.
Predsednik