1. člen
(vsebina)
Ta pravilnik določa v skladu z Direktivo
Sveta 96/98/ES z dne 20. decembra 1996 o pomorski opremi (UL L št. 46 z
dne 17. 2. 1997, str. 25), kot je bila nazadnje spremenjena z Direktivo Komisije (EU) 2015/559 z dne 9. aprila 2015 o spremembi
Direktive Sveta 96/98/ES o pomorski opremi (UL L št. 95 z dne 10. 4. 2015, str.
1) (v nadaljnjem besedilu: Direktiva 96/98/ES),
tehnične standarde za pomorsko opremo na plovilih, ki plujejo pod zastavo
Republike Slovenije, postopke ugotavljanja skladnosti in priglašene organe.
2. člen
(pomen izrazov)
Izrazi, uporabljeni v tem pravilniku, imajo
naslednji pomen:
1.    
»postopki ugotavljanja skladnosti« pomeni
postopke, določene v 8. členu tega pravilnika in Prilogi 1, ki je sestavni
del tega pravilnika;
2.    
»oprema« pomeni predmete, naštete v prilogah
A.1 in A.2 Direktive 96/98/ES, ki sta sestavni del tega pravilnika, in ki
morajo biti nameščeni za uporabo na ladji, da bi bila v skladu z mednarodnimi
predpisi, ali pa so za uporabo na ladji prostovoljno nameščeni in za katere je
potrebna odobritev uprave države zastave v skladu z mednarodnimi predpisi;
3.    
»naprave za radijske zveze« pomeni naprave, ki
jih zahtevajo določbe v Poglavju IV SOLAS konvencije, in dvosmerni
radiotelefonski aparat UKV za rešilna plovila, ki ga zahteva pravilo III/6.2.1
iste konvencije;
4.    
»mednarodne konvencije« pomeni:
-  
Mednarodno konvencijo o tovornih črtah, 1966
(LL konvencija),
-  
Konvencijo o mednarodnih pravilih o izogibanju
trčenja na morju, 1972 (COLREG konvencija),
-  
Mednarodno konvencijo o preprečevanju
onesnaženja morja z ladjami, 1973 (MARPOL konvencija),
-  
Mednarodno konvencijo o varstvu človeškega
življenja na morju, 1974 (SOLAS konvencija),skupaj z njihovimi protokoli in
spremembami, v najnovejši različici;
5.    
»mednarodni predpisi« pomeni ustrezne
mednarodne konvencije, ustrezne resolucije in okrožnice Mednarodne pomorske
organizacije (IMO), ter ustrezne mednarodne standarde preskušanja;
6.    
»oznaka« pomeni simbol, skladno z
9. členom tega pravilnika in Prilogo 3, ki je sestavni del tega
pravilnika;
7.    
»priglašeni organ« pomeni organ, ki ga imenuje
minister, pristojen za gospodarstvo, v skladu s 7. členom tega pravilnika
in opravlja posamezne postopke za ugotavljanje skladnosti, določene v
8. členu tega pravilnika;
8.    
»nameščen na ladji« pomeni inštaliran ali
nameščen na ladji;
9.    
»statutarna spričevala« pomeni spričevala, ki
jih v imenu Republike Slovenije v skladu z mednarodnimi konvencijami izda
klasifikacijski zavod;
10. 
»ladja« pomeni plovilo, ki ni vojaško plovilo
in za katero veljajo mednarodne konvencije;
11. 
»ladja, ki pluje pod zastavo Republike
Slovenije« pomeni ladjo, za katero so bila v imenu Republike Slovenije izdana
statutarna spričevala po mednarodnih konvencijah;
12. 
»nova ladja« pomeni ladjo, katere gredelj je
položen ali je v podobni fazi gradnje na dan 17. 2. 1997 ali pozneje;
13. 
»podobna faza gradnje« pomeni fazo, v kateri:
-  
se začne gradnja, razpoznavna za določeno
ladjo, in
-  
se začne montaža ladje, ki vsebuje najmanj 50
ton ali 1% mase gradbenega materiala, pri čemer velja podatek, ki predstavlja
manjšo vrednost;
14. 
»obstoječa ladja« pomeni ladjo, ki ni nova
ladja;
15. 
»standardi preskušanja« pomeni standarde, ki
jih določi:
-  
Mednarodna pomorska organizacija (IMO),
-  
Mednarodna organizacija za standardizacijo
(ISO),
-  
Mednarodna komisija za elektrotehniko (IEC),
-  
Evropski odbor za standardizacijo (CEN),
-  
Evropski odbor za standardizacijo v
elektrotehniki (Cenelec)
in
-  
Evropski inštitut za standarde v
telekomunikaciji (ETSI),v najnovejši različici in so vzpostavljeni v skladu z
mednarodnimi predpisi za opredelitev preskusnih metod in rezultatov, vendar le
v obliki, navedeni v prilogi A Direktive 96/98/ES;
16. 
»odobritev tipa« pomeni postopke za ocenjevanje
opreme, izdelane v skladu z ustreznimi standardi preskušanja, in izdajo
ustreznih spričeval;
17. 
»proizvajalec« pomeni katerokoli fizično ali
pravno osebo, ki načrtuje in izdela izdelke, zajete v tem pravilniku, ali
naroči načrtovanje oziroma izdelavo takega izdelka z namenom, da ga da na trg v
lastnem imenu;
18. 
»pooblaščeni zastopnik« pomeni katerokoli
fizično ali pravno osebo s sedežem v Evropski skupnosti, ki je od proizvajalca
prejela pisno pooblastilo za prevzem njegovih obveznosti iz tega pravilnika;
19. 
»klasifikacijski zavod« pomeni organizacijo, ki
jo je pooblastil minister, pristojen za pomorstvo, v skladu s pravilnikom o
klasifikacijskih zavodih.
3. člen
(področje uporabe)
Ta pravilnik se uporablja za opremo na:
-      
novi ladji, ki pluje pod zastavo Republike
Slovenije, ne glede na to, ali je ladja v času izgradnje znotraj Evropske
skupnosti, in
-      
obstoječi ladji, ki pluje pod zastavo Republike
Slovenije, ki je bila nameščena ali nadomeščena po 17. 2. 1997, razen v
primeru, ko mednarodne konvencije dovoljujejo drugače, ne glede na to, ali je
ladja v času namestitve opreme znotraj Evropske skupnosti.
4. člen
(standardi)
(1) Oprema, našteta v prilogi A.1
Direktive 96/98/ES, ki je nameščena na ladji na dan 1. januarja 1999 ali
pozneje, mora izpolnjevati zahteve mednarodnih predpisov, navedenih v tej
prilogi.
(2) Skladnost opreme z veljavnimi
zahtevami mednarodnih predpisov se lahko dokaže le v skladu z ustreznimi
standardi preskušanja in postopki ugotavljanja skladnosti iz priloge A.1
Direktive 96/98/ES. Za predmete, ki so našteti v prilogi A.1 Direktive 96/98/ES
in za katere obstajajo standardi preskušanja IEC in ETSI, so ti standardi
alternativa, proizvajalec ali njegov pooblaščeni zastopnik s sedežem v Evropski
uniji pa lahko določi, katere standarde se uporabi.
5. člen
(dajanje na trg in namestitev opreme na
ladji)
Oprema, navedena v prilogi A.1 Direktive
96/98/ES, se lahko da na trg ali namesti na ladji, kadar je označena z oznako
iz Priloge 3 tega pravilnika, oziroma je v skladu s tem pravilnikom.
6. člen
(preverjanje opreme pri vpisu ladje)
(1) Če se želi nova ladja, ne glede na
njeno zastavo, ki ni vpisana v državi članici Evropske skupnosti, prepisati v
slovenski ladijski register, jo mora Uprava Republike Slovenije za pomorstvo (v
nadaljnjem besedilu: uprava), skupaj s priglašenim organom ali klasifikacijskim
zavodom, pregledati, da preveri:
-      
ali je dejansko stanje opreme v skladu s
statutarnimi spričevali,
-      
ali izpolnjuje zahteve tega pravilnika in ima
ustrezno oznako in
-      
ali je po njenem mnenju oprema enakovredna
opremi, odobreni v skladu s tem pravilnikom.
(2) Opremo, ki nima oznake ali jo
uprava po posvetovanju s priglašenim organom ali klasifikacijskim zavodom ne
šteje kot ustrezno, je treba nadomestiti.
(3) Za opremo, ki jo uprava, po
posvetovanju s priglašenim organom ali klasifikacijskim zavodom, šteje za
enakovredno, izda dovoljenje, s katerim dovoljuje namestitev opreme na ladji in
nalaga kakršne koli omejitve ali določa kakršne koli pogoje za uporabo opreme.
Dovoljenje mora biti ves čas ob opremi.
(4) V
primeru naprav za radijske zveze taka naprava ne sme neugodno vplivati na
zahteve radio-frekvenčnega spektra.
7. člen
(priglašeni organi)
(1) Priglašeni organi, ki ugotavljajo
skladnost pomorske opreme s tehničnimi zahtevami in izvajajo postopke
ugotavljanja skladnosti v skladu z 8. členom tega pravilnika, morajo
izpolnjevati minimalna merila, določena v Prilogi 2, ki je sestavni del tega
pravilnika.
(2) Minister, pristojen za
gospodarstvo, v soglasju z ministrom, pristojnim za pomorstvo, imenuje organe
iz prejšnjega odstavka tega člena po postopku, kot ga določa Zakon o tehničnih
zahtevah za proizvode in o ugotavljanju skladnosti (Uradni list RS, št. 99/04 –
uradno prečiščeno besedilo). Organ mora vlogi priložiti popolne informacije in
dokazila o izpolnjevanju meril iz Priloge 2 tega pravilnika.
(3) Ministrstvo, pristojno za
gospodarstvo, priglasi organe iz prvega odstavka tega člena (v nadaljnjem
besedilu: priglašeni organi) Komisiji Evropske skupnosti ter o tem obvesti vse
druge države članice Evropske skupnosti.
(4) Ministrstvo, pristojno za
gospodarstvo, v sodelovanju z ministrstvom, pristojnim za pomorstvo, opravi
najmanj enkrat na dve leti pregled dela priglašenih organov iz prvega odstavka
tega člena, z namenom, da se ugotovi, ali še izpolnjujejo merila iz Priloge 2
tega pravilnika.
(5) Če
priglašeni organ ne izpolnjuje več meril, določenih v Prilogi 2 tega
pravilnika, izda minister, pristojen za gospodarstvo, v soglasju z ministrom,
pristojnim za pomorstvo, odločbo o preklicu in umakne priglasitev ter o tem
obvesti Komisijo Evropske skupnosti in države članice Evropske skupnosti.
8. člen
(postopki ugotavljanja skladnosti)
(1) Za ugotavljanje skladnosti se
uporabi naslednji postopek, katerega podrobnosti so navedene v Prilogi 1 tega
pravilnika:
a) 
ES-pregled tipa (modul B). Preden se oprema da
na trg, mora proizvajalec ali njegov pooblaščeni zastopnik s sedežem v Evropski
skupnosti uporabiti enega izmed naslednjih postopkov ugotavljanja skladnosti v
skladu s Prilogo A. 1 Direktive 96/98/ES:
-
ES izjava o skladnosti s tipom (modul C),
-
ES izjava o skladnosti s tipom (zagotavljanje
kakovosti proizvodnje) (modul D),
-
ES izjava o skladnosti s tipom (zagotavljanje
kakovosti proizvoda) (modul E),
-
ES izjava o skladnosti s tipom (preverjanje
proizvoda) (modul F), ali
b) 
ES-celovito zagotavljanje kakovosti (modul H).
(2) Izjava o skladnosti s tipom mora
biti v pisni obliki in vsebovati podatke iz Priloge 1 tega pravilnika.
(3) Če se vrsta opreme izdeluje
posamično ali v majhnih količinah in ne v serijah ali množično, se lahko
uporabi postopek ugotavljanja skladnosti ES-overjanje enote (modul G).
9. člen
(oznaka)
(1) Oprema iz priloge A.1 Direktive
96/98/ES, ki je v skladu z ustreznimi mednarodnimi predpisi in izdelana v
skladu s postopki ugotavljanja skladnosti, dobi oznako, ki jo pritrdi
proizvajalec ali njegov pooblaščeni zastopnik s sedežem v Evropski skupnosti.
(2) Oznaki mora slediti še
identifikacijska številka priglašenega organa, ki je izvedel postopek
ugotavljanja skladnosti, če je ta organ vključen v fazo kontrole proizvodnje,
in zadnji števki številke leta, v katerem je bila oznaka pritrjena.
Identifikacijsko številko priglašenega organa pritrdi na odgovornost
priglašenega organa bodisi organ sam bodisi proizvajalec ali njegov pooblaščeni
zastopnik s sedežem v Evropski skupnosti.
(3) Oblika oznake je določena v
Prilogi 3 tega pravilnika.
(4) Oznaka skladnosti mora biti
pritrjena na opremo ali na njeno ploščico s podatki tako, da je vidna, čitljiva
in neizbrisna ves čas predvidene uporabnosti opreme. Kadar pa to zaradi narave
posamezne opreme ni mogoče ali ni zagotovljeno, mora biti pritrjena na embalaži
proizvoda, etiketi ali prilogi.
(5) Na opremi ne smejo biti pritrjene
druge oznake ali navodila, ki bi lahko zavajali tretje osebe v smislu grafične
oblike oznake.
(6) Oznaka skladnosti se pritrdi na
koncu faze proizvodnje.
10. člen
(inšpekcijski pregledi)
(1) Nadzor nad izvajanjem določb tega
pravilnika na trgu izvajajo inšpektorji, pristojni za trg.
(2) Nadzor nad izvajanjem določb tega
pravilnika glede opreme, ki je nameščena na ladji, izvajajo pomorski
inšpektorji. Pomorski inšpektor lahko pregleda pomorsko opremo po njeni
namestitvi na ladjo, če mednarodni predpisi zaradi varnosti ali preprečevanja
onesnaženja zahtevajo preskušanje delovanja na ladji, pod pogojem, da se ne
podvajajo že opravljeni postopki ugotavljanja skladnosti.
(3) Preverjanja vzorcev, ki niso
predvidena v modulih za ugotavljanje skladnosti v Prilogi 1 tega pravilnika, se
opravijo na stroške proračuna.
(4) Pristojni organ iz prvega odstavka
tega člena lahko od proizvajalca opreme, njegovega pooblaščenega zastopnika s
sedežem v Evropski skupnosti ali osebe, odgovorne za trženje opreme znotraj
Evropske skupnosti, zahteva predložitev poročil o inšpekcijskih pregledih
oziroma preskusih.
11. člen
(ukrepi inšpektorja in postopki
obveščanja)
(1) Kadar pristojni inšpektor ugotovi,
da lahko posamezna oprema iz priloge A.1 Direktive 96/98/ES, ne glede na
dejstvo, da ima oznako, ob pravilni namestitvi, vzdrževanju in predvideni
uporabi ogrozi zdravje, človeško življenje ali neugodno vpliva na morsko
okolje, inšpektor, pristojen za trg, sprejme vse potrebne začasne ukrepe, da se
ta kos opreme umakne s trga, ali prepove ali omeji njegovo dajanje na trg,
pomorski inšpektor pa prepove uporabo na ladji, ki pluje pod zastavo Republike
Slovenije.
(2) Pristojni inšpektor mora o vsakem
ukrepu umika s trga ali prepovedi oziroma omejitvi dajanja na trg oziroma
uporabe na ladji nemudoma obvestiti ministrstvo, pristojno za gospodarstvo,
informacijo o tem pa mora posredovati tudi drugim organom, ki jih ukrep zadeva.
(3) V primerih iz prejšnjega odstavka
tega člena mora pristojni inšpektor navesti razloge za svojo odločitev, zlasti,
če je vzrok neskladnosti s tem pravilnikom:
-      
neupoštevanje tehničnih zahtev iz 4. člena
tega pravilnika,
-      
nepravilna uporaba standardov preskušanja ali
-      
pomanjkljivosti v samih standardih preskušanja.
(4) Ministrstvo, pristojno za
gospodarstvo, o ukrepih iz prvega odstavka tega člena in o razlogih zanje
nemudoma obvesti Komisijo Evropske skupnosti in države članice Evropske
skupnosti.
12. člen
(namestitev opreme v primeru tehnične
inovacije)
(1) Uprava lahko, po posvetovanju s
priglašenim organom ali klasifikacijskim zavodom, v primeru tehnične inovacije
izjemoma dovoli, da se na ladji namesti oprema, ki ni v skladu s postopkom
ugotavljanja skladnosti, če se je v preskusu ali kako drugače prepričala, da je
taka oprema vsaj tako učinkovita, kakor oprema, ki je v skladu s postopkom
ugotavljanja skladnosti. V primeru naprav za radijske zveze taka naprava ne sme
neugodno vplivati na zahteve radio-frekvenčnega spektra.
(2) Postopki preskusa iz prejšnjega
odstavka ne smejo razlikovati med opremo, izdelano v Republiki Sloveniji, in
opremo, izdelano v drugih državah.
(3) Za opremo iz prvega odstavka tega
člena izda uprava dovoljenje, s katerim dovoljuje namestitev opreme na ladji in
nalaga omejitve ali določa pogoje za uporabo te opreme. Dovoljenje mora biti
ves čas ob opremi.
(4) Če uprava dovoli namestitev opreme
iz prvega odstavka tega člena na ladji, mora Komisiji Evropske skupnosti in
ostalim državam članicam Evropske skupnosti nemudoma sporočiti vse podrobnosti,
skupaj s poročili o vseh zadevnih preskusih, ocenah in postopkih ugotavljanja
skladnosti.
(5) Če se v slovenski ladijski
register vpiše ladja, ki ima nameščeno opremo iz prvega odstavka tega člena, za
katero ima dovoljenje, ki ga je izdala druga država članica Evropske skupnosti,
lahko uprava sprejme potrebne ukrepe, ki lahko vključujejo preskušanja in
praktične predstavitve za zagotovitev, da je oprema vsaj tako učinkovita, kakor
oprema, ki je v skladu s postopki ugotavljanja skladnosti.
13. člen
(namestitev opreme zaradi ocenjevanja ali
preskušanja)
(1) Uprava lahko, po posvetovanju s
priglašenim organom ali klasifikacijskim zavodom, zaradi preskušanja ali
ocenjevanja, na ladji dovoli namestitev opreme, ki ni v skladu s postopki
ugotavljanja skladnosti ali nima dovoljenja iz tretjega odstavka prejšnjega
člena, pod pogoji, da:
-      
izda dovoljenje, s katerim dovoljuje namestitev
opreme na ladji in določi omejitve ali pogoje za njeno uporabo,
-      
je dovoljenje omejeno na krajše obdobje in
-      
se oprema ne uporablja namesto opreme, ki
izpolnjuje zahteve tega pravilnika, in je tudi ne nadomešča.
(2) Oprema, ki izpolnjuje zahteve tega
pravilnika, mora ostati na ladji v delujočem stanju in pripravljena za
takojšnjo uporabo. Dovoljenje iz prejšnjega odstavka mora biti ves čas ob
opremi.
(3) V
primeru naprav za radijske zveze taka naprava ne sme neugodno vplivati na
zahteve radio-frekvenčnega spektra.
14. člen
(namestitev opreme v izjemnih okoliščinah)
(1) Če je opremo treba nadomestiti v
pristanišču zunaj Evropske skupnosti in v izjemnih okoliščinah, iz opravičenih
razlogov, ko ni izvedljivo v razumnem času, brez zamude ali zaradi stroškov
namestiti opremo, ki ima odobren ES-pregled tipa, se lahko po naslednjem
postopku na ladjo namesti drugo opremo:
-      
opremi mora biti priložena dokumentacija, ki jo
je izdala organizacija, enakovredna priglašenemu organu, če je bil sklenjen
sporazum o priznavanju med Evropsko skupnostjo in tretjo državo o vzajemnem
priznavanju takšne organizacije;
-      
če ni mogoče upoštevati določila prejšnje
alinee, se lahko ob upoštevanju drugega in tretjega odstavka tega člena na
ladjo namesti oprema, ki ima priloženo dokumentacijo, ki jo je izdala država
članica IMO, ki je podpisnica ustreznih konvencij, in potrjuje skladnost z
ustreznimi zahtevami IMO.
(2) Uprava mora biti takoj obveščena o
naravi in karakteristikah opreme iz prejšnjega odstavka tega člena.
(3) Uprava mora, kolikor hitro je
mogoče, po posvetovanju s priglašenim organom, preveriti, ali oprema iz prvega
odstavka tega člena, skupaj z dokumentacijo o preskušanju, izpolnjuje ustrezne
zahteve mednarodnih predpisov in tega pravilnika.
(4) V
primeru naprav za radijske zveze taka naprava ne sme neugodno vplivati na
zahteve radio-frekvenčnega spektra.

Priloga
1: Moduli za ocenjevanje skladnosti
Dodatek
k Prilogi 1: Tehnična dokumentacija, ki jo mora proizvajalec predložiti
priglašenemu organu
Priloga
2: Minimalna merila, ki jih morajo države članice upoštevati pri imenovanju
organov
Priloga
3: Oznaka

Pravilnik o pomorski opremi (Uradni list RS,
št. 24/07)
vsebuje naslednjo končno določbo:
»15. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o pomorski
opremi (Uradni list RS, št. 23/09) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Oprema, navedena kot »nova postavka« v
naslovu »oznaka postavke« Priloge A.1 Direktive 2008/67/ES ali prenesena iz
Priloge A.2 v Prilogo A.1 Direktive 2008/67/ES, ki je bila izdelana v skladu z
veljavnimi homologacijskimi postopki pred 21. julijem 2009, se lahko da na trg
ali namesti na ladji do 21. julija 2011.
3. člen
Ta  pravilnik začne veljati 21. julija 2009.«.

Pravilnik o spremembi Pravilnika o pomorski
opremi (Uradni list RS, št. 78/09) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Oprema, navedena kot »nova postavka v
stolpcu 1 priloge A.1 k Direktivi 96/98/ES ali prenesena iz Priloge A.2 v
Prilogo A.1 k navedeni direktivi, ki je bila izdelana v skladu z veljavnimi
homologacijskimi postopki pred 6. aprilom 2010, se lahko da na trg ali namesti
na ladji do 6. aprila 2012.
3. člen
Ta pravilnik začne veljati 6 aprila 2010.«.

Pravilnik o spremembi Pravilnika o pomorski
opremi (Uradni list RS, št. 14/11) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Oprema, navedena kot »nova postavka« v
stolpcu 1 Priloge A.1 k Direktivi 96/98/ES ali prenesena iz Priloge A.2 v
Prilogo A.1 k navedeni direktivi, ki je bila izdelana v skladu z veljavnimi
homologacijskimi postopki pred 10. decembrom 2011, se lahko da na trg ali
namesti na ladji do 10. decembra 2013.
3. člen
Ta pravilnik začne veljati 10. decembra
2011.«.

Pravilnik o spremembi Pravilnika o pomorski
opremi (Uradni list RS, št. 47/12) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Oprema iz Priloge A.1 k Direktivi 96/98/ES,
prenesena iz Priloge A.2 k navedeni direktivi, ki je bila izdelana v skladu z
veljavnimi homologacijskimi postopki pred 5. oktobrom 2012, se lahko da na trg
ali namesti na ladji do 5. oktobra 2014.
3. člen
Ta pravilnik začne veljati 5. oktobra 2012.«.

Pravilnik o spremembi Pravilnika o pomorski
opremi (Uradni list RS, št. 98/13) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Oprema, ki je v stolpcu 1 Priloge A.1 k
Direktivi 96/98/ES navedena kot »nova postavka« ali kot prenesena iz Priloge
A.2 k navedeni direktivi in je bila izdelana v skladu z veljavnimi
homologacijskimi postopki pred 30. novembrom 2013, se lahko da na trg ali
namesti na ladji do 30. novembra 2015.
3. člen
Ta pravilnik začne veljati 30. novembra
2013.«.

Pravilnik o spremembi Pravilnika o pomorski
opremi (Uradni list RS, št. 56/14) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Oprema, navedena v stolpcu 1 Priloge A.1 k
Direktivi 96/98/ES, prenesena
iz Priloge A.2 k navedeni direktivi, ki je bila izdelana v skladu z veljavnimi homologacijskimi postopki pred 4. decembrom 2014, se lahko da na
trg ali namesti na ladji do
4. decembra 2016.
3. člen
Ta pravilnik začne veljati 4. decembra 2014.«.

Pravilnik o spremembi Pravilnika o pomorski
opremi (Uradni list RS, št. 59/15)
vsebuje naslednjo prehodno in končno določbo:
»PREHODNA IN KONČNA DOLOČBA 
2. člen 
Oprema, navedena v stolpcu 1 Priloge A.1 k
Direktivi 96/98/ES, prenesena iz Priloge A.2 k navedeni direktivi, ki je bila
izdelana v skladu z veljavnimi homologacijskimi postopki pred 14. avgustom
2015, se lahko da na trg ali namesti na ladji do 14. avgusta 2017.
3. člen 
Ta pravilnik začne veljati 14. avgusta
2015.«.

Pravilnik o spremembi Pravilnika o pomorski
opremi (Uradni list RS, št. 24/16)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Oprema, navedena v stolpcu 1 Priloge A.1 k
Direktivi 96/98/ES, prenesena iz Priloge A.2 k navedeni direktivi, ki je bila
izdelana v skladu z veljavnimi homologacijskimi postopki pred 30. aprilom 2016,
se lahko da na trg ali namesti na ladji do 30. aprila 2018.
3. člen
Ta pravilnik začne veljati 30. aprila 2016.«.