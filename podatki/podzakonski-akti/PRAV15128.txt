o vlogi za vpis in
obvestilu o spremembi podatkov v registru zunanjih izvajalcev notranjega
revidiranja, pooblaščenih za notranje revidiranje neposrednih in posrednih
proračunskih
uporabnikov
1. člen
(vsebina pravilnika)
Ta pravilnik določa vsebino in obliko vloge, dokazila o
izpolnjevanju pogojev za vpis v register zunanjih izvajalcev, pooblaščenih za
notranje revidiranje neposrednih in posrednih proračunskih uporabnikov (v
nadaljnjem besedilu: neposredni in posredni uporabniki), ki ga vodi Urad
Republike Slovenije za nadzor proračuna (v nadaljnjem besedilu: register), ter
vsebino in obliko obvestila o spremembi podatkov v registru.
2. člen
(dokazila za vpis v register)
(1) Zunanji izvajalec,
pooblaščen za notranje revidiranje neposrednih in posrednih uporabnikov (v
nadaljnjem besedilu: zunanji izvajalec), vlogo za vpis v register vloži na
obrazcu iz Priloge 1, ki je sestavni del tega pravilnika.
(2) Izpolnjenemu
obrazcu iz prejšnjega odstavka zunanji izvajalec priloži:
-       
dokazila o tem, da so pri njem zaposleni oziroma zanj na podlagi
sklenjene pogodbe izvajajo notranje revidiranje neposrednih in posrednih
uporabnikov notranji revizorji z nazivom državni notranji revizor ali
preizkušeni državni notranji revizor;
-       
dokazilo, ki ne sme biti starejše od enega meseca, da oseba, pooblaščena
za zastopanje zunanjega izvajalca, ni bila pravnomočno obsojena za kaznivo
dejanje zoper premoženje oziroma gospodarstvo (potrdilo o nekaznovanosti);
-       
pooblastilo, da Urad Republike Slovenije za nadzor proračuna za potrebe
preverjanja izpolnjevanja pogojev v času vpisa zunanjega izvajalca v register
pridobiva potrdila o nekaznovanosti osebe, pooblaščene za zastopanje zunanjega
izvajalca, iz kazenske evidence.
3. člen
(oblika obvestila o spremembi podatkov v registru)
Urad Republike Slovenije za nadzor proračuna vpiše vsako
spremembo podatkov v register na podlagi obvestila o spremembi podatkov, ki mu
ga zunanji izvajalec predloži na obrazcu iz Priloge 2, ki je sestavni del tega
pravilnika.
KONČNI DOLOČBI
4. člen
(prenehanje veljavnosti)
Z dnem uveljavitve tega pravilnika preneha veljati prva
alineja prvega odstavka 12. člena Pravilnika o usmeritvah za usklajeno
delovanje sistema notranjega nadzora javnih financ (Uradni list RS, št. 72/02).
5. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-630/2023
Ljubljana, dne 7. septembra 2023
EVA 2023-1611-0078
Klemen Boštjančič
minister
za finance

Priloga
1: Vloga za vpis v register zunanjih izvajalcev, pooblaščenih za
notranje revidiranje neposrednih in posrednih proračunskih uporabnikov
Priloga
2: Obvestilo o spremembi podatkov v registru zunanjih izvajalcev, pooblaščenih
za notranje revidiranje neposrednih in posrednih proračunskih uporabnikov