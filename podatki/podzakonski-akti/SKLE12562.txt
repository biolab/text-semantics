1. SPLOŠNE DOLOČBE
1. člen
(vsebina sklepa)
(1) Ta sklep določa podrobnejšo vsebino dokumentacije in
informacij, ki se priložijo zahtevi za odobritev finančnega holdinga ali
mešanega finančnega holdinga iz 84. člena ZBan-3 ter zahtevi za izvzetje iz
odobritve finančnega holdinga ali mešanega finančnega holdinga iz 86. člena ZBan-3.
(2) Določbe tega sklepa se uporabljajo za finančni holding
ali mešani finančni holding iz 83. člena ZBan-3 oziroma subjekt, ki bo pridobil
status finančnega holdinga ali mešanega finančnega holdinga po 83. členu
ZBan-3.
2. člen
(opredelitve pojmov)
Pojmi, uporabljeni v tem sklepu, imajo enak pomen kot v
določbah ZBan-3 in Uredbi (EU) št. 575/2013 Evropskega parlamenta in Sveta z
dne 26. junija 2013 o bonitetnih zahtevah za kreditne institucije in
investicijska podjetja ter o spremembi Uredbe (EU) št. 648/2012 (UL L št. 176 z
dne 27. 6. 2013, str. 1), zadnjič spremenjena z Izvedbeno uredbo Komisije (EU)
2021/1043 z dne 24. junija 2021 o podaljšanju prehodnih določb iz Uredbe (EU)
št. 575/2013 Evropskega parlamenta in Sveta v zvezi s kapitalskimi zahtevami za
izpostavljenosti do centralnih nasprotnih strank (UL L št. 225 z dne 25. 6.
2021, str. 52) (v nadaljnjem besedilu: Uredba 575/2013/EU) ter predpisih,
izdanih na njuni podlagi.
2. DOKUMENTACIJA IN INFORMACIJE ZA ODOBRITEV OZIROMA IZVZETJE
IZ ODOBRITVE FINANČNEGA HOLDINGA ALI MEŠANEGA FINANČNEGA HOLDINGA
3. člen
(vsebina zahteve za odobritev finančnega holdinga ali
mešanega finančnega holdinga)
(1) Za namen 1. točke drugega odstavka 84. člena ZBan-3 mora
zahteva za odobritev finančnega holdinga ali mešanega finančnega holdinga
vsebovati naslednjo dokumentacijo oziroma informacije:
1.     
zadnjo posodobljeno organizacijsko strukturo skupine v obliki
organigrama, katere del je finančni holding ali mešani finančni holding, z
jasno navedbo nadrejenih oseb in podrejenih družb, pri prikazu pa morajo biti
jasno razvidne povezave med osebami v skupini iz naslova neposrednega in
posrednega imetništva v kapitalu in glasovalnih pravicah ali drug način
povezave med njimi;
2.     
za podrejene kreditne institucije se v ločenem tabelaričnem pregledu
navedejo ime podrejene kreditne institucije, država in kraj sedeža, skupna
vrednost sredstev na posamični podlagi po stanju konec preteklega leta in
navedba njenega pristojnega organa;
3.     
za druge podrejene družbe se v ločenem tabelaričnem pregledu navedejo
ime podrejene družbe, država in kraj sedeža, skupna vrednost sredstev na
posamični podlagi po stanju konec preteklega leta, vrsta dejavnosti, ki jo
opravlja, in njen pristojni organ, kjer je to ustrezno.
(2) Za namen 2. točke drugega odstavka 84. člena ZBan-3 mora
zahteva za odobritev finančnega holdinga ali mešanega finančnega holdinga
vsebovati informacije o identiteti najmanj dveh posameznikov, ki dejansko
vodita finančni holding ali mešani finančni holding ter v povezavi z njima
dokumentacijo in ostala dokazila v zvezi z izpolnjevanjem zahtev iz 40. člena
ZBan-3.
(3) Za namen 3. točke drugega odstavka 84. člena ZBan-3 mora
zahteva za odobritev finančnega holdinga ali mešanega finančnega holdinga
vsebovati naslednjo dokumentacijo oziroma informacije:
1.     
navedbo delničarjev oziroma družbenikov, ki so ali bodo v podrejeni
banki pridobili kvalificirani delež, vključno z višino zadevnega deleža po
stanju na zadnji dan meseca pred vložitvijo zahteve za odobritev finančnega
holdinga ali mešanega finančnega holdinga oziroma v primeru, da ni
kvalificiranih deležev, 20 največjih delničarjev banke in njihovo višino deleža
v banki po stanju na zadnji dan meseca pred vložitvijo zahteve za odobritev
finančnega holdinga ali mešanega finančnega holdinga;
2.     
za delničarje oziroma družbenike, ki so ali bodo v podrejeni banki
pridobili kvalificirani delež, navedbo dovoljenja za pridobitev kvalificiranega
deleža v banki oziroma referenco na zahtevo za izdajo dovoljenja za pridobitev
kvalificiranega deleža v banki;
3.     
navedbo oseb, ki so s podrejeno banko v razmerju tesne povezanosti, z
opisom teh povezanosti, po stanju na zadnji dan meseca pred vložitvijo zahteve
za odobritev finančnega holdinga ali mešanega finančnega holdinga.
(4) Za namen 4. točke drugega odstavka 84. člena ZBan-3 mora
zahteva za odobritev finančnega holdinga ali mešanega finančnega holdinga
vsebovati opis notranje organiziranosti in razdelitev nalog znotraj skupine za
izpolnjevanje zahtev po ZBan-3 oziroma Direktivi 2013/36/EU Evropskega
parlamenta in Sveta z dne 26. junija 2013 o dostopu do dejavnosti kreditnih
institucij in bonitetnem nadzoru kreditnih institucij, spremembi Direktive
2002/87/ES ter razveljavitvi direktiv 2006/48/ES in 2006/49/ES (UL L št. 176 z
dne 27. 6. 2012, str. 338), zadnjič spremenjena z Direktivo (EU) 2021/338
Evropskega parlamenta in Sveta z dne 16. februarja 2021 o spremembi Direktive
2014/65/EU glede zahtev po informacijah, upravljanja produktov in omejitev
pozicij ter direktiv 2013/36/EU in (EU) 2019/878 glede njune uporabe za
investicijska podjetja, za podporo okrevanju po krizi zaradi COVID-19 in Uredbi
575/2013/EU (UL L št. 68 z dne 26. 2. 2021, str. 14) (v nadaljnjem besedilu:
Direktiva 2013/36/EU), vključno z vlogo, položajem in odgovornostjo finančnega
holdinga ali mešanega finančnega holdinga v skupini. Priložijo se tudi
naslednje informacije:
1.     
opis in dokazila glede vzpostavljenih ustreznih politik in procesov
znotraj podrejenih družb za izpolnjevanje zahtev po ZBan-3 oziroma Direktivi
2013/36/EU in Uredbi 575/2013/EU ter predpisih, izdanih na njihovi podlagi, na
ravni skupine, ter mehanizme notranjih kontrol;
2.     
opredelitev ključnih posameznikov, odgovornih za izvajanje procesov iz
prejšnje točke in njihovih vlog, ter navedba in opis ključnih odborov,
odgovornih za izvajanje teh procesov;
3.     
opis mehanizmov za preprečevanje ali upravljanje nasprotij v skupini;
4.     
opis uveljavljanja politik na ravni skupine, ki jih za celotno skupino
določi nadrejeni finančni holding ali nadrejeni mešani finančni holding.
(5) Za namen 5. točke drugega odstavka 84. člena ZBan-3 mora
zahteva za odobritev finančnega holdinga ali mešanega finančnega holdinga
vključevati naslednjo dokumentacijo in informacije:
1.     
statut finančnega holdinga ali mešanega finančnega holdinga oziroma
drugo pravno listino glede na pravnoorganizacijsko obliko finančnega holdinga
ali mešanega finančnega holdinga, ki opredeljuje osnovna pravila njegovega
delovanja in iz katerega je razviden njegov organizacijski ustroj;
2.     
dokazila o izpolnjevanju pogojev iz 55. člena ZBan-3 za člane nadzornega
sveta finančnega holdinga ali mešanega finančnega holdinga oziroma drug organ
nadzora glede na pravnoorganizacijsko obliko finančnega holdinga ali mešanega
finančnega holdinga.
(6) Finančni holding ali mešani finančni holding v okviru
postopka odločanja o zahtevi za odobritev finančnega holdinga ali mešanega
finančnega holdinga Banki Slovenije in, kjer je to ustrezno, pristojnemu organu
države članice, kjer ima sedež finančni holding ali mešani finančni holding,
nemudoma predloži spremenjene, nove oziroma dodatne informacije, če le-te
spreminjajo ali dopolnjujejo vsebino prvotno predložene dokumentacije in
informacij iz prvega do petega odstavka tega člena.
5. člen
(vsebina zahteve za izvzetje iz odobritve finančnega
holdinga ali mešanega finančnega holdinga)
(1) Za namen 1. točke prvega odstavka 86. člena ZBan-3 mora
zahteva za izvzetje iz odobritve finančnega holdinga ali mešanega finančnega
holdinga vsebovati naslednjo dokumentacijo in informacije:
1.     
statut finančnega holdinga ali mešanega finančnega holdinga oziroma
drugo pravno listino glede na pravnoorganizacijsko obliko finančnega holdinga
ali mešanega finančnega holdinga, ki opredeljuje njegove dejavnosti poslovanja
ter druga dokazila o osnovni dejavnosti finančnega holdinga oziroma mešanega
finančnega holdinga;
2.     
zadnje letno poročilo in konsolidirano letno poročilo finančnega
holdinga ali mešanega finančnega holdinga, kjer je to ustrezno;
3.     
časovni pregled pridobitev podrejenih družb finančnega holdinga ali
mešanega finančnega holdinga za pretekla tri leta.
(2) Za namen 2. točke prvega odstavka 86. člena ZBan-3 mora
zahteva za izvzetje iz odobritve finančnega holdinga ali mešanega finančnega
holdinga vsebovati potrditev ali druga dokazila finančnega holdinga ali
mešanega finančnega holdinga, da ni imenovan kot subjekt v postopku reševanja v
nobeni skupini za reševanje v okviru skupine v skladu s strategijo reševanja,
ki jo določi organ za reševanje, potrditev organa za reševanja o tovrstnem
statusu, kopijo načrta reševanja skupine, kjer je to ustrezno, oziroma
potrditev subjekta, da novonastali finančni holding ali mešani finančni holding
ne bo vplival na obstoječo strategijo reševanja skupine.
(3) Za namen 3. točke prvega odstavka 86. člena ZBan-3 mora
zahteva za izvzetje iz odobritve finančnega holdinga ali mešanega finančnega
holdinga vsebovati naslednjo dokumentacijo in informacije:
1.     
ime podrejene kreditne institucije, ki je oziroma bo odgovorna za
zagotavljanje izpolnjevanja bonitetnih zahtev skupine na konsolidirani podlagi;
2.     
navedbo kreditne institucije, ki je trenutno odgovorna za izpolnjevanje
zahtev na konsolidirani podlagi za celotno skupino, kjer je to ustrezno;
3.     
odločitev organa vodenja finančnega holdinga oziroma mešanega finančnega
holdinga ali drugo dokazilo glede imenovanja podrejene kreditne institucije kot
odgovorne za zagotavljanje izpolnjevanja bonitetnih zahtev skupine na
konsolidirani podlagi;
4.     
druga dokazila in obrazložitve z vidika pravnih pooblastil in drugih
sredstev, ki so na voljo podrejeni kreditni instituciji za učinkovito
izpolnjevanje bonitetnih zahtev skupine na konsolidirani podlagi.
(4) Za namen 4. točke prvega odstavka 86. člena ZBan-3 mora
zahteva za izvzetje iz odobritve finančnega holdinga ali mešanega finančnega
holdinga vsebovati opis sprejemanja upravljavskih, operativnih in finančnih
odločitev, ki vplivajo na skupino ali njene podrejene družbe. Priložijo se tudi
naslednje informacije:
1.     
sestava upravljalnega organa finančnega holdinga ali mešanega finančnega
holdinga;
2.     
opis poročevalskih linij med nadrejenim finančnim holdingom ali mešanim
finančnim holdingom in podrejenimi družbami v skupini;
3.     
opis ureditve upravljanja v vsaki podrejeni banki, instituciji in
finančni instituciji, skupaj z relevantnimi določbami iz njihovega statuta
oziroma druge pravne listine, glede na pravnoorganizacijsko obliko finančnega
holdinga ali mešanega finančnega holdinga, ki opredeljuje osnovna pravila
upravljanja;
4.     
izjavo finančnega holdinga ali mešanega finančnega holdinga in spremno
dokumentacijo ter druga dokazila, vključno z navedbo relevantnih določb iz
statuta finančnega holdinga ali mešanega finančnega holdinga in drugega
zakonodajnega okvira, da upravljavske, operativne ali finančne odločitve
finančnega holdinga ali mešanega finančnega holdinga ne vplivajo na skupino ali
njene podrejene banke, institucije ali finančne institucije;
5.     
zapisniki zadnjih treh sej organa vodenja finančnega holdinga ali
mešanega finančnega holdinga.
(5) Za namen 5. točke prvega odstavka 86. člena ZBan-3 mora
zahteva za izvzetje iz odobritve finančnega holdinga ali mešanega finančnega
holdinga vsebovati naslednjo dokumentacijo in informacije:
1.     
zadnjo posodobljeno organizacijsko strukturo skupine v obliki
organigrama, katere del je finančni holding ali mešani finančni holding, z
jasno navedbo nadrejenih oseb in podrejenih družb ter položaj finančnega
holdinga ali mešanega finančnega holdinga v skupini, pri prikazu pa morajo biti
jasno razvidne povezave med osebami v skupini iz naslova neposrednega in posrednega
imetništva v kapitalu in glasovalnih pravicah ali drug način povezave med
njimi;
2.     
za podrejene kreditne institucije se v ločenem tabelaričnem pregledu
navedejo ime podrejene kreditne institucije, država in kraj sedeža, skupna
vrednost sredstev na posamični podlagi po stanju konec preteklega leta in
navedba njenega pristojnega organa;
3.     
za druge podrejene družbe se v ločenem tabelaričnem pregledu navedejo
ime podrejene družbe, država in kraj sedeža, skupna vrednost sredstev na
posamični podlagi po stanju konec preteklega leta, vrsta dejavnosti, ki jo
opravlja, in njen pristojni organ, kjer je to ustrezno;
4.     
opis in dokazila o morebitnih pravnih ali drugih ovirah za prenos
informacij s strani podrejene družbe, potrebnih za zagotavljanje izpolnjevanja
bonitetnih zahtev skupine na konsolidirani podlagi.
(6) Finančni holding ali mešani finančni holding v okviru
postopka odločanja o zahtevi za izvzetje iz odobritve finančnega holdinga ali
mešanega finančnega holdinga Banki Slovenije in, kjer je to ustrezno, pristojnemu
organu države članice, kjer ima sedež finančni holding ali mešani finančni
holding, nemudoma predloži spremenjene, nove oziroma dodatne informacije, če
le-te spreminjajo ali dopolnjujejo vsebino prvotno predložene dokumentacije in
informacij iz prvega do petega odstavka tega člena.
3. KONČNA DOLOČBA
6. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Ljubljana, dne 2. novembra
2021
Boštjan Vasle
predsednik
Sveta Banke Slovenije