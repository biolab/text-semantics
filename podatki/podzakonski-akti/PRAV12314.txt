1. člen
S tem pravilnikom se sprejme gozdnogospodarski načrt
gozdnogospodarske enote Črni dol (2015–2024), št. 05-22/15 z dne
6. novembra 2015, ki ga je za obdobje od 1. januarja 2015 do
31. decembra 2024 izdelal Zavod za gozdove Slovenije, Območna enota
Postojna.
2. člen
Gozdnogospodarska enota Črni dol, ki meri 2.206,05 ha,
se nahaja v postojnskem gozdnogospodarskem območju, v občini Ilirska Bistrica,
oziroma v katastrskih občinah Šembije, Trnovo, Trpčane in Ilirska Bistrica.
3. člen
V gozdnogospodarski enoti Črni dol je s 1. januarjem
2015 ugotovljeno naslednje stanje gozdov:
1.     
lastništvo: 76,10% zasebnih gozdov v lasti fizičnih ali pravnih oseb in
23,90% državnih gozdov;
2.     
površina: 2.144,62 ha, od katere je 2.144,62 ha večnamenskih gozdov;
3.     
lesna zaloga: 364,7 m3/ha, od tega 189,3 m3/ha
iglavcev in 175,4 m3/ha listavcev;
4.     
tekoči letni prirastek: 5,77 m3/ha, od tega 3,29 m3/ha
iglavcev in 2,48 m3/ha listavcev.
4. člen
(1) V gozdnogospodarskem načrtu gozdnogospodarske enote
Črni dol (2015–2024) je ob upoštevanju usmeritev iz gozdnogospodarskega načrta
postojnskega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih spoznanj
pri spremljanju razvoja gozdov v gozdnogospodarski enoti Črni dol določeno, da
so najbolj poudarjene funkcije gozdov, ki določajo način gospodarjenja z
gozdom:
-       
proizvodne funkcije na površini 2.024,01 ha,
-       
ekološke funkcije na površini 213,29 ha ter
-       
socialne funkcije na površini 130,88 ha.
(2) Na podlagi funkcij gozdov in njihovega ovrednotenja so
v gozdnogospodarskem načrtu gozdnogospodarske enote Črni dol (2015–2024)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Črni dol za obdobje od 1. januarja
2015 do 31. decembra 2024 določeni naslednji ukrepi:
-       
najvišji možni posek v višini 142.342 m3, od tega 65.988 m3
iglavcev in 76.354 m3 listavcev,
-       
gojitvena dela, potrebna za ohranitev in razvoj gozdov, na površini
403,9 ha,
-       
nega drogovnjaka na površini 63,36 ha,
-       
varstvena dela, potrebna za zaščito pred divjadjo in sicer zaščita sadik
s premazom na površini 24,2 ha in vzdrževanje zaščitnih ograj v dolžini 500
metrov,
-       
varstvena dela, potrebna za zaščito pred žuželkami v obsegu 100 delovnih
dni,
-       
nega habitatov prostoživečih živali in sicer vzdrževanje travinj na
površini 27,2 ha in naravnega razvoja biotopov v obsegu 290 m3.
(2) V gozdnogospodarskem načrtu gozdnogospodarske enote
Črni dol (2015–2024) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Črni dol, v obdobju od uveljavitve
tega pravilnika do 31. decembra 2024, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Črni dol (2015–2024).
7. člen
Po en izvod gozdnogospodarskega načrta gozdnogospodarske enote
Črni dol (2015–2024) je na vpogled na sedežu Zavoda za gozdove Slovenije, Območne
enote Postojna, Vojkova 9, Postojna, na sedežu Zavoda za gozdove Slovenije,
Krajevne enote Knežak, revirna pisarna Ilirska Bistrica, Bazoviška 4, Ilirska
Bistrica in na Ministrstvu za kmetijstvo, gozdarstvo in prehrano, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Črni dol (2015–2024).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-482/2015
Ljubljana, dne 30. decembra 2015
EVA 2015-2330-0023
Mag. Dejan Židan l.r.
minister
za kmetijstvo, gozdarstvo in prehrano