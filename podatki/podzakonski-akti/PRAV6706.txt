1. člen
S tem pravilnikom se predpiše izobrazba, ki jo morajo imeti
učitelji in drugi strokovni delavci v izobraževalnem programu Madžarščina za
odrasle.
2. člen
V tem pravilniku izobrazba pomeni študijski program za pridobitev
izobrazbe, po katerem se pridobi strokovni naslov v skladu z Zakonom o
strokovnih in znanstvenih naslovih (Uradni list RS, št. 83/03 – uradno
prečiščeno besedilo).
3. člen
Učitelj v programu oziroma vodja jezikovnega izobraževanja Madžarščina
za odrasle je lahko, kdor je končal enopredmetni ali dvopredmetni univerzitetni
študijski program madžarščine ali madžarskega jezika s književnostjo.
4. člen
Ne glede na določbe tega pravilnika je ustrezna tudi izobrazba,
pridobljena po podiplomskih študijskih programih za pridobitev specializacije,
magisterija oziroma doktorata znanosti.
5. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 011-03-11/2005
Ljubljana, dne 10. maja 2005.
EVA 2005-3311-0036
dr. Milan Zver l. r.
Minister
za šolstvo in šport