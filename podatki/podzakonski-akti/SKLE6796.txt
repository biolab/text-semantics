1. SPLOŠNE DOLOČBE
1. člen
(Vsebina sklepa)
(1) Ta sklep določa pravila o izračunu
kapitalske zahteve za kreditno tveganje po standardiziranem pristopu za banke
in hranilnice (v nadaljevanju: banke), in sicer:
(a)    določitev vrednosti izpostavljenosti in opredelitev kategorij
izpostavljenosti ter izračun tveganjem prilagojenih zneskov izpostavljenosti;
(b)    pravila za določanje uteži tveganja znotraj posameznih kategorij
izpostavljenosti;
(c)    način uporabe različnih bonitetnih ocen za določanje uteži
tveganja;
(d)    izračun zneska kapitalske zahteve za kreditno tveganje.
(2) Banka mora za izračun kapitalske
zahteve za kreditno tveganje uporabljati standardizirani pristop, razen če ima
dovoljenje Banke Slovenije za uporabo pristopa na podlagi notranjih bonitetnih
sistemov.
(3) Kapitalska zahteva za kreditno
tveganje se izračuna najmanj v višini 8% vsote tveganjem prilagojenih zneskov
izpostavljenosti, izračunanih v skladu z določbami 5. člena tega sklepa.
(4) Kadar se ta sklep sklicuje na
določbe drugih predpisov, se te določbe uporabljajo v njihovem vsakokrat veljavnem
besedilu.
1.a
člen
(Prenos direktiv
EU)
S tem sklepom se v pravni red Republike Slovenije prenaša
Direktiva 2006/48/ES Evropskega parlamenta in Sveta z dne 14. junija 2006 o
začetku opravljanja in opravljanju dejavnosti kreditnih institucij (UL L št.
177 z dne 30. junija 2006, str. 1), zadnjič spremenjena z Direktivo 2011/89/EU
Evropskega parlamenta in Sveta z dne 16. novembra 2011 o spremembah direktiv 98/78/ES,
2002/87/ES, 2006/48/ES in 2009/138/ES glede dopolnilnega nadzora finančnih
subjektov v finančnem konglomeratu (UL L št. 326 z dne 8. decembra 2011, str.
113).
2. člen
(Opredelitev pojmov)
(1) Pojmi, uporabljeni v tem sklepu,
imajo enak pomen kot v določbah Zakona o bančništvu (Uradni list RS,
št. 131/06; v nadaljevanju: ZBan-1), kot na primer:
1.    
družba za upravljanje v 3. točki tretjega odstavka ­5. člena,
2.    
kreditna institucija v tretjem odstavku 13. člena,
3.    
banka v četrtem odstavku 13. člena,
4.    
(črtana),
5.    
(črtana),
6.    
finančna institucija v prvem odstavku 15. člena,
7.    
finančni holding v prvem odstavku 16. člena,
8.    
družba za pomožne storitve v tretjem odstavku 17. člena,
9.    
država članica v prvem odstavku 18. člena,
10.  tretja
država v drugem odstavku 18. člena,
11.  nadzorni
organ v drugem in tretjem odstavku 19. člena,
12.  nadrejena
oseba in podrejena družba v 25. členu,
13.  skupina
povezanih oseb v prvem odstavku 30. člena,
14.  izpostavljenost
v prvem odstavku 113. člena,
15.  stvarno
kreditno zavarovanje v tretjem odstavku 116. člena,
16.  posel
začasne prodaje oziroma odkupa v 117. členu,
17.  posoja
oziroma izposoja vrednostnih papirjev ali blaga v 118. členu,
18.  sekuritizacija
(v nadaljevanju: listinjenje) v prvem odstavku 120. člena,
19.  položaj
v sekuritizaciji (v nadaljevanju: pozicija v listinjenju) v petem odstavku
120. člena,
20.  finančni
instrument v prvem odstavku 121. člena.
(2) Za namene tega sklepa veljajo
naslednje opredelitve pojmov:
1.    
"enote centralne ravni države" so institucionalne enote, ki
jih nadzorni organ zadevne države opredeli kot enote centralne ravni države. V
Republiki Sloveniji so to institucionalne enote, ki so na podlagi Uredbe o
standardni klasifikaciji institucionalnih sektorjev (Uradni list RS,
št. 13/06) uvrščene v podsektor Neposredni uporabniki državnega proračuna
(S.13111) ter Zavod za zdravstveno zavarovanje Slovenije in Zavod za
pokojninsko in invalidsko zavarovanje Slovenije, Ljubljana;
2.    
"enote regionalne ali lokalne ravni države" so institucionalne
enote, ki jih nadzorni organ zadevne države opredeli kot enote regionalne ali
lokalne ravni države. V Republiki Sloveniji so to institucionalne enote, ki so
na podlagi Uredbe o standardni klasifikaciji institucionalnih sektorjev (Uradni
list RS, št. 13/06) uvrščene v podsektor Neposredni uporabniki proračunov
občin (S.13131);
3.    
"osebe javnega sektorja" so osebe, ki jih nadzorni organ
države, na območju katere so ustanovljene, opredeli kot osebe javnega sektorja,
oziroma, če jih nadzorni organ države, na območju katere so ustanovljene, ne
opredeli, so to:
-  
upravni organi, ki opravljajo nepridobitno dejavnost in ki so odgovorni
enotam centralne, regionalne ali lokalne ravni države oziroma institucionalnim
enotam, ki imajo enake pristojnosti kot enote regionalne ali lokalne ravni
države;
-  
podjetja, ki opravljajo nepridobitno dejavnost in katerih ustanovitelji
so enote centralne ravni države, ki tudi izrecno jamčijo za njihove obveznosti,
vključno z osebami javnega prava, ki so pod javnim nadzorom.
V Republiki Sloveniji so to pravne osebe
ali institucionalne enote, ki so na podlagi Uredbe o standardni klasifikaciji
institucionalnih sektorjev (Uradni list RS, št. 13/06) uvrščene v
podsektor Javne nefinančne družbe (S.11001), podsektor Javne druge denarne
finančne institucije (S.12201), podsektor Javni drugi finančni posredniki,
razen zavarovalnih družb in pokojninskih skladov (S.12301), podsektor Javni
izvajalci pomožnih finančnih dejavnosti (S.12401), podsektor Javne
zavarovalniške družbe in pokojninski skladi (S.12501), podsektor Državni skladi
(S.13112), podsektor Druge enote centralne države (S.13113), podsektor Skladi
lokalne države (S.13132), podsektor Druge enote lokalne države (S.13133) ali
podsektor Skladi socialne varnosti (S.13140) in ki izpolnjujejo pogoje iz ene
izmed naslednjih dveh alinej:
-  
so pravne osebe javnega prava oziroma njihove institucionalne enote, ki
so posredni uporabniki državnega proračuna ali občinskih proračunov, ki jih
Ministrstvo za finance določi v skladu s Pravilnikom o določitvi neposrednih in
posrednih uporabnikov državnega in občinskih proračunov (Uradni list RS,
št. 46/03), ali ki so odgovorne enotam centralne ravni Republike Slovenije;
-  
so pravne osebe, ki opravljajo nepridobitno dejavnost in katerih
ustanovitelji so enote centralne ravni države, ki tudi izrecno jamčijo za
njihove obveznosti;
4.    
"multilateralna razvojna banka" je družba, katere družbenice
oziroma članice so vsaj tri suverene države in katere osnovna dejavnost je
zagotavljanje sredstev za financiranje gospodarskega razvoja vseh držav, ki so
članice, ali pa samo izbrane skupine držav. Ne glede na prejšnji stavek se med
multilateralne razvojne banke uvrstijo Medameriška investicijska korporacija (Inter-American
Investment Corporation), Črnomorska trgovinska in razvojna banka (Black
Sea Trade and Development Bank) in Centralnoameriška banka za gospodarsko
integracijo (Central American Bank for Economic Integration);
5.    
"stanovanjske nepremičnine" so zemljišča, stavbe in posamezni
deli stavb v etažni lastnini, ki so namenjeni bivanju, kot so na primer
zemljišča na območju, predvidenem za pozidavo, stanovanja, stanovanjske hiše,
garaže in počitniške hiše;
6.    
"poslovne nepremičnine" so zemljišča, stavbe in posamezni deli
stavb v etažni lastnini, namenjeni opravljanju poslovne dejavnosti, kot so na
primer zemljišča na območju, predvidenem za pozidavo, dokončani poslovni
prostori, pisarne, trgovine, hoteli, poslovalnice in skladišča, ter druga
zemljišča;
7.    
»zapadla postavka« je posamezna izpostavljenost, pri kateri dolžnik
zamuja s plačilom celotne izpostavljenosti ali njenega dela, ki presega 2 % črpanega zneska te izpostavljenosti
ali 50.000 evrov, vendar ni manjši kot 200 evrov, za več kakor 90 dni. Banka
lahko za opredelitev zapadle postavke določi tudi manjši znesek;
8.    
"nezapadla izpostavljenost" je posamezna izpostavljenost, ki
ni zapadla postavka;
9.    
"regulatorno zelo tvegane izpostavljenosti" so izpostavljenosti
do oseb v postopku stečaja ali prisilne poravnave in druge izpostavljenosti, za
katere objektivni pogoji kažejo, da so zelo tvegane (kot na primer naložbe v
podjetja oziroma sklade tveganega kapitala, v kapital nejavnih družb in naložbe
v investicijske sklade s posebno visokim tveganjem);
10.  "krite
obveznice" so obveznice, ki so jih izdale banke na podlagi Zakona o
hipotekarni in komunalni obveznici (Uradni list RS, št. 17/06) ali
kreditne institucije na podlagi ustreznega predpisa druge države članice in
katerih kritno premoženje je v oblikah izpostavljenosti, opredeljenih v Prilogi
I tega sklepa;
11.  "metoda
na osnovi uteži tveganja enot centralne ravni države (central government
risk weight based method)" je metoda, ki pri določanju uteži tveganja
za izpostavljenosti do dolžnikov upošteva stopnjo kreditne kvalitete enot
centralne ravni države, v kateri ima posamezni dolžnik sedež;
12.  "metoda
na osnovi bonitetne ocene (credit assessment based method)" je
metoda, ki pri določanju uteži tveganja za izpostavljenosti do dolžnikov
upošteva bonitetno oceno posameznega dolžnika oziroma bonitetno oceno njegovih
finančnih instrumentov;
13.  "ocenjena
izpostavljenost" je izpostavljenost iz naslova finančnega instrumenta, ki
ga je ocenila vsaj ena od zunanjih bonitetnih institucij, imenovanih za
kategorijo izpostavljenosti, v katero je izpostavljenost razvrščena;
14.  "neocenjena
izpostavljenost" je izpostavljenost iz naslova finančnega instrumenta, ki
ga ni ocenila nobena od zunanjih bonitetnih institucij, imenovanih za
kategorijo izpostavljenosti, v katero je izpostavljenost razvrščena;
15.  "izpostavljenost
do institucije ali podjetja s kratkoročno bonitetno oceno" je
izpostavljenost iz naslova finančnega instrumenta institucije ali podjetja, ki
ga je ocenila s kratkoročno bonitetno oceno vsaj ena od zunanjih bonitetnih
institucij, imenovanih za kategorijo izpostavljenosti do institucij ali do
podjetij;
16.  "zunanja
bonitetna institucija (v nadaljevanju: ECAI)" je pravna oseba, ki izdeluje
pooblaščene in/ali nepooblaščene bonitetne ocene za namen ovrednotenja
kreditnega tveganja;
17.  "primerna
zunanja bonitetna institucija (v nadaljevanju: primerna ECAI)" je ECAI, ki
jo Banka Slovenije na podlagi Sklepa o priznavanju zunanjih bonitetnih
institucij (Uradni list RS, št. 135/06; v nadaljevanju: sklep o ECAI)
uvrsti na seznam primernih zunanjih bonitetnih institucij za posamezno
kategorijo izpostavljenosti;
18.  "primerna
izvozna agencija (v nadaljevanju: primerna ECA)" je:
- 
OECD;
- 
izvozna agencija, ki hkrati izpolnjuje naslednja pogoja:
(i)    da
ima sedež v državi, ki je v veljavnem Sporazumu o smernicah za uradno podprte
izvozne kredite (Arrangement on Guidelines for Officially Supported Export
Credits) opredeljena kot udeleženka (participant);
(ii)   da
bonitetne ocene, ki so povezane z osmimi minimalnimi premijami za zavarovanje
izvoza (v nadaljevanju: MEIP), izdeluje na podlagi metodologije OECD in jih
tudi javno objavlja;
19.  "imenovana
zunanja bonitetna institucija (v nadaljevanju: imenovana ECAI)" je
primerna ECAI, ki jo banka izbere za določanje uteži tveganja pri posamezni
kategoriji izpostavljenosti;
20.  "imenovana
izvozna agencija (v nadaljevanju: imenovana ECA)" je primerna ECA, ki jo
banka izbere za določanje uteži tveganja pri kategoriji izpostavljenosti do
enot centralne ravni držav in do centralnih bank;
21.  "pooblaščena
bonitetna ocena" je bonitetna ocena, ki je izdelana na zahtevo
ocenjevanega subjekta;
22.  "nepooblaščena
bonitetna ocena" je bonitetna ocena, ki ni pooblaščena bonitetna ocena;
23.  "zavarovanje
s finančnim premoženjem" je zavarovanje, kot je opredeljeno v 12. do
13. členu Sklepa o kreditnih zavarovanjih (Uradni list RS,
št. 135/06; v nadaljevanju: sklep o kreditnih zavarovanjih);
24.  "posli
kreditiranja za povečanje trgovalnega portfelja (margin lending transactions)"
so posli, s katerimi kreditna institucija odobri kredit za nakup, prodajo,
pokrivanje stroškov financiranja pri posoji in izposoji vrednostnih papirjev
ali trgovanje z njimi. Posli kreditiranja za povečanje trgovalnega portfelja ne
vključujejo drugih kreditov, ki so zavarovani z vrednostnimi papirji;
25.  "posli
z dolgim rokom poravnave (long settlement transactions)" so posli,
pri katerih nasprotna stranka prevzame obveznost, da bo izročila vrednostni
papir, blago ali tujo valuto za denarna sredstva, druge finančne instrumente
oziroma blago ali obratno na datum poravnave ali izročitve, ki je naveden v
pogodbi in presega običajni tržni standard za to vrsto posla oziroma največ pet
delovnih dni sledi datumu, na katerega je kreditna institucija sklenila posel;
26.  "kreditno
tveganje nasprotne stranke (counterparty credit risk – v nadaljevanju:
CCR)" je tveganje, da bo nasprotna stranka postala neplačnik pred končno
poravnavo denarnih tokov iz tega posla;
27.  "centralna
nasprotna stranka (central counterparty)" je subjekt, ki pravno
posreduje med nasprotnimi strankami v poslih (pogodbah), s katerimi se trguje
na enem ali več finančnih trgih, in ki postane kupec za vsakega prodajalca in
prodajalec za vsakega kupca;
28.  "investicijska
podjetja iz primernih tretjih držav" so osebe, ki izpolnjujejo naslednje
pogoje:
-  
ustrezale bi definiciji investicijskih podjetij, če bi bile ustanovljene
v eni od držav članic;
-  
pridobile so dovoljenje za poslovanje v primerni tretji državi;
-  
dolžne so upoštevati in tudi dejansko upoštevajo pravila skrbnega in
varnega poslovanja, ki so enakovredna tistim, ki veljajo za investicijska
podjetja iz držav članic;
29.  "primerne
tretje države" so države, navedene v Prilogi V Sklepa o izračunu
kapitalske zahteve za tržna tveganja za banke in hranilnice (Uradni list RS,
št. 135/06; v nadaljevanju: sklep o tržnih tveganjih);
30.  "investicijska
podjetja" so investicijska podjetja iz prvega odstavka 14. člena ZBan-1,
za katera se uporablja Direktiva 2004/39/ES Evropskega parlamenta in Sveta z
dne 21. aprila 2004 o trgih finančnih instrumentov in o spremembah
direktiv Sveta 85/611/EGS, 93/6/EGS in Direktive 2000/12/ES Evropskega
parlamenta in Sveta ter o razveljavitvi Direktive Sveta 93/22/EGS;
31.  "institucije"
so kreditne institucije in investicijska podjetja;
32.  »Uredba
o bonitetnih agencijah« je Uredba (ES) št. 1060/2009 Evropskega parlamenta in
Sveta z dne 16. septembra 2009 o bonitetnih agencijah (UL L št. 320 z dne 17.
novembra 2009, str. 1), zadnjič spremenjena z Direktivo 2011/61/EU Evropskega
parlamenta in Sveta z dne 8. junija 2011 o upraviteljih alternativnih
investicijskih skladov in spremembah direktiv 2003/41/ES in 2009/65/ES ter
uredb (ES) št. 1060/2009 in (EU) št. 1095/2010 (UL L št. 174 z dne 1. julija
2011, str. 1);
33.  »Evropski
organ za vrednostne papirje in trge (ESMA)« je Evropski nadzorni organ
(Evropski organ za vrednostne papirje in trge), ustanovljen z Uredbo (EU) št.
1095/2010 Evropskega parlamenta in Sveta z dne 24. novembra 2010 o ustanovitvi
Evropskega nadzornega organa (Evropski organ za vrednostne papirje in trge) in
o spremembi Sklepa št. 716/2009/ES ter razveljavitvi Sklepa Komisije 2009/77/ES
(UL l št. 331 z dne 15. decembra 2010, str. 84).
3. člen
(Vrednost izpostavljenosti)
(1) Vrednost izpostavljenosti iz
posamezne postavke sredstev je enaka njeni knjigovodski vrednosti, vrednost
izpostavljenosti iz posamezne zunajbilančne postavke iz Priloge II tega sklepa
pa je enaka naslednjemu odstotku njene vrednosti zmanjšane za oblikovane
rezervacije:
(a)    100%, če je zunajbilančna postavka razvrščena med zunajbilančne
postavke z visokim tveganjem;
(b)    50%, če je zunajbilančna postavka razvrščena med zunajbilančne
postavke s srednjim tveganjem;
(c)    20%, če je zunajbilančna postavka razvrščena med zunajbilančne
postavke z nizkim tveganjem;
(d)    0%, če je zunajbilančna postavka razvrščena med zunajbilančne postavke
z zelo nizkim tveganjem.
(2) Če banka v skladu s sklepom o
kreditnih zavarovanjih uporablja razvito metodo za izračun učinkov zavarovanja
s finančnim premoženjem in če je izpostavljenost v obliki vrednostnih papirjev
ali blaga prodanih, predloženih ali posojenih v okviru poslov začasne prodaje
oziroma odkupa, posoje oziroma izposoje vrednostnih papirjev ali blaga ali v
okviru poslov kreditiranja za povečanje trgovalnega portfelja, se vrednost
izpostavljenosti poveča s prilagoditvijo za nestanovitnost, ki se v skladu s
sklepom o kreditnih zavarovanjih uporablja za vrednostne papirje ali blago, na
katere se izpostavljenost nanaša.
(3) Pri izvedenih finančnih
instrumentih iz Priloge I sklepa o tržnih tveganjih se vrednost
izpostavljenosti določi v skladu z določbami oddelka 5.3 sklepa o tržnih
tveganjih in z upoštevanjem učinkov novacij in drugih pogodb o pobotu v skladu
z navedenimi določbami, medtem ko se lahko vrednost izpostavljenosti iz poslov
začasne prodaje oziroma odkupa, posoje oziroma izposoje vrednostnih papirjev
ali blaga, poslov z dolgim rokom poravnave in iz poslov kreditiranja za
povečanje trgovalnega portfelja določi v skladu z določbami oddelka 5.3 sklepa
o tržnih tveganjih ali v skladu z določbami tretjega do petega poglavja sklepa
o kreditnih zavarovanjih.
(4) Kadar je izpostavljenost
zavarovana s stvarnim kreditnim zavarovanjem, se njena vrednost lahko spremeni
v skladu s sklepom o kreditnih zavarovanjih.
(5) Vrednost izpostavljenosti,
ki se v skladu z določbo prvega odstavka 4. člena tega sklepa razvrstijo v
kategorijo pozicij v listinjenju, se določi v skladu s četrtim poglavjem Sklepa
o izračunu kapitalske zahteve za kreditno tveganje pri listinjenju in pravilih
glede izpostavljenosti bank in hranilnic prenesenemu kreditnemu tveganju (Uradni
list RS, št. 85/10; v nadaljevanju: sklep o listinjenju).
(6) Ne glede na tretji odstavek tega
člena se vrednosti neporavnanih izpostavljenosti do centralne nasprotne stranke
določijo v skladu s šestim odstavkom 47. člena sklepa o tržnih tveganjih,
vendar samo, če so izpostavljenosti centralne nasprotne stranke iz naslova CCR
do vseh udeležencev, s katerimi posluje, dnevno v celoti zavarovane.
(7) Vrednost izpostavljenosti iz naslova zakupa je
diskontirana najmanjša vsota plačil po zakupu. Najmanjša vsota plačil po zakupu
je enaka plačilom, ki jih banka zahteva od zakupnika med trajanjem pogodbe o
zakupu, in plačilu iz naslova katere koli nakupne opcije iz zakupa, ki se bo z
veliko verjetnostjo izvršila. Katera koli preostala vrednost sredstva, danega v
zakup, zavarovana z osebnim jamstvom, ki izpolnjuje pogoje iz 29. in 30. člena sklepa o kreditnih zavarovanjih glede primernosti dajalcev zavarovanja kakor tudi
minimalne zahteve za priznanje osebnih jamstev, kakor je določeno v 35. do 39.
členu sklepa o kreditnih zavarovanjih, je tudi vključena v najmanjšo vsoto
plačil po zakupu.
4. člen
(Kategorije izpostavljenosti)
(1) Za namen izračuna tveganjem
prilagojenih zneskov izpostavljenosti mora banka vsako svojo izpostavljenost,
ki ni odbitna postavka od njenega kapitala in za katero v skladu s sklepom o
tržnih tveganjih ne izračunava kapitalske zahteve za tržna tveganja, razvrstiti
v eno od naslednjih kategorij izpostavljenosti:
(a)    izpostavljenosti do enot centralne ravni držav in do centralnih
bank,
(b)    izpostavljenosti do enot regionalne ali lokalne ravni držav,
(c)    izpostavljenosti do oseb javnega sektorja,
(d)    izpostavljenosti do multilateralnih razvojnih bank,
(e)    izpostavljenosti do mednarodnih organizacij,
(f)    
izpostavljenosti do institucij,
(g)    izpostavljenosti do podjetij,
(h)    izpostavljenosti iz naslova bančništva na drobno,
(i)    
izpostavljenosti, zavarovane z nepremičninami,
(j)    
zapadle postavke,
(k)    regulatorno zelo tvegane izpostavljenosti,
(l)    
izpostavljenosti iz naslova naložb v krite
obveznice,
(m)  pozicije v listinjenju,
(n)    izpostavljenosti do institucij ali podjetij s kratkoročno bonitetno
oceno,
(o)    izpostavljenosti iz naslova naložb v odprte kolektivne naložbene
podjeme (v nadaljevanju: izpostavljenosti iz naslova naložb v investicijske
sklade),
(p)    ostale izpostavljenosti.
Pri razvrščanju posameznih izpostavljenosti
v kategorije izpostavljenosti iz prejšnjega stavka banka upošteva shematski
prikaz postopka razvrščanja iz Priloge V tega sklepa.
(2) Izpostavljenost se lahko razvrsti
v kategorijo izpostavljenosti iz naslova bančništva na drobno, če so hkrati
izpolnjeni vsi naslednji pogoji:
(a)    je izpostavljenost do ene ali več fizičnih ali pravnih oseb, ki se
ne razvrščajo med velike družbe iz petega odstavka 55. člena Zakona o
gospodarskih družbah (Uradni list RS, št. 42/06 in 60/06 – popr.);
(b)    skupni znesek izpostavljenosti iz postavk sredstev banke, njenih
nadrejenih družb in njenih podrejenih družb do posamezne osebe ali skupine
povezanih oseb, vključno z zapadlimi postavkami, ne presega 1 milijon eurov. V
ta znesek se ne prištevajo deli izpostavljenosti, zavarovani z nepremičninami,
pri katerih banka uporabi utež tveganja 35% v skladu z drugim do četrtim
odstavkom 23. člena tega sklepa, utež tveganja 50% v skladu s četrtim odstavkom
25. člena tega sklepa ali utež tveganja 100% v skladu s točko (a) prvega odstavka
 23. in 25. člena tega sklepa. Banka mora izvesti vse razumne ukrepe za
ugotovitev skupne višine izpostavljenosti;
(c)    izpostavljenost ne sme biti naložba v vrednostne papirje;
(d)    izpostavljenost mora biti ena od velikega števila izpostavljenosti
s podobnimi lastnostmi, tako da so tveganja, povezana s takimi
izpostavljenostmi, znatno zmanjšana. Šteje se, da je pogoj iz prejšnjega stavka
izpolnjen, če vsota izpostavljenosti do posamezne osebe ali skupine povezanih
oseb, ki izpolnjujejo pogoje iz točk (a) do (c) tega odstavka, pred
upoštevanjem učinkov kreditnega zavarovanja in odstotkov iz točk (a) do (d)
prvega odstavka 3. člena tega sklepa ne preseže 0,2% vsote vseh
izpostavljenosti, ki izpolnjujejo pogoje iz točk (a) do (c) tega odstavka, pred
upoštevanjem učinkov kreditnega zavarovanja in odstotkov iz točk (a) do (d)
prvega odstavka 3. člena tega sklepa. Če je odstotek iz prejšnjega stavka
presežen, mora banka z izračuni dokazati, da je nesistematično tveganje,
povezano z njenimi izpostavljenostmi, ki jih razvrsti v kategorijo
izpostavljenosti iz naslova bančništva na drobno, odpravljeno.
(3) Izpostavljenosti iz naslova
zakupa se razvrstijo v ustrezno kategorijo izpostavljenosti v skladu s prvim in
drugim odstavkom tega člena.
(4) V kategorijo izpostavljenosti do
institucij se razvrsti tudi:
(a)    izpostavljenosti do finančnih institucij, ki so pridobile
dovoljenje za poslovanje in jih nadzorujejo nadzorni organi in ki so zavezane k
izpolnjevanju pravil varnega in skrbnega poslovanja, enakovrednih tistim, ki
veljajo za kreditne institucije,
(b)    izpostavljenosti do investicijskih podjetij iz primernih tretjih
držav in
(c)    izpostavljenosti do priznanih klirinških hiš ter borz iz Priloge II
sklepa o tržnih tveganjih.
(5) Izpostavljenost se sme razvrstiti v
kategorijo izpostavljenosti do podjetij ali v kategorijo izpostavljenosti do
institucij ali podjetij s kratkoročno bonitetno oceno, če gre za
izpostavljenost do pravne osebe ali fizične osebe, ki samostojno in trajno
opravlja eno ali več dejavnosti.
5. člen
(Izračun tveganjem prilagojenega zneska
izpostavljenosti)
(1) Tveganjem prilagojeni znesek
izpostavljenosti mora banka izračunati za vsako posamezno izpostavljenost, ki
ni odbitna postavka od njenega kapitala in za katero v skladu s sklepom o
tržnih tveganjih ne izračunava kapitalske zahteve za tržna tveganja, in sicer
kot zmnožek njene vrednosti iz 3. člena tega sklepa in uteži tveganja.
(2) Utež tveganja posamezne
izpostavljenosti se določi glede na kategorijo izpostavljenosti, v katero je ta
razvrščena, in glede na stopnjo kreditne kvalitete, če se slednja v skladu z
določbami 6. do 35. člena tega sklepa ugotavlja za kategorijo
izpostavljenosti, v katero je zadevna izpostavljenost razvrščena.
(3) Ob upoštevanju določb 36. do
43. člena tega sklepa in vzporeditve bonitetnih ocen primernih ECAI s
stopnjami kreditne kvalitete, ki jo določa in javno objavlja Banka Slovenije v
skladu s sklepom o ECAI, se stopnja kreditne kvalitete posamezne
izpostavljenosti določi glede na razpoložljive bonitetne ocene dolžnika in/ali
njegovih finančnih instrumentov, ki jih izdelajo primerne ECAI, in/ali MEIP
primerne ECA, ki jih banka v skladu s prvim in drugim odstavkom 36. člena
tega sklepa imenuje za kategorijo izpostavljenosti, v katero se zadevna
izpostavljenost razvršča.
(4) Ne glede na določbo drugega
odstavka tega člena se lahko izpostavljenostim, zavarovanim s primernimi
oblikami kreditnega zavarovanja, ki se v skladu s sklepom o kreditnih
zavarovanjih lahko uporabljajo v standardiziranem pristopu, določi utež
tveganja v skladu z navedenim sklepom.
(5) Tveganjem prilagojeni zneski
izpostavljenosti se za izpostavljenosti do institucij izračunajo po metodi na
osnovi bonitetne ocene (credit assessment based method), kakor je
določeno v 18. členu tega sklepa.
(6) Tveganjem prilagojeni zneski izpostavljenosti
se za pozicije v listinjenju izračunajo, kakor je določeno s sklepom o listinjenju.
(7) Ne glede na določbo drugega
odstavka tega člena lahko banka nezapadli izpostavljenosti, ki ni
izpostavljenost iz osmega odstavka 34. člena tega sklepa in ki ji v skladu z
določbami 6. do 43. člena tega sklepa ustreza utež tveganja 150%, dodeli utež
tveganja 100%, če je zanjo oblikovala oslabitve ali rezervacije v znesku, ki ni
nižji od 20% njene bruto vrednosti.
(8) Ne glede na določbo drugega
odstavka tega člena lahko banka za izračun tveganjem prilagojenega zneska
izpostavljenosti uporabi utež tveganja 0% za svoje izpostavljenosti do
nasprotne stranke, ki je njena nadrejena družba, njena podrejena družba,
podrejena družba njene nadrejene družbe ali družba, s katero je povezana kot je
opredeljeno v 29. členu ZBan-1, če so izpolnjeni naslednji pogoji:
(a)    nasprotna stranka je institucija ali finančni holding ali
mešani finančni holding, finančna institucija, družba za
upravljanje ali družba za pomožne storitve, za katero se uporabljajo ustrezne
zahteve skrbnega in varnega poslovanja;
(b)    nasprotna stranka in banka sta vključeni v konsolidacijo iste
skupine, in sicer po metodi popolne konsolidacije;
(c)    za nasprotno stranko se uporabljajo isti postopki za vrednotenje,
merjenje in kontrolo tveganj kakor za banko;
(d)    nasprotna stranka ima sedež v Republiki Sloveniji;
(e)    ni trenutne ali predvidene dejanske ali pravne ovire za takojšnji
prenos kapitala od nasprotne stranke k banki ali za odplačilo obveznosti banke,
ki ga poravna nasprotna stranka.
Pravilo iz prejšnjega stavka ne velja za
izpostavljenosti, ki predstavljajo sestavine temeljnega kapitala iz
8. člena Sklepa o izračunu kapitala bank in hranilnic (Uradni list RS, št.
85/10, 97/10, 100/11 in 100/12; v nadaljevanju: sklep o kapitalu) in sestavine dodatnega kapitala I iz 14. člena navedenega
sklepa.
(9) Kadar je
izpostavljenost preostala vrednost sredstva, danega v zakup, se ne glede na
določbe prvega odstavka tega člena tveganjem prilagojeni znesek
izpostavljenosti izračuna na naslednji način:
tveganjem
prilagojeni znesek izpostavljenosti = 1/t * 100% * vrednost izpostavljenosti,
kjer je
t število let, večje ali enako 1 in najbližje številu celih let preostalega obdobja zakupa.
2. UTEŽI TVEGANJA za
posamezne KATEGORIJE IZPOSTAVLJENOSTI
2.1. Uteži tveganja za izpostavljenosti do
enot centralne ravni držav in do centralnih bank
6. člen
(Izpostavljenosti do enot centralne ravni
držav in do centralnih bank)
(1) Izpostavljenostim
do enot centralne ravni držav in do centralnih bank, za katere je na razpolago
dolgoročna bonitetna ocena imenovane ECAI oziroma MEIP imenovane ECA, se dodeli
utež tveganja v skladu s Tabelo 1 oziroma 2 tega odstavka.
Tabela 1


Stopnja kreditne
  kvalitete
 

1
 

2
 

3
 

4
 

5
 

6
 


Utež tveganja
 

0%
 

20%
 

50%
 

100%
 

100%
 

150%
 


Tabela 2


MEIP
 

0
 

1
 

2
 

3
 

4
 

5
 

6
 

7
 


Utež tveganja
 

0%
 

0%
 

20%
 

50%
 

100%
 

100%
 

100%
 

150%
 


(2) Izpostavljenostim do enot
centralne ravni držav in do centralnih bank, za katere ni na razpolago
dolgoročne bonitetne ocene imenovane ECAI oziroma MEIP imenovane ECA, se dodeli
utež tveganja 100%.
7. člen
(Izpostavljenosti do enot centralne ravni
držav in do centralnih bank v domači valuti dolžnika)
Ne glede na določbe 6. člena tega
sklepa se lahko izpostavljenostim do enot centralne ravni posamezne države
članice in do njene centralne banke, ki so denominirane in financirane v njeni
domači valuti, dodeli utež tveganja 0%.
8. člen
(Izpostavljenosti do Evropske centralne
banke)
Ne glede na določbe 6. člena tega
sklepa se izpostavljenostim do Evropske centralne banke dodeli utež tveganja
0%.
2.2. Uteži tveganja za izpostavljenosti do
enot regionalne ali lokalne ravni držav
9. člen
(Izpostavljenosti do enot regionalne ali
lokalne ravni držav)
(1) Izpostavljenostim
do enot regionalne ali lokalne ravni držav, za katere je na razpolago
dolgoročna bonitetna ocena imenovane ECAI, se dodeli utež tveganja v skladu s
Tabelo 3 tega odstavka.
Tabela 3


Stopnja kreditne
  kvalitete
 

1
 

2
 

3
 

4
 

5
 

6
 


Utež tveganja
 

20%
 

50%
 

50%
 

100%
 

100%
 

150%
 


(2) Izpostavljenostim do enot
regionalne ali lokalne ravni držav, za katere ni na razpolago dolgoročne
bonitetne ocene imenovane ECAI, se dodeli utež tveganja:
(a)    50%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 0%, 20% ali 50%;
(b)    100%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 100%;
(c)    150%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 150%.
9.a člen
(Izpostavljenosti do enot regionalne ali
lokalne ravni držav članic v domači valuti dolžnika)
Ne glede na določbe 9. člena tega sklepa se lahko
izpostavljenostim do enot regionalne ali lokalne ravni posamezne države članice, ki so denominirane
in financirane v njeni domači valuti, dodeli utež tveganja 20 %.
10. člen
(Izpostavljenosti do enot regionalne ali
lokalne ravni držav članic z nizkim tveganjem)
(1) Ne glede na določbe 9. člena
tega sklepa se lahko izpostavljenostim do enot regionalne ali lokalne ravni
države članice, katerih tveganost se ne razlikuje od tveganosti enot centralne
ravni države, na območju katere so ustanovljene, dodeli enaka utež tveganja kot
izpostavljenostim do enot centralne ravni zadevne države članice v skladu s
6. členom tega sklepa.
(2) Banka lahko ravna v skladu s prvim
odstavkom tega člena samo, če je zadevna enota regionalne ali lokalne ravni
države članice uvrščena na seznam iz Priloge III tega sklepa ali veljavni
seznam nadzornega organa zadevne države članice. Banka Slovenije enote
regionalne ali lokalne ravni Republike Slovenije uvrsti na zadevni seznam, če
se tveganost teh enot zaradi njihovih pristojnosti pobiranja davkov in drugih
javnih prihodkov ter obstoja posebnih institucionalnih mehanizmov, ki zmanjšujejo
tveganje njihovega neplačila, ne razlikuje od tveganosti enot centralne ravni
Republike Slovenije.
11. člen
(Izpostavljenosti do cerkva ali verskih
skupnosti)
Izpostavljenostim do cerkve ali verske
skupnosti, ki je pravna oseba javnega prava in ki ima v skladu z veljavno
nacionalno zakonodajo pravico pobirati davke, se dodeli utež tveganja v skladu
z določbami 9. člena tega sklepa.
2.3. Uteži tveganja za izpostavljenosti do
oseb javnega sektorja
12. člen
(Izpostavljenosti do oseb javnega sektorja
s sedežem v Republiki Sloveniji)
(1) Izpostavljenostim
do oseb javnega sektorja s sedežem v Republiki Sloveniji, za katere je na
razpolago dolgoročna bonitetna ocena imenovane ECAI, se dodeli utež tveganja v
skladu s Tabelo 4 tega odstavka.
Tabela 4


Stopnja kreditne
  kvalitete
 

1
 

2
 

3
 

4
 

5
 

6
 


Utež tveganja
 

20%
 

50%
 

50%
 

100%
 

100%
 

150%
 


(2) Izpostavljenostim do oseb javnega
sektorja s sedežem v Republiki Sloveniji, za katere ni na razpolago dolgoročne
bonitetne ocene imenovane ECAI, se dodeli utež tveganja:
(a)    50%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 0%, 20% ali 50%;
(b)    100%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 100%;
(c)    150%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 150%.
13. člen
(Izpostavljenosti do oseb javnega sektorja
s sedežem zunaj Republike Slovenije)
(1) Izpostavljenostim do oseb javnega sektorja
s sedežem zunaj Republike Slovenije se dodeli utež tveganja 100%.
(2) Ne glede na prvi odstavek tega
člena se izpostavljenostim do oseb javnega sektorja s sedežem v drugi državi
članici, v kateri nadzorni organ svojim kreditnim institucijam dovoli za
tehtanje izpostavljenosti do oseb javnega sektorja s sedežem v tej državi
članici uporabo metode na osnovi bonitetne ocene (credit assessment based
method), dodeli utež tveganja v skladu z določbami 12. člena tega
sklepa.
(3) Ne
glede na prvi odstavek tega člena se izpostavljenostim do oseb javnega sektorja
s sedežem v drugi državi članici, v kateri nadzorni organ svojim kreditnim
institucijam dovoli za tehtanje izpostavljenosti do oseb javnega sektorja s
sedežem v tej državi članici uporabo metode na osnovi uteži tveganja enot
centralne ravni države (central government risk weight based method),
dodeli utež tveganja glede na stopnjo kreditne kvalitete enot centralne ravni
države, v kateri ima dolžnik sedež, kot je prikazano v Tabeli 5 tega odstavka.
Tabela 5


Stopnja kreditne
  kvalitete enot centralne ravni države
 

1
 

2
 

3
 

4
 

5
 

6
 


Utež tveganja
 

20%
 

50%
 

100%
 

100%
 

100%
 

150%
 


Izpostavljenostim do oseb javnega sektorja
s sedežem v drugi državi članici se dodeli utež tveganja 100%, če enote
centralne ravni države, v kateri ima dolžnik sedež, niso ocenjene. Ne glede na
prejšnje določbe tega odstavka se lahko izpostavljenostim do oseb javnega
sektorja s sedežem v drugi državi članici z originalno efektivno zapadlostjo do
3 mesecev dodeli utež tveganja 20%, vendar samo, če to izjemo dovoljuje
nadzorni organ zadevne države članice.
14. člen
(Izpostavljenosti do oseb javnega sektorja
z nizkim tveganjem)
(1) Ne glede na določbe 12. in 13. člena tega sklepa se lahko izpostavljenostim do posamezne osebe javnega sektorja s
sedežem v državi članici, katere tveganost se po mnenju nadzornega organa v
zadevni državi članici ne razlikuje od tveganosti enot centralne ravni države,
na območju katere je ustanovljena, dodeli enaka utež tveganja kot
izpostavljenostim do enot centralne ravni zadevne države članice, pri čemer se
upoštevajo določbe 6. člena tega sklepa.
(2) Banka lahko ravna v skladu s prvim
odstavkom tega člena samo, če je zadevna oseba javnega sektorja uvrščena na
seznam iz Priloge IV tega sklepa ali veljavni seznam nadzornega organa zadevne
države članice. Banka Slovenije osebe javnega sektorja s sedežem v Republiki
Sloveniji uvrsti na zadevni seznam, če oceni, da se zaradi obstoja ustreznega
jamstva enot centralne ravni Republike Slovenije tveganost zadevnih oseb
javnega sektorja ne razlikuje od tveganosti enot centralne ravni Republike
Slovenije.
2.4. Uteži tveganja za izpostavljenosti do
multilateralnih razvojnih bank
15. člen
(Izpostavljenosti do multilateralnih
razvojnih bank)
(1) Izpostavljenostim
do multilateralnih razvojnih bank, za katere je na razpolago dolgoročna
bonitetna ocena imenovane ECAI, se dodeli utež tveganja v skladu s Tabelo 6
tega odstavka.
Tabela 6


Stopnja kreditne
  kvalitete
 

1
 

2
 

3
 

4
 

5
 

6
 


Utež tveganja
 

20%
 

50%
 

50%
 

100%
 

100%
 

150%
 


(2) Izpostavljenostim do
multilateralnih razvojnih bank, za katere ni na razpolago dolgoročne bonitetne
ocene imenovane ECAI, se dodeli utež tveganja:
(a)    50%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 0%, 20% ali 50%;
(b)    100%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 100%;
(c)    150%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 150%.
16. člen
(Izpostavljenosti do multilateralnih
razvojnih bank z nizkim tveganjem)
(1) Ne glede na določbe 15. člena
tega sklepa se izpostavljenostim do naslednjih multilateralnih razvojnih bank
dodeli utež tveganja 0%:
(a)    Mednarodna banka za obnovo in razvoj (International Bank for
Reconstruction and Development),
(b)    Mednarodna finančna korporacija (International Finance
Corporation),
(c)    Medameriška razvojna banka (Inter-American Development Bank),
(d)    Azijska razvojna banka (Asian Development Bank),
(e)    Afriška razvojna banka (African Development Bank),
(f)    
Razvojna banka Sveta Evrope (Council of
Europe Development Bank),
(g)    Nordijska investicijska banka (Nordic Investment Bank),
(h)    Karibska razvojna banka (Caribbean Development Bank),
(i)    
Evropska banka za obnovo in razvoj (European
Bank for Reconstruction and Development);
(j)    
Evropska investicijska banka (European
Investment Bank),
(k)    Evropski investicijski sklad (European Investment Fund),
(l)    
Multilateralna agencija za zavarovanje
investicij (Multilateral Investment Guarantee Agency),
(m)  Mednarodna finančna pomoč za imunizacijo (International Finance
Facility for Immunisation),
(n)    Islamska razvojna banka (Islamic Development Bank).
(2) Deležu neplačanega kapitala,
vpisanega v Evropski investicijski sklad, se dodeli utež tveganja 20%.
2.5. Utež tveganja za izpostavljenosti do
mednarodnih organizacij
17. člen
(Izpostavljenosti do mednarodnih
organizacij)
Izpostavljenostim do naslednjih mednarodnih
organizacij se dodeli utež tveganja 0%:
(a)   
Evropska skupnost,
(b)   
Mednarodni denarni sklad,
(c)   
Banka za mednarodne poravnave.
2.6. Uteži tveganja za izpostavljenosti do
institucij
18. člen
(Izpostavljenosti do institucij)
(1) Izpostavljenostim
do institucij, za katere je na razpolago dolgoročna bonitetna ocena imenovane
ECAI, se dodeli utež tveganja v skladu s Tabelo 7 tega odstavka.
Tabela 7

Stopnja kreditne
  kvalitete
 

1
 

2
 

3
 

4
 

5
 

6
 


Utež tveganja
 

20%
 

50%
 

50%
 

100%
 

100%
 

150%
 

(2) Izpostavljenostim do institucij,
za katere ni na razpolago dolgoročne bonitetne ocene imenovane ECAI, se dodeli
utež tveganja:
(a)    50%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 0%, 20% ali 50%;
(b)    100%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 100%;
(c)    150%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 150%.
(3) Ne
glede na prvi odstavek tega člena se izpostavljenostim do institucij s
preostalo efektivno zapadlostjo do vključno 3 mesecev, za katere je na
razpolago dolgoročna bonitetna ocena imenovane ECAI, dodeli utež tveganja v
skladu s Tabelo 8 tega odstavka.
Tabela 8


Stopnja kreditne
  kvalitete
 

1
 

2
 

3
 

4
 

5
 

6
 


Utež tveganja
 

20%
 

20%
 

20%
 

50%
 

50%
 

150%
 


(4) Ne glede na drugi odstavek tega
člena se neocenjenim izpostavljenostim do institucij s preostalo efektivno zapadlostjo
do 3 mesecev, za katere ni na razpolago nobene dolgoročne bonitetne ocene
imenovane ECAI (tj. dolgoročne bonitetne ocene dolžnika oziroma njegovih drugih
finančnih instrumentov), dodeli utež tveganja:
(a)    20%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 0% ali 20%;
(b)    50%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 50%;
(c)    100%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 100%;
(d)    150%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 150%.
(5) Ne glede na določbe prvega do
četrtega odstavka tega člena in ob upoštevanju določb tretjega in četrtega
odstavka 42. člena tega sklepa:
(a)    se vsem neocenjenim dolgoročnim in kratkoročnim izpostavljenostim
do institucije dodeli utež tveganja 150%, če bi se v skladu s Tabelo 11 iz 31.
člena tega sklepa finančnemu instrumentu s kratkoročno bonitetno oceno
imenovane ECAI, ki ga je izdala ista institucija, dodelila utež tveganja 150%;
(b)    se vsem neocenjenim kratkoročnim izpostavljenostim do institucije
dodeli utež tveganja, ki ni nižja od 100%, če bi se v skladu s Tabelo 11 iz 31.
člena tega sklepa finančnemu instrumentu s kratkoročno bonitetno oceno
imenovane ECAI, ki ga je izdala ista institucija, dodelila utež tveganja, ki ni
nižja od 50%.
19. člen
(Naložbe v kapital institucij)
Naložbam v lastniške finančne instrumente
oziroma druge oblike kapitala, ki jih izdajo institucije in ki niso odbitna
postavka od kapitala, se dodeli utež tveganja 100%.
20. člen
(Izpostavljenosti do institucij iz naslova
obveznih rezerv pri centralnih bankah držav članic)
Če je izpostavljenost do institucij iz
naslova obveznih rezerv, ki jih zahteva ECB ali centralna banka države članice,
se tej izpostavljenosti dodeli utež tveganja, ki je enaka uteži tveganja za
zadevno centralno banko, pri čemer morata biti izpolnjena naslednja dva pogoja:
(a)    da obvezne rezerve banka izračunava in izpolnjuje na podlagi Uredbe
(ES) št. 1745/2003 Evropske centralne banke z dne 12. septembra 2003
o uporabi obveznih rezerv ali naknadno sprejete enakovredne zakonodaje ali na
podlagi ustreznega nacionalnega predpisa države članice;
(b)    da so sredstva iz naslova obveznih rezerv banke v primeru stečaja
institucije izločena iz stečajne mase in se banki povrnejo v celoti.
2.7. Uteži tveganja za izpostavljenosti do
podjetij
21. člen
(Izpostavljenosti do podjetij)
(1) Izpostavljenostim
do podjetij, za katere je na razpolago dolgoročna bonitetna ocena imenovane
ECAI, se dodeli utež tveganja v skladu s Tabelo 9 tega odstavka.
Tabela 9

Stopnja kreditne
  kvalitete
 

1
 

2
 

3
 

4
 

5
 

6
 


Utež tveganja
 

20%
 

50%
 

100%
 

100%
 

150%
 

150%
 

(2) Izpostavljenostim do podjetij, za
katere ni na razpolago dolgoročne bonitetne ocene imenovane ECAI, se dodeli
utež tveganja:
(a)    100%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 0%, 20%, 50% ali 100%;
(b)    150%, če se v skladu z določbami 6. člena tega sklepa enotam
centralne ravni dolžnikove države dodeli utež tveganja 150%.
(3) Ne glede na določbe prvega in drugega
odstavka tega člena in ob upoštevanju določb tretjega in četrtega odstavka
42. člena tega sklepa:
(a)    se vsem neocenjenim dolgoročnim in kratkoročnim izpostavljenostim
do podjetja dodeli utež tveganja 150%, če bi se v skladu s Tabelo 11 iz 31.
člena tega sklepa finančnemu instrumentu s kratkoročno bonitetno oceno
imenovane ECAI, ki ga je izdalo isto podjetje, dodelila utež tveganja 150%;
(b)    se vsem neocenjenim kratkoročnim izpostavljenostim do podjetja
dodeli utež tveganja, ki ni nižja od 100%, če bi se v skladu s Tabelo 11 iz 31.
člena tega sklepa finančnemu instrumentu s kratkoročno bonitetno oceno
imenovane ECAI, ki ga je izdalo isto podjetje, dodelila utež tveganja, ki ni
nižja od 50%.
2.8. Utež tveganja za izpostavljenosti iz
naslova bančništva na drobno
22. člen
(Izpostavljenosti iz naslova bančništva na
drobno)
Izpostavljenostim, ki izpolnjujejo pogoje
iz drugega in tretjega odstavka 4. člena tega sklepa, se dodeli utež tveganja
75%.
2.9. Uteži tveganja za izpostavljenosti,
zavarovane z nepremičninami
2.9.1. Uteži tveganja za izpostavljenosti, zavarovane s
stanovanjskimi nepremičninami
23. člen
(Izpostavljenosti, zavarovane s
stanovanjskimi nepremičninami)
(1) Izpostavljenosti se v delu, ki je
zavarovan s stanovanjskimi nepremičninami, dodeli:
(a)    utež tveganja 100% ali
(b)    utež tveganja, ki se dodeli dolžniku oziroma njegovemu finančnemu
instrumentu, na katerega se izpostavljenost nanaša.
(2) Ne glede na prvi odstavek tega
člena se lahko izpostavljenosti, ki izpolnjuje vse pogoje iz 24. člena
tega sklepa in ki je zavarovana s stanovanjskimi nepremičninami, ki so ali šele
bodo v neposredni posesti lastnika, oziroma upravičenca v primeru osebnega
investicijskega podjetja (personal investment company), ali v neposredni
posesti najemnika, dodeli utež tveganja 35%.
(3) Ne glede na prvi odstavek tega
člena se lahko izpostavljenosti, ki izpolnjuje vse pogoje iz 24. člena
tega sklepa in ki je zavarovana z delnicami v finskih stanovanjsko
nepremičninskih družbah, ki poslujejo v skladu s finskim Zakonom o nepremičninskih
družbah iz leta 1991 ali naknadno sprejeto enakovredno zakonodajo, nanašajočo
se na stanovanjske nepremičnine, katere so ali šele bodo v neposredni posesti
lastnika ali najemnika, dodeli utež tveganja 35%.
(4) Ne glede na prvi odstavek tega
člena se lahko izpostavljenostim iz naslova poslov finančnega zakupa stanovanjskih
nepremičnin, pri katerih je banka zakupodajalec, v delu, ki je zavarovan z
lastninsko pravico na teh nepremičninah, ob izpolnjevanju vseh pogojev iz
24. člena tega sklepa dodeli utež tveganja 35%.
24. člen
(Pogoji za uporabo uteži tveganja 35% za
izpostavljenosti, zavarovane s stanovanjskimi nepremičninami)
(1) Da se delu izpostavljenosti,
zavarovanemu s stanovanjsko nepremičnino, dodeli utež tveganja 35%, morajo biti
izpolnjeni naslednji pogoji:
(a)    vrednost nepremičnine ne sme biti bistveno odvisna od kreditne
kvalitete dolžnika, razen če izključno makroekonomski dejavniki vplivajo na
vrednost nepremičnine in na izpolnjevanje obveznosti dolžnika;
(b)    tveganost dolžnika ne sme biti bistveno odvisna od donosnosti
zadevne nepremičnine ali projekta, ampak od zmogljivosti dolžnika, da poplača
dolg iz drugih virov. Vračilo dolga kot tako ne sme biti bistveno odvisno od
katerega koli denarnega pritoka, ki ga ustvarja zadevna nepremičnina, ki služi
kot zavarovanje;
(c)    izpolnjene morajo biti minimalne zahteve iz 17. člena sklepa o
kreditnih zavarovanjih in pravila za vrednotenje iz 89. do 92. člena
navedenega sklepa;
(d)    vrednost zavarovanega dela izpostavljenosti ne sme preseči 60%
vrednosti nepremičnine, določene po pravilih za vrednotenje iz 89. do 92. člena
sklepa o kreditnih zavarovanjih. Odstotek iz prejšnjega stavka je lahko višji,
vendar samo če tolikšen odstotek dovoljuje nadzorni organ druge države članice,
v kateri stanovanjska nepremičnina leži.
(2) Kadar je izpostavljenost
zavarovana s stanovanjsko nepremičnino, ki je na ozemlju druge države članice,
izpolnjevanje pogoja pod (b) iz prvega odstavka tega člena ni potrebno, vendar
samo, če nadzorni organ države članice, v kateri stanovanjska nepremičnina leži,
dovoljuje tako izjemo.
2.9.2. Uteži tveganja za izpostavljenosti, zavarovane s
poslovnimi nepremičninami
25. člen
(Izpostavljenosti, zavarovane s poslovnimi
nepremičninami)
(1) Izpostavljenosti se v delu, ki je
zavarovan s poslovnimi nepremičninami, dodeli:
(a)    utež tveganja 100% ali
(b)    utež tveganja, ki se dodeli dolžniku oziroma njegovemu finančnemu
instrumentu, na katerega se izpostavljenost nanaša.
(2) Ne glede na prvi odstavek tega
člena se lahko izpostavljenosti, ki izpolnjuje vse pogoje iz 26. člena
tega sklepa in ki je zavarovana s poslovnimi nepremičninami, ležečimi na
ozemlju držav članic, dodeli utež tveganja, kot je navedeno v četrtem in petem
odstavku tega člena.
(3) Ne glede na prvi odstavek tega
člena se lahko izpostavljenosti iz naslova poslov finančnega zakupa poslovnih
nepremičnin, ležečih na ozemlju držav članic, pri katerih je banka
zakupodajalec, v delu, ki je zavarovan z lastninsko pravico na teh
nepremičninah, ob izpolnjevanju vseh pogojev iz 26. člena tega sklepa
dodeli utež tveganja, kot je navedeno v četrtem in petem odstavku tega člena.
(4) Utež tveganja 50% se uporabi za
del zavarovane izpostavljenosti, ki ne preseže 50% tržne vrednosti poslovne
nepremičnine. Če poslovna nepremičnina leži v drugi državi članici, ki je s
predpisi določila kriterije za ocenjevanje hipotekarne kreditne vrednosti, se
utež tveganja 50  % uporabi le za del zavarovane izpostavljenosti, ki ne preseže 50 % tržne
vrednosti niti 60 % hipotekarne kreditne vrednosti poslovne
nepremičnine. Preostalemu delu zavarovane izpostavljenosti se dodeli utež
tveganja v skladu s prvim odstavkom tega člena.
(5) Banka za izpostavljenost,
zavarovano s poslovno nepremičnino, ki leži na ozemlju druge države članice,
sme dodeliti utež tveganja, kot je navedeno v četrtem odstavku tega člena samo,
če nadzorni organ te države članice svojim kreditnim institucijam dovoli tako
uporabo.
26. člen
(Pogoji za uporabo uteži tveganja 50% za
izpostavljenosti, zavarovane s poslovnimi nepremičninami)
(1) Da se delu izpostavljenosti iz
četrtega odstavka 25. člena tega sklepa dodeli utež tveganja 50%, morajo
biti izpolnjeni naslednji pogoji:
(a)    vrednost nepremičnine ne sme biti bistveno odvisna od kreditne
kvalitete dolžnika, razen če izključno makroekonomski dejavniki vplivajo tako
na vrednost nepremičnine kot tudi na izpolnjevanje obveznosti dolžnika;
(b)    tveganost dolžnika ne sme biti bistveno odvisna od donosnosti
zadevne nepremičnine ali projekta, ampak od zmogljivosti dolžnika, da poplača
dolg iz drugih virov. Vračilo dolga kot tako ne sme biti bistveno odvisno od
katerega koli denarnega pritoka, ki ga ustvarja zadevna nepremičnina, ki služi
kot zavarovanje;
(c)    izpolnjene morajo biti minimalne zahteve iz 17. člena sklepa o
kreditnih zavarovanjih in pravila za vrednotenje iz 89. do 92. člena
navedenega sklepa.
(2) Kadar je izpostavljenost
zavarovana s poslovno nepremičnino, ki je na ozemlju druge države članice,
izpolnjevanje pogoja pod (b) iz prvega odstavka tega člena ni potrebno, vendar
samo, če nadzorni organ države članice, v kateri poslovna nepremičnina leži,
dovoljuje tako izjemo.
2.10. Uteži tveganja za zapadle postavke
27. člen
(Zapadle postavke)
Banka mora delu zapadle postavke, ki ni
zavarovan s primernimi oblikami kreditnega zavarovanja, ki se v skladu s
sklepom o kreditnih zavarovanjih lahko uporabljajo v standardiziranem pristopu,
dodeliti utež tveganja:
(a)    150%, če so bile zanj oblikovane oslabitve v znesku, ki je nižji od
20% njegove bruto vrednosti;
(b)    100%, če so bile zanj oblikovane oslabitve v znesku, ki ni nižji od
20% njegove bruto vrednosti.
28. člen
(Zapadle postavke, zavarovane z
nepremičninami)
Ne glede na določbo 27. člena tega
sklepa lahko banka delu zapadle postavke, zavarovanim z nepremičninami, dodeli
utež tveganja 100%, če ta del izpolnjuje vse pogoje iz 24. člena tega sklepa
ali če ta del izpolnjuje vse pogoje iz 26. člena tega sklepa in če se temu delu
lahko v skladu s četrtim odstavkom 25. člena tega sklepa dodeli utež tveganja
50%.
2.11. Utež tveganja za regulatorno zelo
tvegane izpostavljenosti
29. člen
(Regulatorno zelo tvegane izpostavljenosti)
(1) Banka mora regulatorno zelo tveganim
izpostavljenostim dodeliti utež tveganja 150%.
(2) Ne glede na prvi odstavek tega člena se
lahko regulatorno zelo tveganim izpostavljenostim dodeli utež tveganja:
(a)    v skladu s 27. in 28. členom tega sklepa, če izpostavljenost
ustreza opredelitvi zapadle postavke iz 7. točke drugega odstavka 2. člena tega
sklepa;
(b)    v skladu s 23. do 26. členom tega sklepa, če izpostavljenost
ustreza opredelitvi nezapadle izpostavljenosti iz 8. točke drugega odstavka
2. člena tega sklepa.
2.12. Uteži tveganja za izpostavljenosti iz
naslova naložb v krite obveznice
30. člen
(Izpostavljenosti iz naslova naložb v
krite obveznice)
Izpostavljenostim
iz naslova naložb v krite obveznice se dodeli utež tveganja glede na utež
tveganja kreditne institucije, ki jih je izdala, in sicer v skladu s prvim in
drugim odstavkom 18. člena tega sklepa in Tabelo 10 tega odstavka.
Tabela 10


Utež tveganja
  kreditne institucije
 

20%
 

50%
 

100%
 

150%
 


Utež tveganja
  izpostavljenosti iz naslova naložb v krite obveznice
 

10%
 

20%
 

50%
 

100%
 


2.13. Uteži tveganja za izpostavljenosti do
institucij ali podjetij s kratkoročno bonitetno oceno
31. člen
(Izpostavljenosti do institucij ali
podjetij s kratkoročno bonitetno oceno)
Izpostavljenostim
do institucij ali podjetij s kratkoročno bonitetno oceno imenovane ECAI se
dodeli utež tveganja v skladu s Tabelo 11 tega odstavka.
Tabela 11


Stopnja kreditne
  kvalitete
 

1
 

2
 

3
 

4
 

5
 

6
 


Utež tveganja
 

20%
 

50%
 

100%
 

150%
 

150%
 

150%
 


2.14. Uteži tveganja za izpostavljenosti iz
naslova naložb v investicijske sklade
32. člen
(Izpostavljenosti iz naslova naložb v
investicijske sklade)
(1) Izpostavljenostim
do investicijskih skladov, za katere je na razpolago dolgoročna bonitetna ocena
imenovane ECAI, se dodeli utež tveganja v skladu s Tabelo 12 tega odstavka.
Tabela 12


Stopnja kreditne
  kvalitete
 

1
 

2
 

3
 

4
 

5
 

6
 


Utež tveganja
 

20%
 

50%
 

100%
 

100%
 

150%
 

150%
 


(2) Izpostavljenostim do
investicijskih skladov, za katere ni na razpolago dolgoročne bonitetne ocene
imenovane ECAI, se dodeli utež tveganja 100%.
33. člen
(Obravnava naložb v investicijske sklade
na podlagi njihovih osnovnih izpostavljenosti)
(1) Banka lahko določi utež tveganja
za izpostavljenosti do investicijskega sklada v skladu z določbami drugega in
tretjega odstavka tega člena, če so izpolnjeni naslednji pogoji:
(a)    investicijski sklad upravlja družba, ki je predmet nadzora v državi
članici; če pa ga upravlja družba s sedežem zunaj države članice, morata biti
izpolnjena naslednja dva pogoja:
-  da je družba za upravljanje, ki upravlja investicijski sklad,
predmet nadzora, ki je enakovreden nadzoru, določenemu v zakonodaji EU;
-  da je zagotovljeno sodelovanje med Banko Slovenije in organom,
pristojnim za nadzor zadevne družbe za upravljanje.
Ne glede na prejšnji stavek se lahko kot
primeren investicijski sklad z družbo za upravljanje zunaj EU šteje tudi tisti
investicijski sklad, ki ga je priznal kot primernega nadzorni organ druge
države članice;
(b)    prospekt investicijskega sklada ali enakovreden dokument vsebuje:
- navedbo
kategorij sredstev, v katere lahko investicijski sklad vlaga;
- navedbo
morebitnih omejitev naložb in metodologijo za njihov izračun;
(c)    investicijski sklad poroča o svojem poslovanju najmanj enkrat
letno, kar omogoča oceno sredstev, obveznosti, rezultata poslovanja in
aktivnosti investicijskega sklada v obdobju, za katerega se poroča.
(2) Če banka pozna naložbe
investicijskega sklada, lahko uteži tveganja teh naložb uporabi za izračun
tehtane povprečne uteži tveganja za investicijski sklad.
(3) Če banka ne pozna naložb
investicijskega sklada, lahko izračuna tehtano povprečno utež tveganja za
investicijski sklad tako, da upošteva pravilo, v skladu s katerim investicijski
sklad nalaga najprej, v največjem dovoljenem obsegu v okviru svoje naložbene
politike, v kategorije izpostavljenosti, ki imajo najvišje uteži tveganja, nato
pa v padajočem vrstnem redu še v naložbe z nižjimi utežmi tveganja, dokler ne
doseže skupnega investicijskega limita.
(4) Banki lahko izračun uteži tveganja
za investicijski sklad in poročilo o izračunu pripravi tretja oseba v skladu z
metodami iz drugega in tretjega odstavka tega člena pod pogojem, da banka
zagotovi pravilnost izračuna in poročila.
2.15 Uteži tveganja za ostale
izpostavljenosti
34. člen
(Določene ostale izpostavljenosti)
(1) Opredmetenim osnovnim sredstvom se
dodeli utež tveganja 100%.
(2) Aktivnim časovnim razmejitvam se
dodeli utež tveganja 100%.
(3) Denarju na poti se dodeli utež
tveganja 20%. Denarju v blagajni in enakovrednim denarnim postavkam se dodeli
utež tveganja 0%.
(4) (črtan)
(5) Naložbam v lastniške finančne
instrumente oziroma v druge oblike kapitala, razen če so odbitne postavke od
kapitala, se dodeli utež tveganja:
(a)    100%, če bi se izdajatelju lastniškega finančnega instrumenta
oziroma druge oblike kapitala v skladu z drugimi določbami tega poglavja in
določbami tretjega poglavja tega sklepa dodelila utež tveganja 0%, 20%, 50%,
75% ali 100%;
(b)    150%, če bi se izdajatelju lastniškega finančnega instrumenta
oziroma druge oblike kapitala v skladu z drugimi določbami tega poglavja in
določbami tretjega poglavja tega sklepa dodelila utež tveganja 150%;
(c)    »250 %, če gre za kapitalske naložbe iz četrtega odstavka 30. člena
sklepa o kapitalu.
Ne glede na prejšnji stavek se deležu
neplačanega kapitala, vpisanega v Evropski investicijski sklad, in naložbam v
lastniške finančne instrumente oziroma druge oblike kapitala, ki jih izdajo
institucije in ki niso odbitna postavka od kapitala, razen naložbam iz
točke (c) prejšnjega stavka, dodeli utež tveganja v skladu z
drugim odstavkom 16. člena in 19. členom tega sklepa.
(6) Zlatu v lastnem trezorju ali zlatu
na posebni lokaciji, če je krito z obveznostmi v zlatu, se dodeli utež tveganja
0%.
(7) Pri pogodbah o prodaji in ponovnem
nakupu sredstev (asset sale and repurchase agreements) ali pri dogovorih
o nestandardiziranem terminskem nakupu sredstev (outright forward purchases)
iz točke (f) oziroma (i) četrtega odstavka Priloge II tega sklepa se
uporabi utež tveganja, ki velja za instrumente, na katere se pogodbe ali
dogovori nanašajo, in ne utež tveganja nasprotnih strank.
(8) Če banka zagotavlja kreditno
zavarovanje za skupino izpostavljenosti pod pogojem, da n-to neplačilo
med izpostavljenostmi povzroči plačilo iz naslova kreditnega zavarovanja ter
prenehanje pogodbe, in:
(a)    če je za produkt na razpolago bonitetna ocena primerne ECAI, ki jo
je na podlagi prvega odstavka 10. člena sklepa o listinjenju banka
imenovala za kategorijo pozicij v listinjenju, se mora določiti utež tveganja v
skladu s sklepom o listinjenju;
(b)    če za produkt ni na razpolago bonitetne ocene primerne ECAI, ki jo
je na podlagi prvega odstavka 10. člena sklepa o listinjenju banka
imenovala za kategorijo pozicij v listinjenju, se utež tveganja določi tako, da
se uteži tveganja vseh izpostavljenosti v skupini, razen (n-1) izpostavljenosti,
seštejejo, vendar največ do 1250%. Izpostavljenosti, ki se izključijo iz
seštevka, so izpostavljenosti, ki posamično povzročajo nižji tveganjem
prilagojen znesek izpostavljenosti, kakor je tveganjem prilagojen znesek
izpostavljenosti katere koli druge izpostavljenosti, ki je vključena v
seštevek.
35. člen
(Druge ostale izpostavljenosti)
Vsem izpostavljenostim, ki niso obravnavane
v 6. do 34. členu tega sklepa in ki niso pozicije v listinjenju, se dodeli
utež tveganja 100%.
3. UPORABA BONITETNIH OCEN ZA DOLOČANJE UTEŽI TVEGANJA
36. člen
(Imenovanje ECAI oziroma ECA)
(1) Banka lahko imenuje eno ali več
primernih ECAI za vsako izmed naslednjih kategorij izpostavljenosti:
(a)    izpostavljenosti do enot centralne ravni držav in do centralnih
bank;
(b)    izpostavljenosti do enot regionalne ali lokalne ravni držav;
(c)    izpostavljenosti do oseb javnega sektorja;
(d)    izpostavljenosti do multilateralnih razvojnih bank;
(e)    izpostavljenosti do institucij, vključno z izpostavljenostmi do
institucij s kratkoročno bonitetno oceno;
(f)    
izpostavljenosti do podjetij, vključno z
izpostavljenostmi do podjetij s kratkoročno bonitetno oceno;
(g)    izpostavljenosti iz naslova naložb v investicijske sklade.
(2) Banka lahko za kategorijo
izpostavljenosti do enot centralne ravni držav in do centralnih bank imenuje
tudi eno ali več primernih ECA.
(3) Ne glede na prvi odstavek tega
člena banka ne more za primerno ECAI imenovati tiste ECAI:
(a)    ki je njena podrejena družba,
(b)    ki je njena nadrejena družba ali
(c)    v kateri ima posredno ali neposredno več kot 10-odstotni delež
glasovalnih pravic ali več kot 10-odstotni delež v kapitalu, če ima skupaj z
drugimi bankami posredno oziroma neposredno več kot 50-odstotni delež
glasovalnih pravic ali več kot 50-odstotni delež v kapitalu.
(4) Banka, ki za posamezno kategorijo
izpostavljenosti imenuje primerno ECAI oziroma primerno ECA, mora bonitetne
ocene te ECAI oziroma MEIP te ECA uporabljati trajno in dosledno za vse
izpostavljenosti iz zadevne kategorije.
37. člen
(Veljavnost bonitetnih ocen)
Banka mora uporabljati samo tiste bonitetne
ocene imenovane ECAI oziroma tiste MEIP imenovane ECA, ki jih zadevna ECAI
oziroma ECA objavlja kot veljavne na dan, za katerega se v skladu s Sklepom o
poročanju o kapitalu in kapitalskih zahtevah bank in hranilnic (Uradni list RS,
št. 135/06) poroča o kapitalski zahtevi za kreditno tveganje po
standardiziranem pristopu.
37.a člen
(Uporaba bonitetnih ocen imenovane ECAI,
ki ji je bilo razveljavljeno priznanje primernosti)
(1) Banka lahko bonitetne ocene
imenovane ECAI, kateri je Banka Slovenije izdala odločbo o razveljavitvi
priznanja primernosti, uporablja še največ tri mesece po izbrisu zadevne ECAI
iz seznama primernih ECAI, ki ga v skladu s prvim odstavkom 34. člena sklepa o
ECAI Banka Slovenije objavlja na svoji spletni strani.
(2) Ne glede na prvi odstavek tega
člena lahko banka bonitetne ocene imenovane ECAI, ki je registrirana ali
certificirana v skladu z Uredbo o bonitetnih agencijah in za katero je Evropski
organ za vrednostne papirje in trge (ESMA) sprejel ukrep iz točke (a) ali (c) 24.
člena Uredbe o bonitetnih agencijah, uporablja še največ toliko časa po
sprejemu ukrepa, kot je določeno v četrtem odstavku 24. člena Uredbe o
bonitetnih agencijah.
38. člen
(Uporaba pooblaščenih in nepooblaščenih
bonitetnih ocen)
(1) Banka mora uporabljati pooblaščene
in nepooblaščene bonitetne ocene imenovane ECAI.
(2) Ne glede na določbo prvega
odstavka tega člena banka ne sme uporabljati nepooblaščenih bonitetnih ocen
imenovane ECAI, če Banka Slovenije v skladu z 12. členom sklepa o ECAI
razveljavi del priznanja primernosti zadevne ECAI, ki se nanaša na njene
nepooblaščene bonitetne ocene, in tako na seznamu primernih ECAI iz prvega
odstavka 34. člena sklepa o ECAI dovoli le uporabo pooblaščenih bonitetnih
ocen.
39. člen
(Uporaba celotnih in delnih bonitetnih
ocen)
Banka mora uporabljati samo tiste bonitetne
ocene imenovane ECAI, ki upoštevajo dolgovano glavnico in dolgovane obresti.
40. člen
(Bonitetne ocene oziroma MEIP ene ali več
imenovanih ECAI oziroma ECA za isto izpostavljenost)
(1) Če je za določeno izpostavljenost
na razpolago bonitetna ocena oziroma MEIP le ene imenovane ECAI oziroma ECA, se
za določanje uteži tveganja uporabi ta bonitetna ocena oziroma MEIP.
(2) Če sta za določeno izpostavljenost
na razpolago bonitetni oceni oziroma MEIP dveh imenovanih ECAI oziroma ECA in
če bonitetnima ocenama oziroma MEIP ustrezata različni uteži tveganja, se
uporabi višja utež tveganja.
(3) Če so za določeno izpostavljenost
na razpolago bonitetne ocene oziroma MEIP treh ali več imenovanih ECAI oziroma
ECA, se upoštevata dve bonitetni oceni oziroma MEIP z najnižjima utežema
tveganja. Če sta najnižji uteži tveganja enaki, se uporabi ta utež tveganja. Če
se najnižji uteži tveganja razlikujeta, se uporabi višja utež tveganja.
41. člen
(Uporaba dolgoročnih bonitetnih ocen
dolžnika in finančnih instrumentov imenovane ECAI)
(1) Če je finančni instrument, na
katerega se nanaša izpostavljenost do dolžnika, ocenjen z dolgoročno bonitetno
oceno imenovane ECAI, mora banka to bonitetno oceno uporabiti za določanje
uteži tveganja izpostavljenosti.
(2) Če finančni instrument, na
katerega se nanaša izpostavljenost do dolžnika, ni ocenjen z dolgoročno bonitetno
oceno imenovane ECAI in če je imenovana ECAI izdelala najmanj eno dolgoročno
bonitetno oceno za dolžnika ali njegove druge finančne instrumente, mora banka za določanje uteži tveganja izpostavljenosti uporabiti višjo izmed naslednjih dveh uteži:
(a)    najvišja utež tveganja med utežmi tveganja, ki ustrezajo
dolgoročnim bonitetnim ocenam dolžnika oziroma njegovih drugih finančnih
instrumentov, ki jih je izdelala imenovana ECAI;
(b)    utež tveganja, ki bi se v skladu z določbami 6. do 21. in 32. člena tega sklepa dodelila zadevni izpostavljenosti, če na razpolago ne bi bilo
nobene dolgoročne bonitetne ocene imenovane ECAI.
(3) Ne glede na določbo drugega
odstavka tega člena lahko banka izpostavljenosti, ki se nanaša na finančni
instrument, ki ga imenovana ECAI ni ocenila, dodeli utež tveganja, ki ustreza dolgoročni
bonitetni oceni finančnega instrumenta, ki je neocenjenemu instrumentu enakovreden
ali podrejen. Za namen prejšnjega stavka se šteje, da je dolgoročna bonitetna
ocena dolžnika dolgoročna bonitetna ocena njegovih najbolj nadrejenih
nezavarovanih obveznosti (the most senior unsecured obligations).
(4) Ne glede na določbe prejšnjih
odstavkov tega člena lahko banka za izpostavljenosti iz naslova naložb v krite
obveznice uporabi pravila o določanju uteži tveganja iz 30. člena tega
sklepa.
(5) Banka bonitetne ocene enega
podjetja v skupini ne sme uporabiti za določanje uteži tveganja
izpostavljenosti do drugega podjetja iz iste skupine.
42. člen
(Uporaba kratkoročnih bonitetnih ocen
finančnih instrumentov imenovane ECAI)
(1) Banka lahko uporablja kratkoročne
bonitetne ocene le za določanje uteži tveganja izpostavljenosti do institucij
in do podjetij.
(2) Banka uporabi kratkoročno
bonitetno oceno finančnega instrumenta, ki jo je izdelala imenovana ECAI, le za
določanje uteži tveganja izpostavljenosti iz naslova ocenjenega finančnega
instrumenta.
(3) Če bi se finančnemu instrumentu s
kratkoročno bonitetno oceno imenovane ECAI, ki ga je izdala institucija ali
podjetje, v skladu s Tabelo 11 iz 31. člena tega sklepa dodelila utež tveganja
150%, mora banka ne glede na določbo drugega odstavka tega člena in ne glede na
določbe drugega in tretjega odstavka 41. člena tega sklepa vsem neocenjenim
dolgoročnim in neocenjenim kratkoročnim izpostavljenostim do istega dolžnika
dodeliti v skladu s to kratkoročno bonitetno oceno utež tveganja 150%.
(4) Če bi se finančnemu instrumentu s
kratkoročno bonitetno oceno imenovane ECAI, ki ga je izdala institucija ali
podjetje, v skladu s Tabelo 11 iz 31. člena tega sklepa dodelila utež tveganja,
ki ni nižja od 50%, mora banka ne glede na določbo drugega odstavka tega člena
vsem neocenjenim kratkoročnim izpostavljenostim do iste institucije ali
podjetja dodeliti v skladu s to kratkoročno bonitetno oceno utež tveganja:
(a)    100%, če bi se jim ob upoštevanju določb drugega in tretjega
odstavka 41. člena tega sklepa dodelila utež tveganja, ki je nižja od 150%;
(b)    150%, če bi se jim ob upoštevanju določb drugega in tretjega
odstavka 41. člena tega sklepa dodelila utež tveganja 150%.
43. člen
(Uporaba bonitetne ocene finančnega
instrumenta, denominiranega v domači valuti dolžnika, in bonitetne ocene
finančnega instrumenta, denominiranega v tuji valuti)
(1) Za namen tretjega odstavka 41. člena
ali drugega odstavka 42. člena tega sklepa lahko banka uporabi:
(a)    bonitetno oceno finančnega instrumenta, denominiranega v domači
valuti dolžnika, le za določanje uteži tveganja izpostavljenosti do istega
dolžnika, denominirane v domači valuti dolžnika;
(b)    bonitetno oceno finančnega instrumenta, denominiranega v določeni
tuji valuti, le za določanje uteži tveganja izpostavljenosti do istega
dolžnika, ki je denominirana v isti tuji valuti.
(2) Ne glede na določbo prvega
odstavka tega člena lahko banka za namen tretjega odstavka 41. člena ali
drugega odstavka 42. člena tega sklepa uporabi bonitetno oceno finančnega
instrumenta, denominiranega v domači valuti dolžnika, če je izpostavljenost
banke do istega dolžnika, ki ni denominirana v domači valuti dolžnika, nastala
na podlagi soudeležbe multilateralne razvojne banke, navedene v prvem odstavku
16. člena tega sklepa.

Priloga
I: Oblike izpostavljenosti, primerne za kritno premoženje
Priloga
II: Razvrstitev zunajbilančnih postavk
Priloga
III: Enote lokalne ali regionalne ravni Republike Slovenije, katerih tveganost
se ne razlikuje od tveganosti enot centralne ravni Republike Slovenije
Priloga
IV: Osebe javnega sektorja s sedežem v Republiki Sloveniji, katerih tveganost
se ne razlikuje od tveganosti enot centralne ravni Republike Slovenije
Priloga
V: Shematski prikaz postopka razvrščanja posameznih izpostavljenosti

Sklep o izračunu kapitalske zahteve za
kreditno tveganje po standardiziranem pristopu za banke in hranilnice (Uradni
list RS, št. 135/06)
vsebuje naslednje prehodne in končne določbe:
»4. PREHODNE IN KONČNE DOLOČBE
44. člen
(Izpostavljenosti
do enot centralne ravni držav članic in njihovih centralnih bank, denominiranih
in financiranih v domači valuti katere koli države članice)
Do 31. decembra 2012 se lahko ne glede
na določbe 6. člena tega sklepa izpostavljenostim do enot centralne ravni
posamezne države članice in do njene centralne banke, ki so denominirane in
financirane v domači valuti katere koli države članice, dodeli utež tveganja
0%.
45. člen
(Krite
obveznice, izdane pred 31. decembrom 2007)
Pri kritih obveznicah, izdanih pred
31. decembrom 2007, ni potrebno, da je kritno premoženje v eni izmed oblik
iz Priloge I tega sklepa.
46. člen
(Odlog začetka
uporabe standardiziranega pristopa za izračun kapitalske zahteve za kreditno
tveganje)
(1) Banka, ki v skladu s prvim
odstavkom 405. člena ZBan-1 odloži začetek uporabe standardiziranega
pristopa za izračun kapitalske zahteve za kreditno tveganje do 1. januarja
2008, uporablja do tega datuma namesto določb 1. do 45. člena tega sklepa
smiselno določbe V. in XIV. poglavja Sklepa o kapitalski ustreznosti bank in
hranilnic (Uradni list RS, št. 24/02, 85/02, 22/03, 36/04, 68/04, 103/04,
124/04, 62/05, 67/05 in 74/06).
(2) Banka, ki začne uporabljati
standardizirani pristop za izračun kapitalske zahteve za kreditno tveganje
tekom leta 2007, mora z dnem začetka uporabe omenjenega pristopa začeti
uporabljati tudi določbe 1. do 45. člena tega sklepa.
47. člen
(Začetek veljavnosti
sklepa)
Ta sklep začne veljati 1. januarja
2007.«.

Sklep o spremembah in dopolnitvah Sklepa o
izračunu kapitalske zahteve za kreditno tveganje po standardiziranem pristopu
za banke in hranilnice (Uradni list RS, št. 104/07) vsebuje naslednjo prehodno in
končno določbo:
»PREHODNA IN KONČNA DOLOČBA
19. člen
Do 30. 6. 2008 lahko banka za namen prvega odstavka 4. člena Sklepa o izračunu kapitalske zahteve za kreditno tveganje
po standardiziranem pristopu za banke in hranilnice pri razvrščanju posameznih
izpostavljenosti uporablja tudi postopek razvrščanja, ki se razlikuje od
postopka razvrščanja iz 18. člena tega sklepa (Priloga V), vendar mora v tem
primeru Banki Slovenije posredovati tudi shematski prikaz uporabljenega
postopka razvrščanja.
20. člen
Ta sklep začne veljati osmi dan po objavi v
Uradnem listu Republike Slovenije.«.

Sklep o spremembah in dopolnitvah Sklepa o
izračunu kapitalske zahteve za kreditno tveganje po standardiziranem pristopu
za banke in hranilnice (Uradni list RS, št. 85/10) vsebuje naslednjo končno določbo:
»KONČNA DOLOČBA
7. člen
Ta sklep začne veljati naslednji dan po
objavi v Uradnem listu Republike Slovenije, uporabljati pa se začne
31. decembra 2010.
Ne glede na prvi odstavek tega člena se
določba novega 37.a člena sklepa začne uporabljati 7. decembra 2010.«.

Sklep o spremembi Sklepa o izračunu kapitalske
zahteve za kreditno tveganje po standardiziranem pristopu za banke in
hranilnice (Uradni list RS, št. 97/10) spreminja 44. člen sklepa tako, da
se glasi:
»44. člen
(Izpostavljenosti
do enot centralne ravni držav članic in njihovih centralnih bank, denominiranih
in financiranih v domači valuti katere koli države članice)
Do 31. decembra 2015 se lahko ne glede na določbe 6. člena tega sklepa
izpostavljenostim do enot centralne ravni posamezne države članice in do njene
centralne banke, ki so denominirane in financirane v domači valuti katere koli
države članice, dodeli utež tveganja 0%.«;
ter vsebuje naslednjo končno določbo:
»2. člen
Ta sklep začne veljati 31. decembra 2010.«.

Sklep o spremembah in dopolnitvah Sklepa o
izračunu kapitalske zahteve za kreditno tveganje po standardiziranem pristopu
za banke in hranilnice (Uradni list RS, št. 62/11)
vsebuje naslednjo končno določbo:
»4. člen
Ta sklep
začne veljati naslednji dan po objavi
v Uradnem listu Republike Slovenije.
Ne glede na prvi odstavek tega člena se določba 2. člena tega sklepa začne
uporabljati 31. decembra 2011.«.

Sklep o spremembah in dopolnitvah Sklepa o
izračunu kapitalske zahteve za kreditno tveganje po standardiziranem pristopu
za banke in hranilnice (Uradni list RS, št. 100/11)
vsebuje naslednjo končno določbo:
»3. člen
Ta sklep
začne veljati naslednji dan po objavi
v Uradnem listu Republike Slovenije.«.

Sklep o spremembi Sklepa o izračunu kapitalske
zahteve za kreditno tveganje po standardiziranem pristopu za banke in
hranilnice (Uradni list RS, št. 22/12) vsebuje naslednjo
končno določbo:
»2. člen
Ta sklep
začne veljati 31. marca 2012.«.

Sklep o spremembah in dopolnitvah Sklepa o
izračunu kapitalske zahteve za kreditno tveganje po standardiziranem pristopu
za banke in hranilnice (Uradni list RS, št. 100/12) vsebuje naslednjo končno določbo:
»4. člen
Ta sklep
začne veljati naslednji dan po objavi
v Uradnem listu Republike Slovenije.«.

Sklep o spremembi in dopolnitvi Sklepa o
izračunu kapitalske zahteve za kreditno tveganje po standardiziranem pristopu
za banke in hranilnice (Uradni list RS, št. 60/13) vsebuje naslednjo končno določbo:
»3. člen
Ta sklep
začne veljati naslednji dan po objavi
v Uradnem listu Republike Slovenije.«.