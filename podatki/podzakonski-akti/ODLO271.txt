1
Za kulturni spomenik državnega pomena se razglasi enoto
dediščine:
-       
Rogatec – Muzej na prostem Rogatec (EŠD 626)
Enota dediščine ima zaradi kulturnih, etnoloških, krajinskih,
zgodovinskih in drugih izjemnih lastnosti poseben pomen za Republiko Slovenijo.
Zato jo razglašamo za kulturni spomenik državnega pomena z lastnostmi
etnološkega spomenika, kulturne krajine in zgodovinskega spomenika.
2
Lastnosti, ki utemeljujejo razglasitev za spomenik državnega
pomena:
Največji muzej na prostem na Slovenskem, Muzej na prostem
Rogatec predstavlja življenje in delo kmetov in obrtnikov 19. in začetka 20.
stol. z območja Rogatca, predvsem s pobočij Boča, Donačke gore in Maclja.
Obsega petnajst različnih prenešenih ali rekonstruiranih objektov, ki so vsak
zase spomenik določenega tipa stavbe in njene funkcije. Muzej je redka in
izjemna celota, s svojo prezentacijsko funkcijo izjemna za Slovenijo.
3. člen
Spomenik stoji na parceli št. 925/2 k. o. Rogatec.
Meje spomenika so vrisane na katastrskem načrtu v merilu 1 :
2880 in na temeljnem topografskem načrtu v merilu 1 : 5000. Meje vplivnega
območja spomenika so vrisane na temeljnem topografskem načrtu v merilu 1 :
5000. Izvirnika načrtov, ki sta sestavni del tega odloka, hranita Ministrstvo
za kulturo, Uprava Republike Slovenije za kulturno dediščino in Javni zavod
Republike Slovenije za varstvo kulturne dediščine (v nadaljnjem besedilu:
zavod).
4
Za spomenik velja varstveni režim, ki določa:
-       
varovanje kulturnih, etnoloških, arhitekturnih, krajinskih in
zgodovinskih vrednot v celoti, v njihovi izvirnosti in neokrnjenosti,
-       
prepovedano je: predelovanje objektov, zlasti njihovih gabaritov in
tlorisov, stavbnih detajlov, značilne opreme, zamenjava stavbnih gradiv,
-       
podrejanje vsake rabe in vseh posegov v območje in njegove objekte ter
prostor ohranjanju in vzdrževanju varovanih spomeniških lastnosti ter
izhodiščem v ureditvenem načrtu,
-       
prepovedano je spreminjati lego objektov in pozidavati funkcionalni
prostor,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote.
Zavarovano območje je namenjeno:
-       
trajni ohranitvi kulturnih, arhitekturnih, etnoloških, krajinskih in
zgodovinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ ter v medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka izdati lastnikom spomenika ali njegovih sestavnih delov odločbo o
varstvu na podlagi 13. člena zakona o varstvu kulturne dediščine (Uradni list
RS, št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čim bolj učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga:
Kulturni spomenik državnega pomena; Muzej na prostem (topografski načrt)

Odlok o razglasitvi Muzeja na prostem Rogatec
za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi Muzeja
na prostem Rogatec za kulturni spomenik državnega pomena (Uradni list RS, št. 66/01) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.