1. člen
(1) S to odredbo se sprejme Program promocije in
informiranja javnosti o shemah kakovosti (v nadaljnjem besedilu: program) za
obdobje do 30. junija 2023.
(2) Pomoč po programu se dodeli v skladu z Uredbo
Komisije (EU) št. 702/2014 z dne 25. junija 2014 o razglasitvi nekaterih
vrst pomoči v kmetijskem in gozdarskem sektorju ter na podeželju za združljive
z notranjim trgom z uporabo členov 107 in 108 Pogodbe o delovanju Evropske
unije (UL L št. 193 z dne 1. 7. 2014, str. 1), zadnjič spremenjeno z
Izvedbeno uredbo Komisije (EU) 2020/2008 z dne 8. decembra 2020 o
spremembi uredb (EU) št. 702/2014, (EU) št. 717/2014 in (EU)
št. 1388/2014 v zvezi z obdobjem njihove uporabe in drugimi ustreznimi
prilagoditvami (UL L št. 414 z dne 9. 12. 2020, str. 15).
2. člen
Program je kot Priloga sestavni del te odredbe.
3. člen
(1) Določbe te odredbe se začnejo uporabljati naslednji
dan po prejetju obvestila Evropske komisije o potrditvi prejema povzetka
informacij o shemi državne pomoči po programu.
(2) Minister, pristojen za kmetijstvo, gozdarstvo in
prehrano, objavi naznanilo o prejetju obvestila Evropske komisije o potrditvi
prejema povzetka informacij o shemi državne pomoči po Programu promocije in
informiranja javnosti o shemah kakovosti za obdobje do 30. junija 2023.
KONČNA DOLOČBA
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 007-11/2022
Ljubljana, dne 10. marca 2022
EVA 2022-2330-0003
Dr. Jože Podgoršek
minister
za kmetijstvo, gozdarstvo in prehrano

Priloga:
Program promocije in informiranja javnosti o shemah kakovosti