I. SPLOŠNE DOLOČBE
1. člen
(1) Ta pravilnik določa pogoje za minimalno kakovost in
označevanje kavinih in cikorijinih ekstraktov (v nadaljnjem besedilu: izdelki),
ki so namenjeni za prehrano ljudi. 
(2) Ta pravilnik se ne uporablja za »cafe torefacto soluble«.
2. člen
Izrazi, uporabljeni v tem pravilniku, imajo naslednji pomen: 
1.     
kavin ekstrakt pomeni koncentriran izdelek, dobljen z ekstrakcijo iz
praženih kavnih zrn, pri čemer se kot sredstvo za ekstrakcijo uporablja samo
voda in se izključuje vsak postopek hidrolize z dodajanjem kisline ali baze.
Razen tistih netopnih snovi, ki jih je tehnično nemogoče odstraniti, in
netopnih olj, ki izhajajo iz kave, mora kavni ekstrakt vsebovati samo topne in
aromatske sestavine kave; 
2.     
cikorijin ekstrakt pomeni koncentriran izdelek, pridobljen z ekstrakcijo
iz pražene cikorije, pri čemer se kot sredstvo za ekstrakcijo uporablja samo
voda in se izključuje vsak postopek hidrolize z dodajanjem kisline ali baze; 
3.     
cikorija pomeni korenine Cichorium Intybus L. (druga, kot tista, ki se
uporablja za vitlof cikorijo), ki se primerno očiščene za sušenje in praženje
uporabljajo za proizvodnjo pijač.
3. člen
Izdelki navedeni v Prilogi, ki je sestavni del tega
pravilnika, morajo poleg pogojev iz predpisa, ki ureja splošno označevanje
predpakiranih živil, izpolnjevati še naslednje pogoje glede označevanja: 
1.     
imena izdelkov iz Priloge se lahko uporabljajo samo za izdelke, ki
izpolnjujejo pogoje iz Priloge in se morajo v prometu tako označiti. Ta imena
morajo glede na vrsto izdelka spremljati naslednji izrazi: 
- 
»pasta« ali »v obliki paste« ali 
- 
 »tekočina« ali »v tekoči obliki«; 
2.     
ime izdelka lahko spremlja izraz koncentrirani oziroma koncentrirana pod
naslednjimi pogoji: 
- 
v primeru izdelka iz točke 1.c Priloge z najmanj 25 masnih % suhe snovi
kave; 
- 
v primeru izdelka iz točke 2.c Priloge z najmanj 45 masnih % suhe snovi
cikorije; 
3.     
izdelki iz 1. točke Priloge morajo biti označeni kot »dekofeinizirani«,
če vsebnost kofeina brez vode ne presega 0,3 masnih %, glede na suho snov kave.
Ta označba mora biti v istem vidnem polju kot ime izdelka; 
4.     
na izdelku iz točk 1.c in 2.c Priloge morajo biti navedeni naslednji
izrazi: »z…«, »konzervirano z…«, »z dodanim …« ali »praženo z…«. Tem izrazom
sledi navedba imen(a) vrst uporabljenega(ih) sladkorja(ev). Ta označba mora
biti v istem vidnem polju kot ime izdelka; 
5.     
izdelki iz točk 1.b in 1.c Priloge morajo imeti označeno minimalno vsebnost
suhe snovi kave. Izdelki iz točk 2.b in 2.c Priloge morajo imeti označeno
minimalno vsebnost suhe snovi cikorije. Minimalna vsebnost suhe snovi se izraža
v masnih %, glede na maso končnega izdelka.
4. člen
Nazivna oziroma neto količina izdelkov, način označevanja in
dovoljeni negativni odstopek za predpakirane izdelke morajo biti v skladu s
predpisom, ki ureja predpakirane izdelke.
II. UGOTAVLJANJE SKLADNOSTI
5. člen
(1) Za ugotavljanje skladnosti kavinih in cikorijinih
ekstraktov z zahtevami tega pravilnika se za določanje proste in skupne
vsebnosti ogljikovih hidratov predpisanih v točki 1 Priloge tega pravilnika in
drugih parametrov predpisanih v točkah 1 in 2 Priloge tega pravilnika,
uporabljajo preverjene in znanstveno utemeljene metode. 
(2) Metode za fizikalno-kemijske analize iz prejšnjega
odstavka morajo biti preverjene na naslednje parametre: 
- 
specifičnost, 
- 
točnost, 
- 
natančnost, ponovljivost znotraj laboratorija in obnovljivost znotraj
laboratorija ter med laboratoriji, 
- 
meja zaznave, 
- 
občutljivost, 
- 
praktičnost in uporabnost, 
- 
meja določanja, 
- 
drugi parametri po izbiri. 
(3) Vrednosti natančnosti (ponovljivosti in obnovljivosti) iz
tretje alinee prejšnjega odstavka se dobijo z med-laboratorijskim primerjalnim
preskušanjem, ter se izrazijo, v skladu z mednarodnim standardom (SIST ISO
5725) o med-laboratorijskih preskušanjih.
III. PREHODNE IN KONČNE DOLOČBE
6. člen
(1) Z dnem uveljavitve tega pravilnika se preneha uporabljati
pravilnik o kakovosti kave, kavnih izdelkov in kavnih nadomestkov (Uradni list
SFRJ, št. 55/89 in 36/91 in Uradni list RS, št. 30/99, 2/00 in 71/00). 
(2) Izdelki, ki so bili proizvedeni in označeni pred
uveljavitvijo tega pravilnika v skladu z določbami pravilnika o kakovosti kave,
kavnih izdelkov in kavnih nadomestkov (Uradni list SFRJ, št. 55/89 in 36/91 in
Uradni list RS, št. 30/99, 2/00 in 71/00), ki se nanašajo na minimalno
kakovost, so lahko v prometu do porabe zalog izdelkov.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 324-01-18/2003
Ljubljana, dne 4. decembra 2003.
EVA 1998-2311-0027
Minister 
za kmetijstvo, gozdarstvo in prehrano 
mag. Franc But l. r. 
 
Soglašam! 
 
Minister za zdravje 
dr. Dušan Keber l. r.
*Ta pravilnik vsebinsko povzema Direktivo št. 4/1999/EC o
kavinih in cikorijinih ekstraktih.

Priloga:
Pogoji minimalne kakovosti izdelkov