1
Za kulturni spomenik državnega pomena se razglasi enoto
dediščine:
-       
Bled – Blejski grad (EŠD 24).
Enota ima zaradi kulturnih, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi arhitekturnega spomenika in kulturne krajine.
2
Lastnosti, ki utemeljujejo razglasitev za spomenik državnega
pomena:
Blejski grad obvladuje vrh pečine, izpostavljene nad severno
obalo Blejskega jezera. Grad je ena najstarejših slovenskih, v listinah že v
zgodnjem 11. stol. omenjenih utrdb. Njegov obod renesančnih obrambnih stolpov
in zidov skupaj z bivalnimi trakti je nezamenljiva krajinska dominanta Bleda,
Blejskega jezera, njegovega otoka in stavb na njem. Skupaj z njimi je
nepogrešljiva krajinska celota Slovenije.
3
Spomenik obsega zemljišča, parcelne številke: 384/1, 384/2,
385, 386, 388/2, 388/3, 388/4, 388/5, 388/6, vse k. o. Bled.
Meja spomenika je vrisana na katastrskem načrtu v merilu
1:1000 in na temeljnem topografskem načrtu v merilu 1:5000. Izvirnika načrtov,
ki sta sestavni del tega odloka, hranita Ministrstvo za kulturo, Uprava
Republike Slovenije za kulturno dediščino in Zavod za varstvo kulturne
dediščine Slovenije (v nadaljnjem besedilu: zavod).
Vplivno območje obsega vse površine v oddaljenosti 250 m od
zarisane meje spomenika in dodatno vse površine Blejskega jezera in območja v
oddaljenosti 150 m od jezerskega brega, na katerih bi načrtovali objekte ali
uporabo, ki bi s svojo namembnostjo, obliko ali velikostjo lahko negativno
vplivali na zaščitene funkcionalne in vizualne elemente spomenika.
4
Za spomenik velja varstveni režim, ki določa:
-       
varovanje kulturnih, arheoloških, arhitekturnih, krajinskih, likovnih,
zgodovinskih vrednot v celoti, v njihovi izvirnosti in neokrnjenosti,
-       
podrejanje vsake rabe in vseh posegov v grad in njegove objekte ter
funkcionalni odprti prostor ohranjanju in vzdrževanju varovanih spomeniških
lastnosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika,
-       
omogočanje predstavitve celote in posameznih zaščitenih elementov
spomenika ter dostopnost javnosti v meri, ki ne ogroža varovanega spomenika in
v 2. točki odloka imenovanih značilnosti enote ter je opredeljena v odločbi o
varstvu in v muzealskih izhodiščih,
-       
prepoved posegov v vse plasti arheološkega spomenika, razen pooblaščenim
osebam s predhodnim pisnim soglasjem pristojnega zavoda,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s kulturnovarstvenim soglasjem predhodno
odobri pristojni zavod.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, krajinskih,
likovnih, zgodovinskih vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka izdati na podlagi 13. člena zakona o varstvu kulturne dediščine (Uradni
list RS, št. 7/99) odločbe o varstvu lastnikom spomenika ali njegovih sestavnih
delov.
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga:
Kulturni spomenik državnega pomena; Blejski grad (topografski načrt)

Odlok o razglasitvi Blejskega gradu za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Blejskega gradu za kulturni spomenik državnega
pomena (Uradni list RS, št. 22/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.