1. člen
1.    
V razvid medijev (v nadaljnjem besedilu:
razvid) se na podlagi obvezne priglasitve vpisujejo vsi mediji, ki delujejo pod
jurisdikcijo Republike Slovenije.
2.    
Izdajatelj medija mora zaradi vpisa v razvid
priglasiti medij pri Ministrstvu za kulturo (v nadaljnjem besedilu: ministrstvo)
pred začetkom izvajanja dejavnosti razširjanja programskih vsebin prek tega
medija.
3.    
Razvid se vodi v obliki računalniške baze
podatkov.
4.    
Izdajatelj ne sme razširjati programskih vsebin
prek medija, ki ni vpisan v razvid.
2. člen
Ministrstvo vpiše medij v razvid na podlagi
izdajateljevega pisnega predloga, ki mora vsebovati naslednje obvezne podatke:
-      
ime medija;
-      
ime ali firma in sedež oziroma stalno
prebivališče izdajatelja;
-      
odgovorna oseba izdajatelja, kadar je
izdajatelj pravna oseba;
-      
zvrst in časovni interval razširjanja medija;
-      
ime in priimek odgovornega urednika;
-      
sedež uredništva oziroma odgovornega urednika;
-      
način in predvideno območje razširjanja
programskih vsebin;
-      
jezik razširjanja programskih vsebin;
-      
vire in način financiranja;
-      
podatke o osebah, ki imajo najmanj petodstotni
lastniški ali upravljalski delež oziroma delež glasovalnih pravic v premoženju
izdajatelja splošno-informativnega tiskanega dnevnika in tednika ter radijskega
in televizijskega programa.
3. člen
1.    
Ime medija ne sme biti enako imenu drugega
medija, ki je že vpisan v razvid. Kot enako ime se obravnava tudi takšno, ki se
od drugega imena razlikuje le po nebistvenih sestavinah oziroma po nebistvenih
pritiklinah glavnega dela imena.
2.    
Kadar je izdajatelj fizična oseba oziroma samostojni
podjetnik posameznik se kot njegov sedež v razvid vpiše njegovo stalno
prebivališče.
3.    
Kot odgovorna oseba izdajatelja – pravne osebe
se v razvid vpiše oseba, ki ima v skladu s pravnim aktom izdajatelja
pooblastila vodenja oziroma upravljanja te pravne osebe.
4.    
Iz podatka o zvrsti medija mora biti razvidno,
ali gre za tiskani medij, radijski ali televizijski program, elektronsko
publikacijo oziroma za drugo konkretno obliko medija.
5.    
Iz podatka o časovnem intervalu razširjanja
tiskanega medija mora biti razvidno, kolikokrat na teden, mesec, leto ali več
let bo izšla posamezna izdaja.
6.    
Iz podatka o časovnem intervalu razširjanja
radijskega in televizijskega programa mora biti razvidno, koliko dni v tednu in
koliko ur na dan se bo predvidoma razširjal posamezni program.
7.    
Iz podatka o časovnem intervalu razširjanja
elektronskih publikacij mora biti razvidno, na koliko časa se bodo predvidoma
spreminjale oziroma dopolnjevale objavljene vsebine.
8.    
Podatek o jeziku razširjanja programskih vsebin
mora v primerih, ko se v celoti ali deloma ne razširjajo v slovenščini oziroma
niso prevedene v slovenščino, zajemati tudi kratko obrazložitev uporabe tujega
jezika v skladu s 5. členom zakona o medijih (v nadaljnjem besedilu: zakon).
9.    
Iz podatkov o virih in načinu financiranja mora
biti razvidno, kdo zagotavlja sredstva in na kakšen način se bodo predvidoma
pokrivali stroški za razširjanje medija.
4. člen
1.    
Predlogu za vpis medija v razvid morajo biti
priložena naslednja dokazila:
- 
dokazilo o vpisu v sodni register;
- 
temeljni pravni akt izdajatelja;
- 
programska zasnova.
2.    
Izdajatelj radijskega ali televizijskega
programa mora predlogu za vpis priložiti tudi kopije pogodb, sklenjenih s
kolektivnimi organizacijami za varstvo avtorske in sorodnih pravic na delih, ki
se bodo radiodifuzno oddajala na njegovem programu.
5. člen
1.    
Dokazila o vpisu v sodni register ni treba
predložiti izdajatelju, kadar je ustanovljen oziroma deluje na podlagi zakona
ali drugega predpisa, ki ne zahteva vpisa v sodni register.
2.    
Temeljni pravni akt izdajatelja je pravni akt,
ki ga sprejme najvišji organ izdajatelja in v katerem poleg prvin svoje
organiziranosti in delovanja kot pravnega subjekta ureja tudi vprašanja, ki jih
določa zakon o medijih (statut, družbena pogodba, pravila ...).
6. člen
1.    
V programski zasnovi mora izdajatelj določiti
namen izdajanja in temeljna vsebinska izhodišča za delovanje medija.
2.    
Sestavni del programske zasnove radijskega in
televizijskega programa je programska shema, ki določa:
-  
zvrsti programskih vsebin oziroma njihovo
razvrstitev v posamezne sklope (npr. splošno-informativne, gospodarske,
športne, kulturne, izobraževalne, literarne, zabavne itd.);
-  
predvidena količinska razmerja med posameznimi
vsebinskimi sklopi;
-  
predviden maksimalni obseg oglaševalskih
vsebin;
-  
obseg programskih vsebin lastne produkcije.
3.    
V programski zasnovi televizijskega programa
mora biti predviden tudi obseg slovenskih avdiovizualnih del.
4.    
V programski zasnovi televizijskega programa
mora biti v skladu z zakonom določen izhodiščni delež del evropske
avdiovizualne produkcije in evropskih avdiovizualnih del neodvisnih
producentov.
5.    
Prejšnji odstavek ne velja za izdajatelje
televizijskih programov iz 77., 79. in 80. člena zakona, če je posamezen
program namenjen lokalnemu občinstvu in ni vključen v nacionalno programsko
mrežo.
6.    
Izdajatelju televizijskega programa,
specializiranega za TV prodajo ali za samooglaševanje iz 96. člena zakona, k
predlogu za vpis medija v razvid ni treba predložiti programske zasnove.
7. člen
1.    
Ministrstvo mora medij vpisati v razvid, če je
podana popolna vloga z vsemi obveznimi prilogami in so s strani predlagatelja
izpolnjeni vsi z zakonom predpisani pogoji.
2.    
Ministrstvo mora v petnajstih dneh od prejema
popolne vloge izdati odločbo o vpisu v razvid, ali pa v istem roku zahtevati
dopolnitev predloga za vpis.
3.    
Predlagatelj mora dopolniti predlog v
tridesetih dneh od prejema zahteve za dopolnitev, sicer ministrstvo izda sklep
o zavrženju nepopolne vloge.
4.    
Če predlagatelj, ki je vložil popolno prijavo,
ne izpolnjuje pogojev za vpis v razvid, ministrstvo izda odločbo o zavrnitvi
vpisa.
8. člen
1.    
Izdajatelj mora o spremembi podatkov iz 2., 4.
in 6. člena tega pravilnika in o prenehanju delovanja obvestiti ministrstvo v
petnajstih dneh od spremembe oziroma od prenehanja.
2.    
V primeru, če ministrstvo ugotovi, da ga
izdajatelj ni obvestil o spremembah iz prejšnjega odstavka, ukrepa prek
pristojnega inšpektorja v skladu s 16. členom zakona.
3.    
V primeru, če izdajatelj ne obvesti ministrstva
o prenehanju delovanja medija, ministrstvo na podlagi ugotovitve prenehanja
izbriše medij iz razvida po uradni dolžnosti.
9. člen
1.    
Ministrstvo izbriše medij iz razvida v
naslednjih primerih:
-  
če izdajatelj ne izpolnjuje več pogojev za vpis
medija v razvid;
-  
če medij ne deluje več kot šest  mesecev, razen
kadar izhaja v daljših časovnih intervalih;
-  
če izdajatelj kljub pisnemu opozorilu nadaljuje
s hudimi kršitvami zakonov;
-  
če izdajatelj radijskega ali televizijskega
programa v štiriindvajsetih mesecih po vpisu v razvid ne pridobi dovoljenja za
izvajanje radijske ali televizijske dejavnosti iz 105. člena zakona;
-  
če se izdajatelju radijskega ali televizijskega
programa dovoljenje iz prejšnjega odstavka prekliče, oziroma mu preneha
veljati.
2.    
Ministrstvo pred izbrisom radijskega ali televizijskega
programa iz razvida od Agencije za telekomunikacije in radiodifuzijo zahteva,
da v petnajstih dneh izda predhodno soglasje oziroma izdajo predhodnega
soglasja zavrne.
3.    
Prejšnji odstavek ne velja v primerih iz zadnje
alinee prvega odstavka tega člena.
4.    
Če Agencija za telekomunikacije in
radiodifuzijo v roku iz drugega odstavka tega člena na zahtevo ministrstva ne
odgovori, se šteje, da z izbrisom soglaša.
10. člen
1.    
Podatki iz razvida, določeni v 2. členu tega
pravilnika, so dostopni vsakomur.
2.    
Določba prejšnjega odstavka ne velja za podatke
o virih in načinu financiranja medijev ter za programsko zasnovo radijskega in
televizijskega programa, ki še ni začel oddajati.
3.    
Dokazila iz 4. člena tega pravilnika so
dostopna le osebam, ki izkažejo pravni interes, oziroma se glede vpogleda v
dokumentacijo sklicujejo na ustrezno pravno podlago.

Pravilnik o načinu vodenja in postopku za vpis
ter o posredovanju podatkov iz razvida medijev (Uradni list RS, št. 58/01)vsebuje
naslednjo končno določbo: 
»11. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o načinu vodenja in postopku za vpis ter o posredovanju podatkov iz
razvida medijev (Uradni list RS, št. 94/02)vsebuje naslednjo prehodno in
končno določbo: 
»2. člen
Izdajatelj medija, ki je vpisan v razvid
medijev na dan uveljavitve tega pravilnika, mora najkasneje v 6 mesecih od
njegove uveljavitve, uskladiti temeljni pravni akt iz prejšnjega člena.
3. člen
Ta pravilnik začne veljati naslednji dan po
objavi v Uradnem listu Republike Slovenije.«.