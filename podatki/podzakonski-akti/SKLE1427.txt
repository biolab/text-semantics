1.     
Domače osebe iz 35. člena zakona o deviznem poslovanju, ki prodajo
terjatev do tujine, nastalo iz poslov s tujino po zakonu o zunanjetrgovinskem
prometu, so dolžne Banki Slovenije sporočiti podatke o prodaji na obrazcu št.
3, ki je sestavni del tega sklepa. 
2.     
Obveznik za pošiljanje podatkov iz 1. točke je prodajalec, ki je dolžan
kopijo obrazca posredovati tudi izvozniku in kupcu, da bosta lahko podatke
uporabila za potrebe poročanja Banki Slovenije v zvezi s tem poslom, kakor tudi
poročanja v primeru nadaljnjih prodaj. 
V primeru prodaje terjatve tujcu, je potrebno priložiti
izvodu obrazca št. 3 za Banko Slovenije tudi sklep pristojnega organa upravljanja.
To poročanje istočasno predstavlja tudi poročanje po 34. členu zakona o
deviznem poslovanju. 
V primeru, da je predmet pogodbe kreditni posel je potrebno
poleg registrske številke kredita vpisati tudi datume planov odplačil kredita,
če ni predmet prodaje posel v celoti. 
3.     
Domače osebe iz prvega odstavka 36. člena zakona o deviznem poslovanju,
ki odstopijo obveznost do tujine, so dolžne Banki Slovenije sporočiti podatke o
odstopu obveznosti na obrazcu št. 4, ki je sestavni del tega sklepa. 
Obveznost poročanja ne velja za obveznosti po kreditnih
poslih s tujino. 
4.     
Domače osebe iz drugega odstavka 36. člena zakona o deviznem poslovanju,
ki pobotajo zapadle terjatve in obveznosti s tujino, so dolžne Banki Slovenije
sporočiti podatke o pobotu na obrazcu št. 5, ki je sestavni del tega sklepa. 
5.     
Poročilo je potrebno izdelati enkrat za vsak pobot, ne glede na število
udeležencev. Poročilo predloži domača oseba, ki je predlagatelj pobota. 
Poročilo o pobotu terjatev in obveznosti, ki izvirajo iz
poslov, pri katerih je bilo plačilo dogovorjeno v okviru posebnega meddržavnega
sporazuma, je potrebno dostaviti tudi pristojni republiški instituciji, ki je
zadolžena za izvajanje tega sporazuma. 
6.     
Domače osebe so dolžne dostaviti poročila Banki Slovenije v roku 10
delovnih dni od dneva poslovnega dogodka na obrazcih, ki so sestavni del tega
sklepa. 
7.     
Ta sklep začne veljati z dnem objave v Uradnem listu Republike
Slovenije.
Ljubljana, dne 5. oktobra
1991.
Predsednik 
Sveta Banke Slovenije 
Guverner 
dr. France Arhar l. r.

Obr.
3 - Obvestilo o prodaji terjatev
Obr.
4. - Obvestilo o prevzemu obveznosti do tujine
Obr.
5 - Poročilo o pobotu