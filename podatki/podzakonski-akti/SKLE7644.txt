1
Banka Slovenije bo 14. aprila 2008 dala v prodajo in obtok zbirateljske
kovance drugega kovanja, zlatnike z nominalno vrednostjo 100 eurov in srebrnike
z nominalno vrednostjo 30 eurov, izdane ob predsedovanju Evropski uniji, v
obsegu in z znamenji, ki so določeni z Uredbo o obsegu izdaje, sestavinah, apoenih
in glavnih znamenjih zbirateljskih kovancev ob predsedovanju Evropski uniji
(Uradni list RS, št. 102/07 in 08/08, v nadaljevanju Uredba).
2
Zbirateljski kovanci iz prejšnje točke se bodo prodajali po ceni,
ki je višja od njihove nominalne vrednosti.
3
Banka Slovenije bo 30. junija 2008 dala v prodajo in obtok
tudi zbirateljske dvokovinske kovance drugega kovanja, z nominalno vrednostjo 3
eure, v obsegu in z znamenji, ki so določeni z Uredbo.
4
Zbirateljski kovanci iz prejšnje točke se bodo prodajali po njihovi
nominalni vrednosti.
5
Zbirateljski kovanci iz 1. in 3. točke tega sklepa so
zakonito plačilno sredstvo na območju Republike Slovenije v višini nominalne
vrednosti, ki je označena na njih.
6
Ta sklep začne veljati naslednji dan po objavi v Uradnem listu
Republike Slovenije.
Št. GP-0183/08
Ljubljana, dne 25. marca 2008
Predsednik
Sveta Banke Slovenije
dr. Marko Kranjec l.r.