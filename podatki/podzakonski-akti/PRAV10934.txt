1. člen
Ta pravilnik podrobneje ureja izbor programov javnih del, merila
za oblikovanje kvot sredstev javnega povabila za izbor programov javnih del po
območnih službah Zavoda Republike Slovenije za zaposlovanje (v nadaljnjem
besedilu: zavod), vlogo partnerjev pri izvajanju programov javnih del, merila
za določanje deležev plač za brezposelne osebe, vključene v programe javnih
del, ki jih sofinancira zavod, vrsto stroškov, ki jih zavod zagotavlja poleg
deleža plač ter poročanje zavoda ministrstvu, pristojnemu za delo (v nadaljnjem
besedilu: ministrstvo).
2. člen
(1) Izbor programov javnih del izvajajo strokovne komisije
območnih služb zavoda (v nadaljnjem besedilu: strokovna komisija) na podlagi
pogojev in kriterijev iz javnega povabila za izbor programov javnih del. 
(2) Strokovne komisije so najmanj tričlanske in jih imenuje
zavod. V strokovno komisijo lahko zavod poleg predsednika in najmanj dveh
članov imenuje tudi po enega dodatnega člana kot predstavnika regionalnih
razvojnih agencij, ki delujejo na območju pristojne območne službe zavoda. Vsi
člani strokovne komisije morajo izpolnjevati pogoje iz drugega odstavka 4.
člena Uredbe o postopku, merilih in načinih dodeljevanja sredstev za
spodbujanje razvojnih programov in prednostnih nalog (Uradni list RS, št.
56/11).
3. člen
Kvote sredstev javnega povabila za izbor programov javnih del
po območnih službah zavoda se določijo na podlagi zadnjih uradnih podatkov
Statističnega urada Republike Slovenije o povprečni stopnji registrirane
brezposelnosti tekočega leta (v nadaljnjem besedilu: povprečna stopnja
brezposelnosti), ugotovljeni v posamezni območni službi zavoda, in deleža vseh
brezposelnih oseb, prijavljenih v posamezni območni službi zavoda, glede na
celotno Slovenijo. Pri določitvi kvot sredstev javnega povabila se upošteva
tudi regijski pristop za hitrejše zmanjševanje razlik med regijami.
4. člen
(1) Partnerji pri izvajanju programov javnih del so zavod,
naročniki in izvajalci programov javnih del. 
(2) Naročnik programa javnega dela zagotavlja, da obstaja
javni interes za izvajanje programa javnega dela. Naročnik programa javnega
dela je lahko občina, pristojno ministrstvo ali ustrezna strokovna organizacija
glede na vsebino programa javnega dela. 
(3) Izvajalec programa javnega dela zagotavlja strokovno
izvajanje programa javnega dela.
5. člen
(1) Zavod zagotavlja del sredstev za plače udeležencem
programov javnih del. Pri določitvi deleža sredstev zavoda za plače udeležencem
programov javnih del se upošteva določitev in razvrstitev občin oziroma regij
glede na povprečno stopnjo brezposelnosti v Republiki Sloveniji oziroma
strukturo brezposelnostih. 
(2) Zavod zagotavlja udeležencem programov javnih del deleže
plač po naslednjih merilih: 
-       
85 % plače v občinah, v
katerih je bila povprečna stopnja brezposelnosti višja od vključno 15,5 %, 
-       
75 % plače v občinah,v
katerih je bila povprečna stopnja brezposelnosti od vključno 12,0 % do 15,5 %,
-       
65 % plače v občinah, v
katerih je bila povprečna stopnja brezposelnosti od vključno 9,0 % do 12,0 %,
-       
55 % plače v občinah, v
katerih je bila povprečna stopnja brezposelnosti do 9,0 %. 
(3) Kadar občina prevzame vlogo naročnika posameznega
programa javnega dela, se delež zavoda za plače udeležencev določi na podlagi
sedeža občine, ki je prevzela vlogo naročnika. V primeru, da občina ni naročnik
programa javnega dela, se upošteva občina, v kateri se program javnih del
izvaja. 
(4) Pregled deležev zavoda pri financiranju plač za
udeležence javnih del po občinah je priloga javnega povabila. 
(5) Zavod lahko za brezposelno osebo, ki je vključena v javna
dela in je starejša od 55 let, ter za invalidno brezposelno osebo, katere
invalidnost je ugotovljena z odločbo pristojnega organa, zagotavlja še 30 % tistega deleža plače, ki ga krije
naročnik oziroma izvajalec programa javnih del. 
(6) Na podlagi stanja na trgu dela lahko zavod za programe
javnih del, v katere bodo vključeni samo brezposelni invalidi, ter za programe
javnih del, ki bodo namenjeni delu z romsko populacijo in v katere bo vključena
najmanj polovica brezposelnih Romov, zagotavlja 95 % delež plač udeležencem.
6. člen
Zavod poleg deleža plače zagotavlja tudi sredstva za
povračilo stroškov: 
-       
predhodnega zdravniškega pregleda za brezposelno osebo, 
-       
prevoza na delo in z dela, 
-       
prehrane med delom in 
-       
odpravnine ob upokojitvi.
7. člen
(1) Zavod poroča ministrstvu o izvajanju programov javnih
del. Zavod pripravi polletno in letno poročilo, ki ga predloži ministrstvu
najpozneje v 45 dneh od 30. junija in 31. decembra tekočega leta. 
(2) Na zahtevo ministrstva zavod pripravi tudi izredna
poročila.
8. člen
(1) Z dnem uveljavitve tega pravilnika se preneha uporabljati
Pravilnik o financiranju javnih del (Uradni list RS, št. 81/09). 
(2) Ne glede na določbo prejšnjega odstavka se postopki za
izvedbo in financiranje programov javnih del na podlagi javnega razpisa, ki je
bil objavljen pred uveljavitvijo tega pravilnika, končajo po določbah
Pravilnika o financiranju javnih del (Uradni list RS, št. 81/09).
9. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0072-31/2011
Ljubljana, dne 18. novembra 2011
EVA 2011-2611-0092
dr. Ivan Svetlik l.r. 
Minister 
za delo, družino 
in socialne zadeve