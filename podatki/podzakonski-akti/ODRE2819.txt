1. člen
Ta odredba določa vključitev sektorja pridelave in predelave
sadja v izvajanje promocije sektorja pridelave in predelave sadja za obdobje
2024–2026 ter odstotek površin intenzivnih sadovnjakov, ki mora biti dosežen,
da se začne promocija sheme »izbrana kakovost«.
2. člen
Sektor pridelave in predelave sadja se z vsemi sadnimi
vrstami vključi v izvajanje promocije sektorja pridelave in predelave sadja za
obdobje 2024–2026.
3. člen
Promocija sheme »izbrana kakovost« se izvaja, če ministrstvo,
pristojno za kmetijstvo, gozdarstvo in prehrano, ugotovi, da je v shemo
»izbrana kakovost« vključenih najmanj 15 odstotkov površin od vseh površin
intenzivnih sadovnjakov v Republiki Sloveniji, kar se objavi na osrednjem
spletnem mestu državne uprave.
4. člen
(1) Promocija iz te odredbe se začne izvajati po objavi
naznanila o pridobitvi sklepa Evropske komisije o združljivosti sheme državne
pomoči in se obračunava do 31. decembra 2026.
(2) Minister, pristojen za kmetijstvo, gozdarstvo in
prehrano, objavi naznanilo iz prejšnjega odstavka v Uradnem listu Republike
Slovenije.
KONČNA DOLOČBA
5. člen
Ta odredba začne veljati naslednji dan po objavi v Uradnem
listu Republike Slovenije.
Št. 007-81/2023
Ljubljana, dne 4. maja 2023
EVA 2023-2330-0017
Irena Šinko
ministrica
za kmetijstvo, gozdarstvo in
prehrano