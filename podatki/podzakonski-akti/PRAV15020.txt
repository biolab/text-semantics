1. člen
(vsebina)
Ta pravilnik določa uvrstitve delovnih mest direktorjev
centrov za socialno delo v plačne razrede znotraj razponov plačnih razredov v
skladu z uredbo, ki ureja plače direktorjev v javnem sektorju.
2. člen
(uvrstitve delovnih mest po tipih oseb javnega prava)
(1) Uvrstitve v plačne
razrede se izvedejo za vsako delovno mesto direktorja znotraj posameznega tipa
oseb javnega prava.
(2) Uvrstitve delovnih
mest direktorjev po posameznih tipih oseb javnega prava so določene v Prilogi,
ki je sestavni del tega pravilnika.
KONČNI DOLOČBI
3. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o uvrstitvi delovnih mest direktorjev s področja dela, družine in socialnih
zadev v plačne razrede znotraj razponov plačnih razredov (Uradni list RS, št.
5/18, 21/18, 60/18, 134/20, 108/21, 69/22, 87/22, 130/22 in 11/23).
4. člen
(začetek veljavnosti)
Ta pravilnik začne veljati 1. aprila
2023.
Št. 0072-10/2023
Ljubljana, dne 27. marca 2023
EVA 2023-2611-0033
Luka Mesec
minister
za delo, družino, socialne zadeve 
in enake možnosti

Priloga:
Uvrstitve delovnih mest direktorjev po posameznih tipih oseb javnega prava