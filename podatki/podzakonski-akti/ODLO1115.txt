1. člen
Za kulturni spomenik državnega pomena se
razglasi enoto dediščine:
-      
Dražgoše – Kostnica s spomenikom (EŠD 127).
Enota ima zaradi kulturnih, krajinskih,
umetnostnih in arhitekturnih ter zgodovinskih lastnosti poseben pomen za
Republiko Slovenijo. Zato jo razglašamo za kulturni spomenik državnega pomena z
lastnostmi zgodovinskega spomenika.
2. člen
Lastnosti, ki utemeljujejo razglasitev za
spomenik državnega pomena:
Spomenik v Dražgošah je osrednji gorenjski
spomenik bojev proti okupatorju, posvečen devetim padlim borcem in
enainštiridesetim domačinom, žrtvam okupatorskega nasilja januarja 1942.
Spomenik sestavljajo valjasta konstrukcija z razgledno ploščadjo, jedro s
kostnico s 50 padlimi ter kiparsko in slikarsko dekoracijo. Likovno izstopa
arhitekturna konstrukcija Borisa Kobeta, postavljena leta 1976.
3. člen
Spomenik zajema parcelo 413/1 k. o.
Dražgoše.
Meje spomenika so vrisane na zemljiško
katastrskem načrtu v merilu 1: 1000 in na temeljnem topografskem načrtu v
merilu 1: 5000. Meje vplivnega območja so vrisane na temeljnem topografskem
načrtu v merilu 1: 5000. Izvirnika načrtov, ki sta sestavni del tega odloka,
hranita Ministrstvo za kulturo, Uprava Republike Slovenije za kulturno
dediščino in Javni zavod Republike Slovenije za varstvo kulturne dediščine (v
nadaljnjem besedilu: zavod).
4. člen
Za spomenik velja varstveni režim, ki
določa:
-      
varovanje kulturnih, krajinskih, umetnostnih in arhitekturnih ter
zgodovinskih vrednot v celoti, v njihovi izvirnosti in neokrnjenosti,
-      
podrejanje vsake rabe in vseh posegov v območju spomenika ohranjanju in
vzdrževanju varovanih spomeniških lastnosti ter širjenju pietetne in kulturne
namembnosti,
-      
znotraj območja spomenika je prepovedano postavljanje objektov trajnega
ali začasnega značaja,
-      
omogočanje predstavitve spomenika in dostopnost javnosti v meri, ki ne
ogroža varovanje spomenika.
Spomenik je zavarovan z namenom, da se:
-      
ohranijo kulturne, krajinske, umetnostne in arhitekturne ter zgodovinske
vrednote spomenika,
-      
poveča pričevalnost kulturnega spomenika in dogodka, ki ga označuje,
-      
predstavi kulturne vrednote spomenika in situ, v tisku in drugih
medijih,
-      
spodbudi učno-predstavitveno in znanstveno-raziskovalno delo.
5. člen
Za vsako spremembo funkcije kulturnega
spomenika ali njegovega dela in za vsak poseg v spomenik, njegove dele ali
zemljišče, so potrebni predhodni pisni kulturnovarstveni pogoji in na njihovi
podlagi kulturnovarstveno soglasje pristojnega zavoda.
6. člen
Pristojni organ mora v treh mesecih po
uveljavitvi tega odloka izdati lastnikom spomenika ali njegovih sestavnih delov
odločbo o varstvu na podlagi 13. člena zakona o varstvu kulturne dediščine
(Uradni list RS, št. 7/99).
Odločbe iz prejšnjega odstavka določajo
pogoje za raziskovanje, načine vzdrževanja, pogoje za posege, fizično
zavarovanje, pravni promet, načine upravljanja in rabe spomenika, dostopnost
spomenika za javnost in časovne okvire dostopnosti, posamezne druge omejitve in
prepovedi ter ukrepe za čimbolj učinkovito varstvo spomenika. Varstveni režim
lahko omejuje lastninsko pravico le v obsegu, ki je nujen za izvajanje varstva
spomenika.
7. člen
Nadzor nad izvajanjem tega odloka opravlja
Inšpektorat Republike Slovenije za varstvo kulturne dediščine.
8. člen
Ta odlok začne veljati naslednji dan po
objavi v Uradnem listu Republike Slovenije.
Št. 634-03/2001-6
Ljubljana, dne 1. marca 2002.
Vlada Republike Slovenije
dr. Janez Drnovšek l. r.
Predsednik
 