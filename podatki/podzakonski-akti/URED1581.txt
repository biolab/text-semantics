1. člen
Za blago na uvoznem režimu kontingentov, ki
se uvaža v letu 2001, se določa obseg kontingentov, ki je naveden v prilogi k
tej uredbi.
Priloga je sestavni del te uredbe.
2. člen
Neizkoriščeni kontingenti iz 1. člena te
uredbe se lahko s soglasjem ministra, pristojnega za ekonomske odnose s tujino,
naknadno razdelijo v okviru Gospodarske zbornice Slovenije za uvoz blaga iz
druge podobne skupine proizvodov oziroma tarifne številke, če je že določeni
kontingent za to blago premajhen.

Priloga:
Kontingenti za uvoz blaga od 1. 1. 2001 do 31. 12. 2001

Uredba o določitvi obsega kontingentov za uvoz
blaga v letu 2001 (Uradni list RS, št. 108/00)
vsebuje naslednjo končno določbo:
»3. člen
Ta uredba začne veljati osmi dan po objavi
v Uradnem listu Republike Slovenije, uporablja pa se od 1. januarja 2001.«.

Uredba o spremembah uredbe o določitvi obsega
kontingentov za uvoz blaga v letu 2001 (Uradni list RS, št. 41/01) vsebuje naslednjo prehodno in
končno določbo:
»2. člen
Količine iz prejšnjega člena, ki pomenijo
povečanje obsega kontingentov, se namenijo za rezervo v smislu drugega odstavka
4. člena uredbe o načinu, rokih in pogojih razdelitve kontingentov za uvoz
blaga (Uradni list RS, št. 15/93, 69/95 in 80/98).
3. člen
Ta uredba začne veljati osmi dan po objavi
v Uradnem listu Republike Slovenije.«.