1. člen
S tem sklepom se določa izdaja, način izdaje, oblika in
višina prve serije obveznic Slovenskega odškodninskega sklada (v nadaljnjem
besedilu: obveznice).
2. člen
Prva serija obveznic se izda v vrednosti 30.000.000,00 DEM
kot del emisije obveznic za poravnavo obveznosti Slovenskega odškodninskega
sklada (v nadaljnjem besedilu: Sklad).
3. člen
Prva serija obveznic se izda z datumom izdaje 1. 1. 1995 v
materializirani obliki.
4. člen
Obveznice prve serije se izdajo
v naslednjem številu in apoenih:

1.155 obveznic po

100 DEM


2.185 obveznic po

500 DEM


3.567 obveznic po

1.000 DEM


1.725 obveznic po

5.000 DEM


1.660 obveznic po

10.000 DEM

5. člen
Obveznice po tem sklepu se izdajo pod emisijsko številko SOS
010195. 
Obveznice prve serije imajo
serijske številke:

apoeni po

100 DEM od AA 0000001
  do AA 0001155,


apoeni po

500 DEM od AB 0001156
  do AB 0003340,


apoeni po

1.000 DEM od AC
  0003341 do AC 0006907,


apoeni po

5.000 DEM od AC
  0006908 do AC 0008632,


apoeni po

10.000 DEM od AD
  0008633 do AD 0010292.

6. člen
Obveznica ima tri dele. 
Prvi del obveznice je plašč obveznice. 
Drugi del obveznice je kuponska pola. 
Tretji del obveznice je talon.
7. člen
Kuponska pola obsega osem kuponov od številke 1 do 8 za
izplačilo obresti, dospelih do vključno 1. 6. 2000.
8. člen
Talon daje prinosniku pravico do prejema kuponske pole s
kuponi od številke 9 do 40. 
Sklad je dolžan izročiti kuponsko polo iz prejšnjega odstavka
prinosniku talona od 1. junija 2000 dalje po pooblaščenih pravnih osebah, ki
jih Sklad javno objavi najkasneje do 31. 12. 1999.
9. člen
Obveznice se obrestujejo po 6 odstotni letni obrestni meri na
dekurzivni in konformni način. 
Obveznice se začnejo obrestovati od 1. julija 1996 dalje.
10. člen
Obresti se do zapadlosti glavnice v izplačilo izplačujejo v
šestnajstih obrokih vsakega pol leta, razen v letu 1997, ko se izplačajo v treh
obrokih. 
Prvi kupon obresti zapade v izplačilo 15. januarja 1997. 
Vsi preostali kuponi obveznic zapadejo v izplačilo 1. junija
in 1. decembra vsako leto.
11. člen
Glavnica se, skupaj z obrestmi, izplačuje polletno in se
odplača v štiriindvajsetih polletnih obrokih. 
Prvi kupon glavnice zapade v izplačilo 1. decembra 2004. 
Zadnji kupon obveznice zapade v izplačilo 1. junija 2016.
12. člen
Znesek na katerega se glasijo obveznice in pravice iz
obveznice se izplača v tolarski protivrednosti po srednjem tečaju za DEM, kot
ga objavi Banka Slovenije na dan zapadlosti posameznega kupona.
13. člen
Pravice iz obveznice zastarajo v treh letih od datuma
dospelosti posameznega kupona.
14. člen
Obveznico podpišeta predsednik upravnega odbora in direktor
Sklada.
15. člen
Besedilo na sprednji strani
plašča se glasi:
Emisija: SOS
010195                                                     Serija: A…………
 
SLOVENSKI
ODŠKODNINSKI SKLAD, d.d. LJUBLJANA
6%
O B V E Z N I C A
NA PRINOSNIKA
ZA
(oznaka nominalne
vrednosti obveznice,
navedena
s številko in besedo)
To obveznico je izdal Slovenski odškodninski sklad kot del
emisije obveznic za poravnavanje obveznosti Slovenskega odškodninskega sklada.
Obveznica je  izdana na podlagi zakona o Slovenskem odškodninskem skladu.
(Uradni list RS, št. 7/93 in 48/94) in na podlagi uredbe Vlade Republike
Slovenije o izdajanju obveznic in o izvrševanju odločb, ki se glasijo na
odškodnino, za katero je zavezanec Slovenski odškodninski sklad (Uradni list
RS, št. 78/94)ter na  podlagi sklepa Vlade Republike Slovenije o izdaji prve
serije obveznic Slovenskega odškodninskega sklada (Uradni list RS, št. 78/94).
Obveznica se obrestuje po 6% letni obrestni meri od 1. julija
1996 dalje.
Slovenski odškodninski sklad se obvezuje, da bo prinosniku te
obveznice izplačal na njej navedeni znesek v skladu z amortizacijskim načrtom.
Prvi znesek obresti bo izplačan 15. januarja 1997. Prvi
znesek glavnice, s pripadajočimi obrestmi, bo izplačan 1. decembra 2004. Zadnji
znesek bo izplačan 1. junija 2016.
Vsa izplačila iz obveznice se izplačujejo v tolarski
protivrednosti po srednjem tečaju za DEM, kot ga objavi Banka Slovenije na dan
zapadlosti posameznega kupona.
Za obveznosti iz te obveznice jamči Slovenski odškodninski
sklad s celotnim premoženjem. Obveznica ni posebej zavarovana. Pravice iz te
obveznice zastarajo v treh letih od datuma dospelosti posameznega kupona.
Ljubljana,
dne 1. januarja 1995
                     Podpis:                                                                       Podpis:
16. člen
Besedilo na hrbtni strani obveznice se glasi: 
Obveznice so izdane na prinosnika v skupnem številu obveznic
prve serije 10.292, od tega 1.155 obveznic v apoenih po 100 DEM, 2.185 obveznic
v apoenih po 500 DEM, 3.567 obveznic v apoenih po 1.000 DEM, 1.725 obveznic v
apoenih po 5.000 DEM in 1.660 obveznic v apoenih po 10.000 DEM. Ta serija
obveznic je izdana v vrednosti 30.000.000,00 DEM.




17. člen
Besedilo kuponov od številke 1
do številke 40 se glasi:
SLOVENSKI
ODŠKODNINSKI SKLAD
Kupon št.                                                          Emisija                    Serija
…………………………                                    SOS010195           A…………………
(št. kupona glede
na dospelost)
(vrednost kupona v
DEM)
Ta kupon bo izplačan prinosniku pod pogoji in na način, kot
je to določeno na obveznici, ki ji pripada kupon, in dospe v plačilo (datum dospelosti
iz amortizacijskega načrta). Kupon se lahko vnovči pri  pravnih osebah,
pooblaščenih od izdajatelja, ki jih izdajatelj javno objavi.
Obveznosti iz tega kupona zastarajo v treh letih od dneva
dospelosti.
Ljubljana,
dne 1. januarja 1995
                 Podpis:                                                                            Podpis:
18. člen
Besedilo talona se glasi:
SLOVENSKI
ODŠKODNINSKI SKLAD
Emisija                                                                                            Serija
SOS 010195                                                                                   A
……………
T
A L O N
Slovenski odškodninski sklad se zavezuje prinosniku tega
talona izročiti kuponsko polo s kuponi od številke 9 do 40, ki pripadajo tej
obveznici, in sicer v znesku ter z dospelostjo v plačilo, kot je to določeno v
amortizacijskem načrtu te obveznice.
Kuponska pola bo prinosniku tega talona izročena od 1. junija
2000 dalje pri pravnih osebah, pooblaščenih od izdajatelja, ki jih izdajatelj
javno objavi.
Ljubljana, dne 1. januarja 1995
                 Podpis:                                                                            Podpis:
19. člen
Ta sklep začne veljati naslednji dan po objavi v Uradnem
listu Republike Slovenije.
Št. 440-11/94-15/2-8
Ljubljana, dne 15. decembra 1994.
Vlada Republike Slovenije
dr. Davorin Kračun l. r.
Podpredsednik
