I. SPLOŠNA DOLOČBA
1. člen
(vsebina pravilnika)
S tem pravilnikom se ureja financiranje
izvajanja višješolskih študijskih programov (v nadaljnjem besedilu: študijski
program), razvojnih nalog, mednarodnega sodelovanja in drugih z zakonom
določenih dejavnosti, potrebnih za izvajanje višješolskega študija.
II. LETNA SREDSTVA ZA IZVAJANJE ŠTUDIJSKIH PROGRAMOV IN
DRUGIH NALOG
2. člen
(letna sredstva za izvajanje študijskega
programa)
Letna sredstva za izvajanje študijskega
programa so sredstva, ki se določijo ob upoštevanju
izhodiščne letne cene stroškov na študenta, števila rednih študentov (v
nadaljnjem besedilu: študent) in diplomantov posameznega študijskega programa
ter faktorja programske skupine, v katero je študijski program razvrščen.
Obseg sredstev za izvajanje študijskega
programa za proračunsko leto se višji strokovni šoli (v nadaljnjem besedilu:
šola) izračuna po naslednji enačbi:
LSP = LCt x fk x (Š1 + Š2) + LCt x fk x 0,2 x Šp + LCt
x 0,3 x D.
V enačbi uporabljene oznake pomenijo:
LSP so letna sredstva za izvajanje
študijskega programa;
LCt je izhodiščna letna cena stroškov na
študenta v proračunskem letu, ki jo s sklepom za vsako proračunsko leto določi
minister, pristojen za višje strokovno izobraževanje (v nadaljnjem besedilu:
minister), ki je povprečna vrednost petih najnižje ovrednotenih študijskih
programov, znižana za 5%;
fk je faktor programske skupine, v
katero je razvrščen posamezen študijski program, določen v 4. členu tega
pravilnika;
Š1 je število prvič redno vpisanih
študentov v prvi letnik, vendar ne več kot je bilo razpisanih mest za prvi
letnik;
Š2 je število prvič redno vpisanih
študentov v drugi letnik;
Šp je število študentov, ki ponavljajo prvi
ali drugi letnik;
D  je število diplomantov rednega študija
posameznega študijskega programa v predpreteklem koledarskem letu.
Pri izračunu obsega letnih sredstev za
izvajanje študijskega programa se upošteva število študentov, vpisanih v
študijske programe v študijskem letu, ki se začne pred proračunskim letom.
Za študijski program, ki ga šola začne
prvič izvajati, se obseg sredstev določi tako, da se upošteva število prvič
vpisanih študentov v prvi letnik, vendar ne več kot je bilo razpisanih mest za
prvi letnik. 
Za študijski program, ki ga šola izvaja le v
drugem letniku, se obseg sredstev določi tako, da se upošteva število prvič
vpisanih študentov v drugi letnik in število študentov, ki drugi letnik
ponavljajo, ter število diplomantov rednega študija posameznega študijskega
programa v predpreteklem koledarskem letu.
3. člen
(ovrednotenje letnega stroška
študijskega programa na študent)
Letni strošek študijskega programa na študenta je seštevek
stroškov dela, ki se določijo v skladu s 5., 6. in 7. členom tega pravilnika,
in izdatkov za blago in storitve, potrebnih za izvedbo študijskega programa (v
nadaljnjem besedilu: materialni stroški), stroškov za plačilo obveznih
prispevkov za posebne primere zavarovanja študentov pri praktičnem
izobraževanju (v nadaljnjem besedilu: obvezni prispevki za študente) ter sredstev
za opravljanje drugih nalog iz 8. člena tega pravilnika, deljen s številom
študentov, določenim v skladu z 2. členom tega pravilnika.
Stroške dela sestavljajo plače, prispevki delodajalca,
stroški iz dela in drugi osebni prejemki delavcev, potrebnih za izvedbo
študijskih programov.
Materialni stroški znašajo 11% vrednosti stroškov dela za
posamezen študijski program.
Za določitev obsega sredstev za obvezne prispevke za posebne
primere zavarovanja študentov se upošteva:
-       
vrednost prispevka za zdravstveno zavarovanje
študentov za poškodbo pri delu ali poklicno bolezen pri praktičnem
izobraževanju študentov v višini trikratne mesečne vrednosti pavšalnega
prispevka tega zavarovanja, določenega v skladu s predpisi, ki urejajo
zdravstveno zavarovanje;
-       
vrednost prispevka za pokojninsko in invalidsko
zavarovanje študentov za invalidnost in smrt, ki je posledica poškodbe pri delu
ali poklicne bolezni pri praktičnem izobraževanju študentov, v višini letnega
pavšalnega prispevka tega zavarovanja, določenega v skladu s predpisi, ki
urejajo pokojninsko in invalidsko zavarovanje.
4. člen
(programske skupine)
Študijski programi se po stroškovni
zahtevnosti razvrščajo v programske skupine z naslednjimi faktorji:
Programska
skupina                   Faktor programske skupine (fk)
1. skupina                                    1,1
2. skupina                                    1,25
3. skupina                                    1,35
4. skupina                                    1,60
Ob sprejetju novega študijskega programa
minister, pristojen za izobraževanje, na predlog pristojnega strokovnega sveta,
razvrsti program v programsko skupino. Razvrstitev programov se objavi na
spletni strani ministrstva pristojnega za izobraževanja.
5. člen
(normativi za določitev obsega dela)
Za določitev obsega organiziranega
izobraževalnega dela se za polni delovni čas strokovnih in drugih delavcev
uporabljajo naslednji normativi:
-       
predavatelj višje strokovne šole z obveznostjo
384 ur predavanj letno,
-       
predavatelj, ki vodi programsko področje, z
obveznostjo 384 ur predavanj letno,
-       
inštruktor z obveznostjo 480 ur seminarskih vaj
letno,
-       
inštruktor z obveznostjo 480 ur laboratorijskih
vaj letno,
-       
laborant II z
obveznostjo 630 ur laboratorijskih vaj letno,
-       
predavatelj-organizator praktičnega
izobraževanja na 120 študentov,
-       
knjižničar na 400
študentov,
-       
tehnični delavec - vzdrževalec učne tehnologije
V na 400 študentov,
-       
referent VI (za študijske in študentske zadeve)
na 200 študentov,
-       
računovodja VI na 400
študentov,
-       
tajnik VIZ VI na 400
študentov,
-       
hišnik IV na 400
študentov,
-       
čistilka II na 180 študentov.
6. člen
(izhodišča za vrednotenje stroškov
dela)
Obseg sredstev za plače se določi tako, da
se študijski program ovrednoti ob upoštevanju obračunskih normativov iz 5. in
7. člena tega pravilnika ter višine plačnega razreda v nadaljevanju
navedenih delovnih mest:
-       
predavatelj višje strokovne šole VII/2: 44.
plačni razred,
-       
organizator praktičnega izobraževanja VII/2:
44. plačni razred,
-       
inštruktor VII/2: 43. plačni razred,
-       
knjižničar VII/2: 42. plačni razred,
-       
laborant II: 33. plačni razred,
-       
računovodja VI: 32. plačni razred,
-       
referent VI (za študijske in študentske
zadeve): 30. plačni razred,
-       
tajnik VIZ VI: 31. plačni razred,
-       
tehnični delavec – vzdrževalec učne tehnologije
V: 28. plačni razred,
-       
hišnik IV: 23. plačni razred in
-       
čistilka II: 18. plačni razred.
Za delovna mesta iz prve in druge alineje
prejšnjega odstavka se obseg sredstev za osnovne plače poveča za 1 % do
največ 4 %. Odstotek povečanja določi minister ob določitvi cenika
posameznih elementov cene programov.
Pri določanju obsega sredstev za plače se
upošteva višina dodatka za delovno dobo za 24 let delovne dobe za vsako delovno
mesto iz prvega odstavka tega člena.
Pri vrednotenju letnih stroškov za izvedbo
seminarskih in laboratorijskih vaj se upošteva 90 % delovnega mesta
predavatelja in 10 % delovnega mesta inštruktorja iz prve oziroma tretje
alineje prvega odstavka tega člena.
Sredstva za prispevke delodajalca za
socialno varnost se določijo v vrednosti, določeni v skladu s predpisi, ki
urejajo socialno varnost za vsako delovno mesto iz prvega odstavka tega člena.
Obseg sredstev za povračila stroškov iz
dela in drugih prejemkov delavcev za obseg dejavnosti iz 7. člena tega
pravilnika se določi na podlagi naslednjih meril:
-       
regres za prehrano je zmnožek vrednosti
predpisanega zneska regresa za prehrano na delavca dnevno za 10,5 mesecev,
ob upoštevanju 22 delovnih dni v mesecu in normativnega števila delavcev;
-       
nadomestilo za prevoz na in z dela se upošteva
v enakem znesku kot znaša regres za prehrano, določen v prejšnji alineji;
-       
regres za letni dopust je zmnožek vrednosti
predpisanega regresa za letni dopust na delavca, upoštevajoč plačni razred za
posamezno delovno mesto iz prvega odstavka tega člena in normativnega števila
delavcev;
-       
dodatno prostovoljno pokojninsko zavarovanje je
zmnožek vrednosti 16. premijskega razreda in normativnega števila delavcev;
-       
jubilejna nagrada je zmnožek povprečja
vrednosti jubilejnih nagrad za 10, 20, 30 in 40 let in 10 % normativnega
števila delavcev;
-       
odpravnina ob upokojitvi je zmnožek vrednosti
pripadajočih odpravnin v višini treh povprečnih plač in vrednosti 2,5 % normativnega
števila delavcev.
7. člen
(normativi za določitev obsega
izobraževanja)
Za določitev obsega organiziranega
izobraževalnega dela se upošteva naslednje normative o oblikovanju skupin:
-       
obseg organiziranega izobraževalnega dela za
120 študentov na letnik višješolskega študijskega programa,
-       
90 študentov v skupini za predavanja,
-       
30 študentov v skupini za seminarske vaje,
-       
15 študentov v skupini za laboratorijske vaje,
-       
30 študentov v skupini za izbirni predmet ali
posamezni modul,
-       
120 študentov za vodenje programskega področja.
8. člen
(druge naloge)
Za opravljanje drugih nalog, ki jih šola
opravlja v skladu z zakonom in drugimi predpisi, minister vsako leto določi
višino sredstev v obsegu največ 5% letnih stroškov programa.
Druge naloge iz prejšnjega odstavka
obsegajo:
-       
razvoj izvedbenega kurikula,
-       
razvoj prosto izbirnih modulov,
-       
mednarodno sodelovanje,
-       
sodelovanje z drugimi višjimi strokovnimi
šolami in drugimi izobraževalnimi institucijami v terciarnem izobraževanju,
-       
sodelovanje s sorodnimi institucijami, ki
opravljajo razvojno in raziskovalno delo na področjih, za katere izobražuje
višja strokovna šola,
-       
delovanje skupnosti študentov in interesne
dejavnosti študentov (športne aktivnosti, tekmovanja …).
8.a člen
(sredstva za druge upravičene
namene)
Sredstva za druge upravičene namene, ki niso upoštevani v
vrednosti cene na študenta, se šoli lahko zagotavljajo na podlagi utemeljene
vloge, in sicer za:
-       
kritje stroškov zagotavljanja potrebnih
prilagoditev oziroma dodatne strokovne pomoči slepemu, gluhemu ali gibalno
oviranemu študentu v višini največ 10 % vrednosti letne izhodiščne cene
programa na študenta,
-       
delo sindikalnega zaupnika v vrednosti,
določeni v skladu s področno kolektivno pogodbo,
-       
delo mentorja s pripravnikom v obsegu štirih ur
na teden in
-       
za druge namene, določene v skladu z zakonom
oziroma področno kolektivno pogodbo.
9. člen
(financiranje v posebnih primerih)
Če šola nima vpisanih študentov za izračun
obsega sredstev v skladu z 2. členom, lahko minister, pristojen za
izobraževanje s sklepom določi minimalni obseg sredstev največ za eno leto, da
se zagotovi pogoje za začetek študija ali za uresničevanje pravic študentov za
dokončanje študija.
III. DOLOČITEV LETNEGA OBSEGA SREDSTEV ZA VIŠJO STROKOVNO
ŠOLO
10. člen
(letni obseg sredstev šole)
Letni obseg sredstev za šolo je obseg
sredstev, ki jih prejme šola v posameznem proračunskem letu (t) za izvajanje
študijskih programov in za druge naloge.
11. člen
(odločanje o zagotavljanju sredstev)
Letni obseg sredstev za financiranje šole v
skladu s tem pravilnikom določi minister s sklepom.
Obseg sredstev iz prejšnjega odstavka se
lahko spremeni zaradi programskih oziroma statusno-pravnih sprememb zavoda ali iz
drugih utemeljenih razlogov.
Šoli se lahko dodelijo dodatna sredstva za
izvajanje študijskega programa, če sredstva, določena v skladu s tem
pravilnikom, ne zadostujejo za njegovo izvedbo zaradi odstopanja kadrovske
zasedbe delovnih mest od vrednosti, določenih na podlagi prvega odstavka
5. člena tega pravilnika in iz drugih utemeljenih razlogov.
Sredstva iz prejšnjega odstavka se zavodu
zagotovijo na podlagi obrazložene vloge. O utemeljenosti vloge odloči minister,
pri čemer mora zavod zagotoviti ministrstvu vpogled v podatke oziroma
pripraviti analize, ki jih ministrstvo potrebuje za presojo utemeljenosti
vloge.
IV. POROČANJE
12. člen
(poročanje o številu študentov in
diplomantov)
Za določanje letnih sredstev šole morajo
šole ministrstvu, pristojnemu za višje strokovno izobraževanje (v nadaljnjem
besedilu: ministrstvo), enkrat letno poslati podatke o številu vpisanih
študentov za tekoče študijsko leto. Podatke o številu vpisanih študentov na dan
30. oktobra šole sporočijo do 15. novembra., za študijske programe,
ki se na določeni šoli začenjajo na novo, pa šole prve podatke o številu vpisanih
študentov sporočijo do 15. oktobra.
Podatke o številu diplomantov v preteklem
proračunskem letu šole sporočijo do 15. marca.
Podatki o številu študentov (prvič
vpisani, ponavljavci oziroma ponovno vpisani) in diplomantov
morajo biti prikazani po študijskih programih in po letnikih.
Podatke o številu študentov, ki so v
preteklem študijskem letu uspešno zaključili letnik, šole pošljejo do
31. oktobra.
13. člen
(poročanje o poslovanju šole)
Program dela, finančni načrt in letno
poročilo višje strokovne šole morajo biti pripravljeni v skladu s finančno-računovodskimi
predpisi in navodili ministrstva ter ministrstva pristojnega za finance.
V. NADZOR
14. člen
(nadzor)
Finančni nadzor nad porabo sredstev,
nakazanih v skladu s tem pravilnikom, opravlja ministrstvo na podlagi letnih
poročil in na drug ustrezen način.
Podatke, ki jih posredujejo šole, lahko
ministrstvo kadar koli preveri. Šola mora ministrstvu omogočiti vpogled v evidence,
listine in drugo dokumentacijo, povezano z njenim poslovanjem.

Priloga: (črtana)

Pravilnik o normativih za financiranje višjih
strokovnih šol (Uradni list RS, št. 95/08)
vsebuje naslednje prehodne in končne določbe:
»VI. PREHODNE IN KONČNE DOLOČBE
15. člen
(določitev cene
v prehodnem obdobju)
Ne glede na določbo 2. člena tega
pravilnika minister za obdobje od 1. 10. do 30. 11. 2008 s sklepom določi
vrednost izhodiščne letne cene.
16. člen
(prenehanje
veljavnosti)
Z dnem uveljavitve tega pravilnika preneha
veljati Odredba o normativih in standardih za financiranje višjih strokovnih
šol (Uradni list RS, št. 39/96).
17. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o normativih za financiranje višjih strokovnih šol (Uradni list RS,
št. 90/12) vsebuje naslednjo prehodno in
končno določbo:
»PREHODNA IN KONČNA DOLOČBA
7. člen
Način določanja obsega sredstev, določen v
1. členu tega pravilnika, se začne uporabljati 1. decembra 2013. 
Od 1. decembra 2012 do 30. novembra 2013 se
ne glede na 2. člen pravilnika pri izračunu števila Ši upošteva 70 %
študentov, ki drugi letnik ponavljajo oziroma ga ponovno obiskujejo zaradi
prilagoditve študijskih obveznosti, obseg sredstev pa se določi po naslednji formuli:
8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o normativih za financiranje višjih strokovnih šol (Uradni list RS, št. 104/15) vsebuje naslednjo končno določbo:
»KONČNA DOLOČBA
7. člen
(uveljavitev pravilnika)
Ta pravilnik začne veljati 1. januarja
2016.«.

Pravilnik o spremembah Pravilnika o normativih
za financiranje višjih strokovnih šol (Uradni list RS, št. 56/17) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se prične 1.
decembra 2017.«.

Pravilnik o spremembah in dopolnitvah
Pravilnika o normativih za financiranje višjih strokovnih šol (Uradni list RS,
št. 5/19) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
(začetek uporabe)
Plačni razredi, določeni v drugem odstavku
spremenjenega 5. člena pravilnika se upoštevajo za obračun plač v skladu z
dinamiko, določeno v prvem odstavku 11. člena Aneksa h Kolektivni pogodbi za
dejavnost vzgoje in izobraževanja v Republiki Sloveniji (Uradni list RS, št.
80/18).
4. člen
(začetek veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o normativih
za financiranje višjih strokovnih šol (Uradni list RS, št. 78/22) vsebuje naslednjo končno določbo:
»KONČNA DOLOČBA
3. člen
(začetek veljavnosti in uporabe)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1. decembra
2022.«.