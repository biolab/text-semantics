I. SPLOŠNE DOLOČBE
1. člen
(Predmet urejanja)
(1) S tem pravilnikom se za delavce
Univerze v Ljubljani (v nadaljevanju: UL) določata način in postopek
preverjanja izpolnjevanja pogojev za napredovanje v višji plačni razred na istem
delovnem mestu oziroma v istem nazivu v višji plačni razred.
(2) Za napredovanje delavca po tem
pravilniku se poleg določb ZSPJS upoštevajo tudi kolektivne pogodbe, ki urejajo
delovna mesta, sistemizirana na UL.
(3) Izpolnjevanje ali neizpolnjevanje
pogojev za napredovanje v plačni razred po tem pravilniku ne izključuje
napredovanja v habilitacijskem nazivu.
(4) Vsi delavci UL, ki izpolnjujejo pogoje
po tem pravilniku, lahko na delovnem mestu oziroma znotraj istega naziva
napredujejo v višji plačni razred vsaka tri leta.
2. člen
(Področje uporabe pravilnika)
Na podlagi tega pravilnika lahko delavec na
UL napreduje za razliko med plačnim razredom, doseženim s prevedbo plač v
skladu z ZSPJS, in najvišjim plačnim razredom istega delovnega mesta oziroma
naziva, ki ga je mogoče doseči z napredovanjem.
3. člen
(Pomen izrazov)
(1) Odgovorna oseba po tem pravilniku je
predstojnik ali organ univerze oziroma članice, ki je pristojen za podajo predloga
za spremembo pogodbe o zaposlitvi zaradi napredovanja:
-       
Upravni odbor univerze za rektorja (po koncu mandata),
-       
rektor za delavce na delovnih mestih visokošolskih učiteljev, ki glede
na svoje položaj opravljajo delo dekanov, in za delavce zaposlene na delovnih
mestih plačne skupine B (po koncu mandata),
-       
glavni tajnik za delavce, zaposlene na rektoratu UL (tajništvo), razen
tistih, ki so zaposleni na delovnih mestih plačne skupine B,
-       
dekan za delavce plačne skupine D in za vse ostale zaposlene delavce na
članici.
(2) Napredovalno obdobje je čas od zadnjega
napredovanja oziroma prve zaposlitve v javnem sektorju, ko je delavec delal na
delovnih mestih, za katere je predpisana enaka stopnja strokovne izobrazbe.
(3) Ocenjevalno obdobje je čas od zadnjega
napredovanja v višji plačni razred do pridobitve ocene elementov delovne uspešnosti
v skladu z določili tega pravilnika.
(4) Uporabljeni izrazi, zapisani v moški
spolni slovnični obliki, so uporabljeni kot nevtralni za moške in ženske.
4. člen
(Pogoj za napredovanje)
(1) Pogoj za napredovanje v višji plačni
razred je delovna uspešnost, izkazana v napredovalnem obdobju.
(2) Delovna uspešnost se ocenjuje glede na
elemente:
-       
rezultati dela,
-       
samostojnost, ustvarjalnost in natančnost pri opravljanju dela,
-       
zanesljivost pri opravljanju dela,
-       
kvaliteto sodelovanja in organizacija dela,
-       
druge sposobnosti v zvezi z delom.
II. NAČIN IN POSTOPEK PREVERJANJA IZPOLNJEVANJA POGOJEV
5. člen
(Način preverjanja izpolnjevanja pogojev)
(1) Preverjanje izpolnjevanja pogojev se
izvede na osnovi ocene elementov delovne uspešnosti iz 1. do 5. alineje drugega
odstavka prejšnjega člena.
(2) Posamezni elementi delovne uspešnosti
se lahko ocenijo z oceno:
-       
nadpovprečno,
-       
povprečno ali
-       
podpovprečno.
(3) Elementi delovne uspešnosti se
ocenjujejo primerjalno glede na načrtovane oziroma pričakovane rezultate
delavca v primerjavi z rezultati dela drugih delavcev na sorodnih delovnih mestih
v okviru posamezne organizacijske enote članice ali tajništva (rektorata) UL.
6. člen
(Rezultati dela)
(1) Rezultati dela se ocenijo glede na:
-       
strokovnost opravljenega dela,
-       
obseg opravljenega dela,
-       
pravočasnost opravljenega dela,
-       
rezultate študentskih anket za zaposlene na delovnih mestih skupine D.
(2) Negativno mnenje o pedagoškem delu,
pridobljeno na podlagi študentske ankete o pedagoškem delu zaposlenega na
delovnih mestih skupine D, pomeni, da je delavec po tem elementu lahko ocenjen
največ z oceno povprečno.
7. člen
(Samostojnost, ustvarjalnost in natančnost
pri opravljanju dela)
Samostojnost, ustvarjalnost in natančnost
pri opravljanju dela se ocenjujejo glede na:
-       
kvalitetno opravljanje dela, brez strokovne pomoči in brez potrebe po
dajanju natančnih navodil ter nadzoru opravljenega dela,
-       
razvijanje novih uporabnih idej v okviru UL,
-       
dajanje koristnih pobud in predlogov, ki prispevajo k boljšemu delu na
UL ali k njenemu ugledu v javnosti,
-       
priprava strokovnih gradiv.
8. člen
(Zanesljivost pri opravljanju dela)
Zanesljivost pri opravljanju dela se
ocenjuje glede na:
-       
izpolnjevanje dogovorjenih obveznosti,
-       
strokovno opravljanje dela,
-       
popoln in točen prenos informacij,
-       
korekten odnos do študentov in strank.
9. člen
(Kvaliteta sodelovanja in organizacija)
Kvaliteta sodelovanja in organizacija dela
se presoja glede na:
-       
pripravljenost na skupinsko delo in odnos do sodelavcev,
-       
prenos znanja na druge in kvaliteto mentorstva,
-       
učinkovitost vodenja projektov ali znanstveno raziskovalnih skupin,
-       
sposobnost učinkovitega izkoriščanja delovnega časa glede na vsebino
nalog in postavljene roke,
-       
prilagoditve nepredvidenim situacijam.
10. člen
(Element druge sposobnosti v zvezi z
opravljanjem dela)
Pri oceni elementa druge sposobnosti v
zvezi z opravljanjem dela se upoštevajo:
-       
interdisciplinarnost, ki vključuje povezovanje znanja z različnih
delovnih področij in pregled nad svojim delovnim področjem,
-       
sposobnost pisnega in govornega komuniciranja, s katerim ustvarjamo tako
socialno okolje na univerzi in zunaj nje, ki omogočajo ustvarjalno
uresničevanje poslanstva univerze,
-       
pridobljena višja stopnja izobrazbe ali višji habilitacijski naziv, kot
se zahteva za zasedbo delovnega mesta.
11. člen
(Postopek ocenjevanja)
(1) Postopek ocenjevanja se izvede dvakrat
letno. Delavce, ki dopolnijo napredovalno obdobje treh let v prvi polovici leta,
se oceni najkasneje do 1. maja. Delavce, ki dopolnijo napredovalno obdobje treh
let v drugi polovici leta, se oceni najkasneje do 1. novembra.
(2) Pri postopku ocenjevanja se oceni tiste
delavce, ki imajo z UL sklenjeno pogodbo o zaposlitvi za določen čas ali nedoločen
čas, za polni delovni čas ali čas, krajši od polnega delovnega časa.
(3) Ocenijo se tisti delavci, ki v
posameznem koledarskem letu niso bili odsotni več kot šest mesecev in tisti, ki
so bili odsotni več kot šest mesecev zaradi sobotnega leta, zaradi poškodbe pri
delu, poklicne bolezni ali starševskega varstva. V primeru ostalih odsotnosti
daljših od šest mesecev, se ocenjevalno obdobje za ustrezen čas podaljša.
(4) V roku iz prvega odstavka tega člena
mora odgovorna oseba ali predstojnik organizacijske enote, ki ga je za
ocenjevanje pooblastila odgovorna oseba, izpolniti ocenjevalni list iz priloge
I tega pravilnika, ki je njegov sestavni del.
(5) Kadrovske službe članic in rektorata
(tajništva) UL so dolžne pravočasno, najmanj 14 dni pred iztekom roka za
ocenitev, opozoriti odgovorno osebo ali pooblaščenega predstojnika organizacijske
enote, na obveznost iz prejšnjega odstavka tega člena, ter pristojnim osebam za
ocenjevanje predložiti ocenjevalne liste za posamezne delavce.
(6) Pooblaščeni predstojnik organizacijske
enote mora v roku iz prvega odstavka tega člena predloži izpolnjene ocenjevalne
liste odgovorni osebi, ki lahko pisno in z utemeljitvijo spremeni ocene v
ocenjevalnem listu, v kolikor se z njimi ne strinja.
(7) Delavca se pisno seznani z oceno
delovne uspešnosti in utemeljitvijo, kot izhaja iz ocenjevalnega lista.
Ocenjevalni listi se shrani v personalni mapi.
(8) Delavec lahko zahteva preizkus ocene v
skladu z določbami ZSPJS.
12. člen
(Postopek preverjanja izpolnjevanja
pogojev)
(1) Odgovorna oseba takoj po dokončni oceni
posameznih elementov delovne uspešnosti, pridobljeni po postopku iz 11. člena
tega pravilnika, preveri izpolnjevanje pogojev za napredovanje delavca v višji
plačni razred. Preveritev izpolnjevanja pogojev se izkaže v obrazcu iz priloge
II tega pravilnika, ki je njegov sestavni del. V primeru, da je odgovorna oseba
za ocenjevanje pooblastila predstojnika organizacijske enote, ta pripravi tudi
obrazec iz priloge II in ga sopodpiše.
(2) Delavec, ki je ocenjen nadpovprečno po
vseh posameznih elementih delovne uspešnosti lahko po vsakem napredovalnem obdobju
napreduje za dva plačna razreda.
(3) Za en plačni razred napreduje kdor je:
-       
ocenjen z oceno nadpovprečno vsaj po treh elementih delovne uspešnosti
ali
-       
pridobil oceno nadpovprečno po dveh elementih delovne uspešnosti, pri
čemer mora biti za ostale tri elemente ocenjen z oceno povprečno.
(4) Za delavca, ki ni izpolnil pogojev za
napredovanje v skladu s tem pravilnikom, se izpolnjevanje pogojev za
napredovanje lahko ponovno preveri po izteku 12. mesecev od zadnjega
preverjanja pogojev. Predlog za ponovno oceno in preverjanje izpolnjevanje
pogojev mora podati delavec ali predstojnik organizacijske enote, ki je pristojen
za podajo ocen.
(5) Ne glede na določbe drugega tretjega in
četrtega odstavka tega člena delavec napreduje za en plačni razred, če je v
času od zadnjega napredovanja oziroma prve zaposlitve na UL preteklo najmanj 6
let in če je vsaj po treh elementih delovne uspešnosti dosegel oceno povprečno.
13. člen
(Ugotavljanje izpolnjevanja pogojev in
napredovanje)
Izpolnjevanje pogojev za napredovanje
ugotovi odgovorna oseba, ki podpiše obrazec iz priloge II tega pravilnika:
-       
Upravni odbor univerze za rektorja (po koncu mandata),«
-       
rektor za delavce na delovnih mestih visokošolskih učiteljev, ki glede
na svoje položaj opravljajo delo dekanov, in za delavce zaposlene na delovnih
mestih plačne skupine B (po koncu mandata),
-       
glavni tajnik za delavce, zaposlene na rektoratu UL (tajništvo), razen
tistih, ki so zaposleni na delovnih mestih plačne skupine B,
-       
dekan za delavce plačane skupine D in za vse ostale delavce zaposlene na
članici.
14. člen
(Aneks k pogodbi o zaposlitvi)
(1) Na podlagi ugotovitve o izpolnjevanju
pogojev za napredovanje odgovorna oseba delavcu ponudi pisni predlog aneksa k
pogodbi o zaposlitvi najkasneje tri dni pred predvideno spremembo pogodbe o
zaposlitvi zaradi napredovanja.
(2) V primeru, da je sopodpisnik pogodbe o
zaposlitvi rektor UL (za delavce zaposlene na delovnih mestih plačne skupine D),
odgovorna oseba pošlje predlog spremembe pogodbe o zaposlitvi oziroma aneks
najprej v podpis rektorici. Predlogu za spremembo pogodbe o zaposlitvi priloži
podpisan obrazec iz priloge II tega pravilnika.
(3) V primeru, da rektor ugotovi materialne
kršitve določil zakona glede napredovanja ali tega pravilnika zavrne podpis predloga
aneksa k pogodbi o zaposlitvi zaradi napredovanja.
15. člen
(Napredovanje v
višji plačni razred in pridobitev plače v skladu z napredovanjem)
(1) Delavec, ki
napreduje v višji plačni razred, pridobi pravico do plače v skladu z višjim
plačnim razredom 1. decembra leta, v katerem je napredoval.
(2) V primeru
sklenitve pogodbe o zaposlitvi za opravljanje del na drugem delovnem mestu v okviru
UL, se napredovalno obdobje ne prekine, če delavec zasede delovno mesto v istem
ali nižjem tarifnem razredu.
(3) Pri prehodu na
drugo delovno mesto v okviru javnega sektorja se delavcu napredovalno obdobje
ne prekine, če sklene pogodbo o zaposlitvi za delovno mesto v istem ali nižjem
tarifnem razredu v isti plačni podskupini ali na istovrstnih oziroma sorodnih
delovnih mestih v različnih plačnih razredih.
(4) Ne glede na
določbo 3. odstavka 11. člena odgovorna oseba na UL v primeru prenehanja
delovnega razmerja na UL delavca oceni in mu izroči kopijo ocene elementov
delovne uspešnosti, originali pa se shranijo v njegovi personalni mapi.
(5) Odgovorna
oseba na UL upošteva vse predložene predloge ocen delovne uspešnosti predhodnih
delodajalcev delavca, ki je izpolnil pogoj najmanj šest mesecev zaposlitve, in
na njihovi podlagi določi skupno oceno elementov delovne uspešnosti v
napredovalnem obdobju v skladu z določili tega pravilnika.
16. člen
(Napredovanje delavcev iz plačne skupine
B)
(1) Delavcu iz plačne skupine B se ob
prenehanju mandata ob razporeditvi na novo delovno mesto upošteva število napredovanj,
ki bi jih lahko dosegel, če bi na tem delovnem mestu napredoval vsaka tri leta.
(2) Delavcem,
zaposlenim na delovnih mestih plačne skupine B se za posamezno leto mandata
upošteva ocena delovne uspešnosti glede na elementeP iz 4. člena tega
pravilnika.
(3) Plačni razred, dosežen na podlagi
napredovanj v skladu s tem členom, ne sme preseči najvišjega plačnega razreda delovnega
mesta oziroma naziva, na katerega je razporejen po prenehanju mandata.
(4) Delavec po prenehanju mandata ne
napreduje na podlagi določb tega člena, če je bil razrešen iz krivdnih
razlogov.
III. VARSTVO PRAVIC
17. člen
(Varstvo pravic)
Zaposleni lahko uveljavljajo varstvo pravic
v zvezi z napredovanjem po postopku in na način, kot ga določa ZSPJS in ZDR.

Priloga
I: Ocenjevalni list za oceno delovne uspešnosti zaposlenega na Univerzi v
Ljubljani
Priloga
II: Ugotavljanje pogojev za napredovanje (glede na določen postopek preverjanja
pogojev za napredovanje – 12. člen pravilnika)

Pravilnik o napredovanju v plačne razrede na
Univerzi v Ljubljani (Uradni list RS, št. 33/09) vsebuje naslednjo prehodno in
končno določbo:
»IV. PREHODNA IN KONČNA DOLOČBA
18. člen
(Napredovalno
obdobje)
(1) Delavci, ki so do 31. 7. 2008 izpolnili
pogoje za napredovanje v skladu s Pravilnikom o napredovanju na delovnem mestu
na UL z dne 27. 5. 1994 s spremembami in dopolnitvami z dne 22. 8. 1995 in z
dne 13. 11. 1996, napredujejo v skladu s predpisi, ki so se uporabljali do
začetka izplačila plač po ZSPJS.
(2) Napredovalno obdobje zaposlenih na UL
se z dnem uveljavitve tega pravilnika ne prekine. Za delavce UL, katerih napredovalno
obdobje je pričelo teči v obdobju do izplačila plač po ZSPJS, se ob izpolnitvi
pogoja triletnega napredovalnega obdobja po uveljavitvi novega plačnega
sistema, izda ocena elementov delovne uspešnosti v skladu z določili ZSPJS in
tega pravilnika za celo napredovalno obdobje.
(3)Visokošolski učitelji, ki so v skladu s
prejšnjimi predpisi napredovali zaradi opravljanja funkcije prodekanov,
napredujejo v skladu z določili tega pravilnika, ko jim poteče triletno
napredovalno obdobje od zadnjega napredovanja zaradi izvolitve v naziv po
prejšnjih predpisih.
(4) Za delavce na UL, ki so do 31. 7. 2008
že dopolnili tri letno napredovalno obdobje zaposlitve v javnem sektorju, vendar
še niso mogli napredovati v skladu s prejšnjimi predpisi, se postopek
ocenjevanja, preverjanja in ugotavljanja pogojev za napredovanje izvede ob
prvem ocenjevanju in preverjanju pogojev v skladu z določili tega pravilnika.
Ne glede na prejšnji stavek tega odstavka, ti delavci napredujejo z dnem 1. 1. 2009.
19. člen
(Začetek
veljavnosti)
(1) Pravilnik začne veljati naslednji dan
po objavi v Uradnem listu Republike Slovenije ob predhodnem soglasju Sveta za
visoko šolstvo Republike Slovenije.
(2) Z dnem uveljavitve tega pravilnika
preneha veljati Pravilnik o napredovanju na delovnem mestu na UL z dne 27. 5. 1994
s spremembami in dopolnitvami z dne 22. 8. 1995 in z dne 13. 11. 1996.«.

Spremembe Pravilnika o napredovanju v plačne
razrede na Univerzi v Ljubljani (Uradni list RS, št. 43/17) vsebujejo naslednjo prehodno in
končno določbo:
»4. člen
(prehodna in
končna določba)
Te spremembe začnejo veljati naslednji dan
po objavi v Uradnem listu Republike Slovenije ob predhodnem soglasju Sveta
Republike Slovenije za visoko šolstvo.«.

Sprememba Pravilnika o napredovanju v plačne
razrede na Univerzi v Ljubljani (Uradni list RS, št. 24/19) vsebuje naslednjo končno določbo:
»2. člen
(končna
določba)
Ta sprememba začne veljati naslednji dan po
objavi v Uradnem listu Republike Slovenije ob predhodnem soglasju Sveta
Republike Slovenije za visoko šolstvo.«.