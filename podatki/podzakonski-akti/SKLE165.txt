I
Vlada Republike Slovenije odreja javno razgrnitev osnutka
lokacijskega načrta za izvennivojski priključek Slovenska Bistrica sever na
odseku avtomobilske ceste A 10 Hoče–Arja vas (v nadaljevanju: osnutek
lokacijskega načrta) in javno razgrnitev predloga sprememb in dopolnitev
prostorskih sestavin dolgoročnega plana Občine Slovenska Bistrica za obdobje
1986–2000 in srednjeročnega družbenega plana Občine Slovenska Bistrica za
obdobje 1986–1990 s programsko zasnovo v delu, ki ga opredeljuje osnutek
lokacijskega načrta, ki jih je izdelal Zavod za urbanizem, p.o., Maribor, pod
številkami projektov 1816-5/94, 1816-6/94, 1816-7/94 in 1816-8/94, v novembru
1995.
II
Vlada Republike Slovenije ugotavlja, da je osnutek
lokacijskega načrta skladen s prostorskimi sestavinami dolgoročnega plana SR
Slovenije za obdobje od leta 1986 do leta 2000 (Uradni list SRS, št. 1/86,
41/87 in Uradni list RS, št. 36/90), prostorskimi sestavinami družbenega plana
SR Slovenije za obdobje od leta 1986 do leta 1990 (Uradni list SRS, št. 2/86,
41/87 in 23/89) in odlokom o spremembah in dopolnitvah prostorskih sestavin
dolgoročnega in srednjeročnega družbenega plana Republike Slovenije, ki ga je
Državni zbor Republike Slovenije sprejel 13. novembra 1995 ter predstavlja
spremembo in dopolnitev prostorskih sestavin dolgoročnega plana Občine
Slovenska Bistrica za obdobje od leta 1986 do leta 2000 in srednjeročnega
družbenega plana Občine Slovenska Bistrica za obdobje od leta 1986 do leta 1990
s programsko zasnovo v delu, ki ga opredeljuje osnutek lokacijskega načrta (v
nadaljevanju: spremembe in dopolnitve planskih aktov občine).
III
Vlada Republike Slovenije predlaga Občini Slovenska Bistrica
v obravnavo in sprejem spremembe in dopolnitve planskih aktov občine.
IV
Občina Slovenska Bistrica mora poskrbeti za izvedbo javne
razgrnitve in organizacijo javnih obravnav osnutka lokacijskega načrta in
predloga sprememb in dopolnitev planskih aktov občine. 
Javna razgrnitev traja en mesec od uveljavitve tega sklepa.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občine, pripombe in predloge vsi zainteresirani in prizadeti.
VI
Občina Slovenska Bistrica mora v roku 30 dni po preteku javne
razgrnitve poslati ministru za okolje in prostor vse zbrane pripombe in
predloge. Če v tem roku minister ne prejme pripomb in predlogov z javne razgrnitve,
se šteje, da na osnutek lokacijskega načrta ni pripomb oziroma, da je ta
usklajen.
VII
Ta sklep začne veljati tretji dan po objavi v Uradnem listu
Republike Slovenije.
Št. 350-04/93-4/16-8
Ljubljana, dne 7. decembra 1995.
Vlada Republike Slovenije
dr. Janez Drnovšek l. r.
Predsednik