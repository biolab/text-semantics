1. člen
(vsebina sklepa)
(1) Ta sklep na podlagi 284. člena, četrtega odstavka
536. člena in petega odstavka 578. člena Zakona o zavarovalništvu
(Uradni list RS, št. 93/15, 9/19 in 102/20; v nadaljevanju ZZavar-1)
določa vrste, obseg, roke in način poročanja podatkov, ki jih morajo
zavarovalnice, pozavarovalnice, Slovensko zavarovalno združenje v delu, ki se
nanaša na poslovanje škodnega sklada in odškodninskega urada (v nadaljnjem besedilu:
Slovensko zavarovalno združenje), in zavarovalni oziroma pozavarovalni pooli
poročati Agenciji za zavarovalni nadzor.
(2) Nadalje ta sklep na podlagi drugega odstavka 332.g člena
v zvezi s 4. in 8. točko prvega odstavka 332.f člena Zakona o pokojninskem
in invalidskem zavarovanju (Uradni list RS, št. 96/12, 39/13, 99/13 –
ZSVarPre-C, 101/13 – ZIPRS1415, 44/14 – ORZPIZ206, 85/14 – ZUJF-B, 95/14 –
ZUJF-C, 90/15 – ZIUPTD, 102/15, 23/17, 40/17, 65/17, 28/19, 75/19, 36/20 –
ZIUJP in 49/20 – ZIUZEOP; v nadaljnjem besedilu: ZPIZ-2) določa vsebino poročil
ter roke in način poročanja podatkov, ki jih morajo pokojninske družbe poročati
Agenciji za zavarovalni nadzor.
2. člen
(premije in zavarovalnine)
(1) Zavarovalnice, pokojninske družbe, Slovensko
zavarovalno združenje in zavarovalni oziroma pozavarovalni pooli podatke o
številu zavarovanj, obračunanih zavarovalnih premijah, številu škod in
obračunanih zavarovalninah, po zavarovalnih vrstah in posameznih zavarovanjih
iz zavarovalne vrste oziroma za opravljanje dejavnosti upravljanja pokojninskih
skladov po zakonu, ki ureja pokojninske sklade, poročajo na obrazcih S-1 do
S-21 in S-32, ki so priloga in sestavni del tega sklepa.
(2) Pozavarovalnice in zavarovalni oziroma pozavarovalni
pooli ter zavarovalnice, ki opravljajo pozavarovalne posle, podatke o
obračunanih pozavarovalnih premijah in obračunanih zavarovalninah po
zavarovalnih vrstah poročajo na obrazcih S-30 in S-31, ki sta priloga in
sestavni del tega sklepa.
(3) Podatki o zavarovalnih oziroma pozavarovalnih
premijah, prikazani na obrazcih od S-1 do S-21 in od S-30 do S-32, ne vsebujejo
davka od zavarovalnih poslov.
(4) V obrazcih od S-1 do S-19 in S-32 se postavke
število polic (število zavarovancev, število zavarovanj) nanašajo na v obdobju
sklenjene oziroma spremenjene zavarovalne pogodbe (število zavarovancev,
število zavarovanj).
3. člen
(stroški)
Zavarovalnice in pokojninske družbe podatke o obratovalnih stroških,
stroških pridobivanja zavarovanj, sklepalnih provizijah, stroških reševanja
škod ter stroških preventivne dejavnosti po zavarovalnih vrstah oziroma za
opravljanje dejavnosti upravljanja pokojninskih skladov po zakonu, ki ureja
pokojninske sklade, poročajo na obrazcu S-22, ki je priloga in sestavni del
tega sklepa.
4. člen
(kreditna zavarovanja)
Zavarovalnice za kreditna zavarovanja podatke o zavarovalnih vsotah
ob sklenitvi, glede na trajanje zavarovanja, podatke o zavarovalnih vsotah za
preostala jamstva in podatke o plačilih regresnih zavezancev poročajo na
obrazcih S-23 do S-25, ki so priloga in sestavni del tega sklepa.
5. člen
(člani pokojninskih skladov)
(1) Zavarovalnice in pokojninske družbe za posamezne
pokojninske sklade podatke o številu članov in višini zavarovalno-tehničnih
rezervacij na zadnji dan obdobja ter statistične podatke o vplačanih premijah,
o rednih in izrednih prekinitvah zavarovanj ter izplačilih odkupnih vrednosti
oziroma prenosih denarnih sredstev na drugega upravljavca pokojninskih skladov
in prenosih odkupnih vrednosti na izplačevalca pokojninskih rent poročajo na
obrazcih S-26 do S-28, ki so priloga in sestavni del tega sklepa.
(2) Na obrazcih iz prejšnjega odstavka zavarovalnice in
pokojninske družbe poročajo tudi za posamezne pokojninske načrte, ki se
izvajajo preko pokojninskega sklada, podatke o številu in višini matematičnih
rezervacij članov, ki so v mirovanju oziroma ki so zadržali pravice, podatke o
številu delodajalcev, ki so vključeni v pokojninski načrt, in podatke o številu
delodajalcev, ki ne plačujejo premij.
6. člen
(obvezna zavarovanja)
Zavarovalnice za obvezna zavarovanja poročajo izkaz izida na
obrazcu S-29, ki je priloga in sestavni del tega sklepa.
7. člen
(zbiranje podatkov in rok poročanja)
(1) Zavezanci za poročanje, opredeljeni v posameznih
določbah tega sklepa (v nadaljnjem besedilu: zavezanci za poročanje), poročajo
podatke iz 2., 3. in 5. člena tega sklepa za obdobja:
-       
od 1. januarja do 31. marca,
-       
od 1. januarja do 30. junija,
-       
od 1. januarja do 30. septembra,
-       
od 1. januarja do 31. decembra.
(2) Zavezanci za poročanje za obdobja od
1. januarja do 31. marca, od 1. januarja do 30. junija in
od 1. januarja do 30. septembra poročajo v roku enega meseca po
izteku posameznega obdobja.
(3) Zavezanci za poročanje za obdobje od
1. januarja do 31. decembra poročajo v roku dveh mesecev po izteku
navedenega obdobja.
(4) Zavarovalnice podatke iz 4. in 6. člena tega
sklepa poročajo na letnem nivoju v roku dveh mesecev po izteku posameznega koledarskega
leta.
8. člen
(način poročanja)
Zavezanci za poročanje poročajo podatke iz tega sklepa v
elektronski obliki na obrazcih, ki so priloga in sestavni del tega sklepa.

Obrazec
S-1 – Nezgodno zavarovanje (vključno z zavarovanji nesreč pri deli in poklicnih
obolenj)
Obrazec
S-2 – Zdravstveno zavarovanje
Obrazec
S-3 – Zavarovanje kopenskih motornih vozil
Obrazec
S-4 – Zavarovanje tirnih vozil
Obrazec
S-5 – Letalsko zavarovanje
Obrazec
S-6 – Zavarovanje plovil
Obrazec
S-7 – Zavarovanje prevoza blaga
Obrazec
S-8 – Zavarovanje požara in elementarnih nesreč
Obrazec
S-9 – Drugo škodno zavarovanje
Obrazec
S-10 – Zavarovanje odgovornosti pri uporabi motornih vozil
Obrazec
S-11 – Zavarovanje odgovornosti pri uporabi zrakoplovov
Obrazec
S-12 – Zavarovanje odgovornosti pri uporabi plovil
Obrazec
S-13 – Splošno zavarovanje odgovornosti
Obrazec
S-14 – Kreditno zavarovanje
Obrazec
S-15 – Kavcijsko zavarovanje
Obrazec
S-16 – Zavarovanje različnih finančnih izgub
Obrazec
S-17 – Zavarovanje stroškov postopka 
Obrazec
S-18 – Zavarovanje pomoči
Obrazec
S-19 – Življenjska zavarovanja
Obrazec
S-20 – Zavarovalna premija 
Obrazec
S-21 – Odškodnina oziroma zavarovalnina zavarovanja 
Obrazec
S-22 – Obratovalni stroški, stroški pridobivanja zavarovanj, sklepne provizije,
stroški reševanja škod, stroški preventivne dejavnosti
Obrazec
S-23 – Kreditna zavarovanja, sklenjena v poslovnem letu (t), glede na trajanje
Obrazec
S-24 – Preostala jamstva kreditnih zavarovanj na dan 31. 12. poslovnega leta t
Obrazec
S-25 – Plačila regresnih zavezancev kreditnih zavarovanj v poslovnem letu 
Obrazec
S-26 – Podatki o članih pokojninskih skladov
Obrazec
S-27 – Kolektivno sklenjene zavarovalne pogodbe za prostovoljno dodatno
pokojninsko zavarovanje
Obrazec
S-28 – Individualno sklenjene zavarovalne pogodbe za prostovoljno dodatno
pokojninsko zavarovanje
Obrazec
S-29 – Obvezna zavarovanja
Obrazec
S-30 – Pozavarovalna premija
Obrazec
S-31 – Zavarovalnina pozavarovanja
Obrazec
S-32 – Spremembe pri dolgoročnih zavarovanjih

Sklep o zavarovalno-statističnih podatkih
(Uradni list RS, št. 25/19) vsebuje naslednjo končno določbo:
»9. člen
(uveljavitev)
(1) Z dnem uveljavitve tega sklepa preneha veljati Sklep
o zavarovalno-statističnih podatkih (Uradni list RS, št. 9/06).
(2) Ta sklep začne veljati petnajsti dan po objavi v
Uradnem listu Republike Slovenije.
(3) Zavezanci za poročanje prvič poročajo na obrazcih
tega sklepa za obdobje od 1. januarja 2019 do 30. junija 2019.«.

Sklep o spremembi Sklepa o zavarovalno-statističnih
podatkih (Uradni list RS, št. 46/19) vsebuje naslednjo končno določbo:
»2. člen
Ta sklep začne veljati petnajsti dan po objavi v Uradnem
listu Republike Slovenije.«.

Sklep
o spremembi Sklepa o zavarovalno-statističnih podatkih (Uradni
list RS, št. 82/20) vsebuje naslednjo končno določbo:
»2. člen
(uveljavitev)
Ta sklep začne veljati petnajsti dan po objavi v Uradnem
listu Republike Slovenije.«.

Sklep
o spremembah Sklepa o zavarovalno-statističnih podatkih (Uradni list RS, št. 162/20)
vsebuje naslednjo končno določbo:
»5. člen
(uveljavitev)
Ta sklep začne veljati petnajsti dan po objavi v Uradnem
listu Republike Slovenije.«.

Sklep
o spremembi Sklepa o zavarovalno-statističnih podatkih (Uradni list RS, št. 80/21)
vsebuje naslednjo končno določbo:
»2. člen
(uveljavitev)
Ta sklep začne veljati petnajsti dan po objavi v Uradnem
listu Republike Slovenije.«.