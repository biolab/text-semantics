1. člen
S tem odlokom se zaradi zmanjšanja tveganja okužbe in
širjenja okužbe z virusom SARS-CoV-2 določi obvezna namestitev razpršilnikov za
razkuževanje rok v večstanovanjskih stavbah.
2. člen
(1) Upravniki večstanovanjskih stavb ob vhodu vanje in
ob vhodu v dvigalo, če ga večstanovanjska stavba ima, zagotovijo namestitev
razpršilnikov za razkuževanje rok. Namestitev iz prejšnjega stavka opravi
upravnik sam ali zagotovi, da to opravi tretja oseba, ki jo izbere upravnik,
ali pa eden od etažnih lastnikov, če upravnik nima na razpolago dovolj
zaposlenih ali ne more zagotoviti, da delo opravi tretja oseba.
(2) V večstanovanjskih stavbah, ki v skladu s posebnimi
predpisi nimajo upravnika, namestitev iz prejšnjega odstavka zagotovijo etažni
lastniki v večstanovanjskih stavbah.
3. člen
Strokovno utemeljenost ukrepa iz tega odloka Vlada Republike
Slovenije ugotavlja vsakih 14 dni in ob upoštevanju strokovnih razlogov odloči,
da se ta ukrep še naprej uporablja, ali pa ukrep spremeni oziroma odpravi ter o
tem obvesti Državni zbor in javnost.
4. člen
Ta odlok začne veljati 7. oktobra 2020.
Št. 00725-37/2020
Ljubljana, dne 2. oktobra 2020
EVA 2020-2711-0088
Vlada Republike Slovenije
Janez Janša
predsednik