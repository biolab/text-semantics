1
Banka Slovenije bo 15. marca 2010 dala v prodajo in obtok
zbirateljske kovance, in sicer zlatnike z nominalno vrednostjo 100 eurov in
srebrnike z nominalno vrednostjo 30 eurov, izdane ob Svetovnem prvenstvu v
poletih v Planici, z znamenji, ki so določena z Uredbo o obsegu izdaje,
sestavinah, apoenih in glavnih znamenjih zbirateljskih kovancev ob Svetovnem
prvenstvu v poletih v Planici (Uradni list RS, št. 63/09).
2
Prodajna cena zlatnika in srebrnika bo višja od njihove
nominalne vrednosti, in sicer bo prodajna cena zlatnika 200 eurov, srebrnika pa
40 eurov.
3
Vsi zbirateljski kovanci iz 1. točke tega sklepa so zakonito plačilno
sredstvo na območju Republike Slovenije v višini nominalne vrednosti, ki je
označena na njih.
4
Ta sklep začne veljati naslednji dan po objavi v Uradnem listu
Republike Slovenije.
Št. GP-14/10
Ljubljana, dne 9. februarja 2010
Predsednik
Sveta Banke Slovenije
dr. Marko Kranjec l.r.