1. člen
S tem pravilnikom se sprejme gozdnogospodarski načrt gozdnogospodarske
enote Laško (2010–2019), št. 09‑46/10
z dne 30. 8. 2010, ki ga je za obdobje od 1. januarja 2010 do 31. decembra 2019
izdelal Zavod za gozdove Slovenije, Območna enota Celje.
2. člen
Gozdnogospodarska enota Laško, ki meri 7.946,60 ha, se nahaja
v Gozdnogospodarskem območju Celje, v občini Laško, oziroma v katastrskih
občinah Laško, Lahomšek, Reka, Požnica, Rifengozd, Vrh nad Laškim, Lože,
Plazovje, Lažiše, Lahomno, Trobni Dol in Olešče.
3. člen
V gozdnogospodarski enoti Laško je s 1. januarjem 2010 ugotovljeno
naslednje stanje gozdov:
a)    
lastništvo: 97,0% zasebnih gozdov v lasti fizičnih ali pravnih oseb,
2,0% državnih gozdov in 1,0% gozdov lokalnih skupnosti;
b)    
površina: 3.790,62 ha, od katere je 3.592,96 ha večnamenskih gozdov in
197,66 ha varovalnih gozdov;
c)    
lesna zaloga: 305,0 m3/ha, od tega 50,0 m3/ha
iglavcev in 255,0 m3/ha listavcev;
d)    
tekoči letni prirastek: 7,58 m3/ha, od tega 1,34 m3/ha
iglavcev in 6,24 m3/ha listavcev.
4. člen
(1) V gozdnogospodarskem načrtu gozdnogospodarske enote Laško
(2010–2019) je ob upoštevanju usmeritev iz gozdnogospodarskega načrta
Gozdnogospodarskega območja Celje, izdelanega za obdobje od 1. januarja 2001 do
31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Laško določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 3.526,40 ha,
-       
ekološke funkcije na površini 264,42 ha in
-       
socialne funkcije na površini 200,75 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Laško (2010–2019) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Laško za obdobje od 1. januarja 2010 do 31.
decembra 2019 določeni naslednji ukrepi:
-       
najvišji možni posek v višini 237.653 m3, od tega 38.111 m3
iglavcev in 199.542 m3 listavcev,
-       
gojitvena dela, potrebna za ohranitev in razvoj gozdov, na površini
448,02 ha,
-       
nega drogovnjaka na površini 140,72 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 5.200 količki,
-       
nega habitatov prosto živečih živali, in sicer sajenje 1.000 sadik
plodonosnega drevja.
(2) V gozdnogospodarskem načrtu gozdnogospodarske enote Laško
(2010–2019) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Laško, v obdobju od uveljavitve tega
pravilnika do 31. decembra 2019, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Laško (2010–2019).
7. člen
Po en izvod gozdnogospodarskega načrta gozdnogospodarske enote
Laško (2010–2019) je na vpogled na sedežu Zavoda za gozdove Slovenije, Območne
enote Celje, Ljubljanska 13, Celje, na sedežu Zavoda za gozdove Slovenije,
Krajevne enote Laško, Trubarjeva ulica 35, Laško in na Ministrstvu za kmetijstvo,
gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Laško (2010–2019).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-519/2010
Ljubljana, dne 30. decembra 2010
EVA 2010-2311-0052
mag. Dejan Židan l.r.
Minister
za kmetijstvo, gozdarstvo in prehrano