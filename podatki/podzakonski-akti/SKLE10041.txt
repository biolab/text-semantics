I
Osebam z začasnim zatočiščem in osebam, ki so pridobile dovoljenje
za stalno prebivanje v Republiki Sloveniji v skladu z Zakonom o dopolnitvah
zakona o začasnem zatočišču (Uradni list RS, št. 67/02) in prebivajo v
nastanitvenih centrih Ministrstva za notranje zadeve, ter se odločijo za
zasebno nastanitev, se dodeli denarno nadomestilo za zasebno nastanitev.
II
Denarno nadomestilo za zasebno nastanitev se osebam iz
prejšnje točke dodeli za obdobje 24 mesecev v višini 102,78 eura mesečno na
osebo.
III
Denarno nadomestilo za zasebno nastanitev se osebi iz točke I
tega sklepa izplača, ko ta obvesti Ministrstvo za notranje zadeve o spremembi
naslova stalnega prebivališča ali predloži drugo dokazilo o spremembi naslova
stalnega prebivališča.
IV
Izplačilo denarnega nadomestila za zasebno nastanitev bremeni
proračunsko postavko Ministrstva za notranje zadeve 6094 – oskrba migrantov.
V
Ta sklep začne veljati naslednji dan po objavi v Uradnem listu
Republike Slovenije.
Št. 00717-19/2014
Ljubljana, dne 5. junija 2014
EVA 2014-1711-0055
Vlada Republike Slovenije
mag. Alenka Bratušek l.r.
Predsednica