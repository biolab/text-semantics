1. člen
Pokojnine in drugi prejemki, priznani na podlagi pravic iz
prvega odstavka 3. člena, prejemki iz 389. člena, iz četrtega odstavka 392.
člena ter 404. in 405. člena Zakona o pokojninskem in invalidskem zavarovanju
(Uradni list RS, št. 96/12, 39/13, 99/13 – ZSVarPre-C, 101/13 – ZIPRS1415,
44/14 – ORZPIZ206, 85/14 – ZUJF-B, 95/14 – ZUJF-C, 90/15 – ZIUPTD, 102/15,
23/17, 40/17, 65/17, 28/19, 75/19, 139/20, 189/20 – ZFRO, 51/21, 121/21,
162/21, 196/21 – ZDOsk in 10/22; v nadaljnjem besedilu: ZPIZ-2), razen letnega
dodatka in dodatka za pomoč in postrežbo, ki so bili priznani do vključno
31. decembra 2010, se od 1. januarja 2022 dodatno uskladijo tako, da
se povečajo za 3,5 odstotka.
Pokojnine in drugi prejemki, priznani na podlagi pravic iz
prvega odstavka 3. člena, prejemki iz 389. člena, iz četrtega odstavka 392.
člena, 404. in 405. člena ZPIZ-2, razen letnega dodatka in dodatka za pomoč in
postrežbo, ki so bili priznani v letu 2011, se od 1. januarja 2022 dodatno
uskladijo tako, da se povečajo za 1,7 odstotka.
Pokojnine in drugi prejemki, priznani na podlagi pravic iz
prvega odstavka 3. člena, prejemki iz 389. člena, iz četrtega odstavka 392.
člena, 404. in 405. člena ZPIZ-2, razen letnega dodatka in dodatka za pomoč in
postrežbo, ki so bili priznani od 1. januarja 2012 dalje ter najnižja
pokojnina, zagotovljena pokojnina in najnižji znesek invalidske pokojnine iz
prvega, tretjega in četrtega odstavka 39. člena ZPIZ-2 se od 1. januarja
2022 dodatno uskladijo tako, da se povečajo za 1,0 odstotka.
2. člen
Med pokojnine in druge prejemke iz prejšnjega člena, ki se
uskladijo po tem sklepu, se štejejo:
1.     
pokojnine, uveljavljene po splošnih predpisih,
2.     
prejemki na podlagi invalidnosti po prvem odstavku 107. člena ZPIZ-2,
3.     
vdovske pokojnine iz četrtega odstavka 392. člena ZPIZ-2,
4.     
pokojnine po Zakonu o starostnem zavarovanju kmetov (Uradni list SRS,
št. 13/72, 26/73, 45/73, 29/75, 14/77, 30/79, 1/82 – odl. US in 27/83) iz 404.
člena ZPIZ-2, pri čemer po prvem odstavku 1. člena tega sklepa usklajena
starostna oziroma družinska pokojnina znaša 288,42 eura, starostna pokojnina
kmeta borca NOV pred 9. 9. 1943 oziroma pred 13. 10. 1943 ali
njegovega zakonca pa 576,83 eura, po drugem odstavku 1. člena tega sklepa
usklajena starostna oziroma družinska pokojnina znaša 283,41 eura, starostna
pokojnina kmeta borca NOV pred 9. 9. 1943 oziroma pred 13. 10. 1943
ali njegovega zakonca pa 566,79 eura, po tretjem odstavku 1. člena tega sklepa
usklajena starostna oziroma družinska pokojnina znaša 281,46 eura, starostna
pokojnina kmeta borca NOV pred 9. 9. 1943 oziroma pred 13. 10. 1943
ali njegovega zakonca pa 562,89 eura,
5.     
dodatki po Zakonu o zagotavljanju socialne varnosti slovenskim
državljanom, ki so upravičeni do pokojnin iz republik nekdanje SFRJ (Uradni
list RS, št. 16/07 – uradno prečiščeno besedilo) in preživnine po Zakonu o
preživninskem varstvu kmetov (Uradni list SRS, št. 1/79, 1/86 in Uradni list
RS, št. 114/06 – ZUTPG) iz 405. člena ZPIZ-2,
6.     
pokojnine, uveljavljene po posebnih predpisih,
7.     
pokojnine, priznane po Zakonu o pravicah iz pokojninskega in
invalidskega zavarovanja bivših vojaških zavarovancev (Uradni list RS, št.
12/07 – uradno prečiščeno besedilo, 28/09 in 61/10 – ZSVarPre),
8.     
deli pokojnine, priznani po 7. členu Zakona o poračunavanju finančnih
obveznosti Republike Slovenije iz pokojninskega in invalidskega zavarovanja
(Uradni list RS, št. 8/16),
9.     
dodatki, priznani po Zakonu o dodatku k pokojnini za delo in izjemne
dosežke na področju športa (Uradni list RS, št. 34/17 in 119/21),
10.  
akontacije pokojnin po Odloku o izplačevanju akontacij pokojnin, ki so
jih osebe s stalnim prebivališčem v Republiki Sloveniji uveljavile v drugih
republikah SFRJ (Uradni list RS, št. 26/91-I),
11.  
najnižja pokojnina, pri čemer po tem sklepu usklajena najnižja pokojnina
znaša 282,36 eura,
12.  
zagotovljena pokojnina, pri čemer po tem sklepu usklajena zagotovljena
pokojnina znaša 626,20 eura in
13.  
najnižji znesek invalidske pokojnine, pri čemer po tem sklepu usklajeni
najnižji znesek invalidske pokojnine znaša 392,43 eura.
3. člen
Po določbah tega sklepa se uskladijo tudi pokojnine,
odmerjene v sorazmernem delu po mednarodnih predpisih.
4. člen
Za odstotke, določene v prvem, drugem in tretjem odstavku 1.
člena tega sklepa, se uskladijo zneski pokojnin in drugih prejemkov, ki so
uživalcem pripadali za mesec december 2021.
Uskladitev se opravi po uradni dolžnosti pri izplačilu
pokojnin in drugih prejemkov za mesec januar 2022.
KONČNA DOLOČBA
5. člen
Ta sklep začne veljati naslednji dan po objavi v Uradnem
listu Republike Slovenije.
Št. 9000-4/2022/30-1
Ljubljana, dne 26. januarja 2022
EVA 2022-2611-0015
Svet Zavoda za pokojninsko
in invalidsko zavarovanje Slovenije
Dušan Bavec
predsednik