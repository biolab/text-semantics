1. člen
(1) Neposredni uporabniki proračuna
Republike Slovenije (v nadaljnjem besedilu: neposredni uporabniki) lahko v letu
2013 prevzemajo obveznosti do vključno srede, 23. oktobra 2013.
(2) Prevzemanje obveznosti iz
prejšnjega odstavka morajo neposredni uporabniki omejiti na način, da s
prevzemanjem obveznosti na integralnih postavkah tipa 1 ne prekoračijo 93 %
sprejetega obsega pravic porabe določenega v Rebalansu proračuna Republike
Slovenije za leto 2013.
(3) Omejitev iz prejšnjega odstavka ne
velja za obveznosti na plačnih kontih (podskupina kontov 400 in 401), za
energijo, vodo, komunalne storitve (konto 4022), za poslovne najemnine in
zakupnine (konto 4026), kazni in odškodnine (konto 4027), za plačila obresti
(podskupina kontov 403 in 404), za rezerve (podskupina kontov 409), za
transfere nezaposlenim (konto 4110), za družinske prejemke in starševska
nadomestila (konto 4111), za transfere za zagotavljanje socialne varnosti (konto
4112), za tekoče transfere v sklade socialnega zavarovanja (konto 4131), za
tekoče transfere v javne zavode (konto 4133), za tekoče transfere v državni
proračun (konto 4134) ter za plačila sredstev v proračun Evropske unije
(podskupina kontov 450).
(4) Prvi in drugi odstavek tega člena
ne veljata za prevzemanje obveznosti:
1.     
iz naslova zadolževanja države,
2.     
za tekoče transfere v sklade socialnega zavarovanja,
3.     
za plačila iz 29. člena Zakona o izvrševanju proračunov Republike
Slovenije za leti 2013 in 2014 (Uradni list RS, št. 104/12, 46/13, 56/13 –
ZŠtip-1, in 61/13; v nadaljnjem besedilu: ZIPRS1314),
4.     
iz naslova namenskih prejemkov, namenskih sredstev EU ter pripadajočih
sredstev slovenske udeležbe, po Zakonu o javnih financah (Uradni list RS, št.
11/11 – uradno prečiščeno besedilo, 110/11 – ZDIU12 in 14/13 – popr.) ter
ZIPRS1314,
5.     
za izdatke za nujna službena potovanja, v okviru finančno ovrednotenega
programa,
6.     
ki jih v izjemnih primerih predhodno odobri Ministrstvo za finance in
pri tem upošteva likvidnostni položaj in ciljni primanjkljaj proračuna države
za leto 2013.
1.a člen
Ne glede na 1. člen tega pravilnika lahko
neposredni uporabniki proračuna države prevzemajo obveznosti, ki bodo zapadle v
plačilo v prihodnjih letih, v skladu s 23. členom
ZIPRS1314.
2. člen
(1) Ne glede na 153. in 154. člen
Pravilnika o postopkih za izvrševanje proračuna Republike Slovenije (Uradni
list RS, št. 50/07, 61/08 in 3/13; v nadaljnjem besedilu: Pravilnik) so
neposredni uporabniki dolžni potrditi obrazec FEP v sistemu MFERAC in
predložiti dokumentacijo svoji računovodski službi najkasneje do četrtka,
24. oktobra 2013, do 16. ure za vse obveznosti iz prvega odstavka 1. člena
tega pravilnika.
(2) Neposredni uporabniki morajo
posredovati dokumentacijo v izplačilo v rokih, kot jih določa Pravilnik.
(3) Neposredni uporabniki morajo
predložiti:
1.     
odredbe za plačilo – nakazilo do vključno ponedeljka, 2. decembra
2013, najkasneje do 17. ure,
2.     
zahtevke za izplačilo do vključno četrtka, 5. decembra 2013,
najkasneje do 16. ure,
3.     
naloge za obračun drugih stroškov dela do vključno srede, 11. decembra
2013,
4.     
odredbe za plačilo – nakazilo stroškov iz prejšnje točke najkasneje do
torka, 24. decembra 2013.
(4) Ne glede na prvi, drugi in tretji
odstavek tega člena morajo neposredni uporabniki o obveznostih iz četrtega
odstavka 1. člena tega pravilnika obvestiti Ministrstvo za finance, dostaviti
dokumentacijo ter predložiti odredbe za izplačilo naslednji dan po prevzemu
obveznosti, vendar ne kasneje kot tri delovne dni pred rokom izplačila iz
proračuna.
(5) Ne glede na drugi in tretji
odstavek tega člena lahko odredbe za plačila transferov posameznikom in
gospodinjstvom predloži Ministrstvo za delo, družino, socialne zadeve in enake
možnosti, do vključno torka, 17. decembra 2013, vendar ne kasneje kot tri
delovne dni pred rokom izplačila iz proračuna.
3. člen
(1) Neposredni uporabniki morajo, v
skladu s 23. členom Uredbe o izvajanju postopkov pri porabi sredstev evropske
kohezijske politike v Republiki Sloveniji v programskem obdobju 2007–2013
(Uradni list RS, št. 17/09, 40/09, 3/10, 31/10, 79/10 in 4/13), najkasneje do
ponedeljka, 2. decembra 2013, predložiti organu za potrjevanje zahtevke za
povračilo sredstev za projekte, ki se financirajo iz sredstev evropske
kohezijske politike v programskem obdobju 2007–2013 za vsa sredstva, ki so za
ta namen izplačana iz državnega proračuna do torka, 29. oktobra 2013.
(2) Izplačila iz postavk slovenske
udeležbe in postavk namenskih sredstev EU iz 28. in 17. točke drugega odstavka
2. člena ZIPRS1314 so mogoča do torka, 31. decembra 2013, pod pogojem, da
so neposredni uporabniki predložili organu za potrjevanje zahtevke za povračilo
EU sredstev za vsa upravičena izplačila iz proračuna države, izplačana do
29. oktobra 2013 in pod pogojem, da so predložili odredbe za izplačilo
novih obveznosti najmanj tri delovne dni pred rokom izplačila.
(3) V primeru, da neposredni uporabnik
ne posreduje zahtevka v skladu s prvim odstavkom tega člena, Ministrstvo za
finance, selektivno glede na likvidnostni položaj proračuna ob koncu leta,
zadrži izvrševanje proračuna na integralnih postavkah neposrednih uporabnikov v
višini nečrpanih namenskih sredstev EU.
4. člen
(1) Med prejemke proračuna leta 2013
se vključujejo vsi prejemki, vplačani na podračun proračuna do vključno torka,
31. decembra 2013.
(2) Med izdatke proračuna se
vključujejo vsi izdatki za poravnavo obveznosti, nastalih v letu 2013,
izplačani do vključno torka, 31. decembra 2013.
(3) Obveznosti v breme proračuna leta
2013 se lahko plačujejo še prva dva delovna dneva v januarju 2014. Ne glede na
navedeno neposredni uporabniki pri pripravi mesečnega finančnega načrta za
december upoštevajo dejanski datum predvidenega plačila.
5. člen
Neposredni uporabniki, ki so nadzorniki
oziroma skrbniki javnofinančnih prihodkov, morajo zagotoviti praznitev prehodnih
računov proračuna na dan 31. december 2013 na način, kot ga določi
Ministrstvo za finance.
6. člen
Župan določi končni rok za prevzemanje
obveznosti, ki zapadejo v plačilo v breme občinskega proračuna za leto 2013,
upoštevaje veljavno proračunsko leto in predpisane plačilne roke.

Pravilnik o zaključku izvrševanja državnega in
občinskih proračunov za leto 2013 (Uradni list RS, št. 76/13) vsebuje naslednjo končno določbo:
»7. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o zaključku izvrševanja državnega in občinskih proračunov za leto 2013 (Uradni
list RS, št. 92/13) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o zaključku
izvrševanja državnega in občinskih proračunov za leto 2013 (Uradni list RS, št.
106/13) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.