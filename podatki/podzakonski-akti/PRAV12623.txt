1. člen
S tem pravilnikom se sprejme gozdnogospodarski načrt
gozdnogospodarske enote Semič (2016–2025), št. 07-16/16 z dne 31. avgusta
2016, ki ga je za obdobje od 1. januarja 2016 do 31. decembra 2025
izdelal Zavod za gozdove Slovenije, Območna enota Novo mesto.
2. člen
Gozdnogospodarska enota Semič, ki meri 7.321,16 ha, se nahaja
v gozdnogospodarskem območju Novo mesto, v občini Semič, oziroma v katastrskih
občinah Pribišje, Štrekljevec, Sodji Vrh, Črešnjevec, Vinji Vrh, Semič, Brezje
pri Vinjem Vrhu in Kot.
3. člen
V gozdnogospodarski enoti Semič je s 1. januarjem 2016
ugotovljeno naslednje stanje gozdov:
1.     
lastništvo: 95,8 % zasebnih gozdov v lasti fizičnih ali pravnih oseb,
4,0 % državnih gozdov in 0,2 % gozdov lokalnih skupnosti;
2.     
površina: 4.746,73 ha, od katere je 4.701,02 ha večnamenskih gozdov in
45,71 ha varovalnih gozdov;
3.     
lesna zaloga: 312,6 m3/ha, od tega 53,6 m3/ha
iglavcev in 259 m3/ha listavcev;
4.     
tekoči letni prirastek: 9,63 m3/ha, od tega 2,11 m3/ha
iglavcev in 7,52 m3/ha listavcev.
4. člen
(1) V gozdnogospodarskem načrtu gozdnogospodarske enote
Semič (2016–2025) je ob upoštevanju usmeritev iz gozdnogospodarskega načrta
gozdnogospodarskega območja Novo mesto, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih spoznanj
pri spremljanju razvoja gozdov v gozdnogospodarski enoti Semič določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 4.701,01 ha,
-       
ekološke funkcije na površini 222,22 ha ter
-       
socialne funkcije na površini 274,41 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Semič (2016–2025)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Semič za obdobje od
1. januarja 2016 do 31. decembra 2025 določeni naslednji ukrepi:
-       
najvišji možni posek v višini 425.666 m3, od tega
67.666 m3 iglavcev in 358.000 m3 listavcev,
-       
gojitvena dela, potrebna za ohranitev in razvoj gozdov, na površini
1.289,85 ha,
-       
nega drogovnjaka na površini 152,35 ha,
-       
varstvena dela, potrebna za zaščito pred žuželkami, v obsegu 200 dni,
-       
nega habitatov prostoživečih živali, in sicer vzdrževanje grmišč in
obrečnih pasov, omejkov, protivetrnih pasov in gozdnega roba na površini 1 ha,
vzdrževanje vodnih površin v obsegu 4 dni, načrtno puščanje biomase v gozdu v
obsegu 100 m3 in sajenje sadik plodonosnega drevja v obsegu
500 sadik.
(2) V gozdnogospodarskem načrtu gozdnogospodarske enote
Semič (2016–2025) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Semič v obdobju od uveljavitve tega
pravilnika do 31. decembra 2025 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Semič
(2016–2025).
7. člen
Po en izvod gozdnogospodarskega načrta gozdnogospodarske enote
Semič (2016–2025) je na vpogled na sedežu Zavoda za gozdove Slovenije, Območne
enote Novo mesto, Gubčeva 15, Novo mesto, na sedežu Zavoda za gozdove
Slovenije, revirne pisarne Semič, Taborska ulica 8, Semič in na Ministrstvu za
kmetijstvo, gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Semič (2016–2025).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-358/2016
Ljubljana, dne 20. decembra 2016
EVA 2016-2330-0014
Mag. Dejan Židan l.r.
minister
za kmetijstvo, gozdarstvo
in prehrano