1
Stroške strokovnega izpita krije delodajalec, ki je kandidata
prijavil k izpitu oziroma kandidat sam, če ni zaposlen.
2
Stroški celotnega strokovnega izpita za zdravstvene delavce in
zdravstvene sodelavce po programu znašajo 76.000 tolarjev.
Stroški strokovnega izpita iz enega predmeta znašajo 19.000
tolarjev.
Stroški strokovnega izpita iz predmeta Urgentna medicina za
zdravnike znašajo 57.000 tolarjev.
3
Delodajalec kandidata oziroma kandidat plača stroške
strokovnega izpita na podračun države št. 01100-1000621284 sklic št. 11
27111-7141009-007893 04 z oznako »za strokovni izpit pri Ministrstvu za zdravje
Republike Slovenije«. Pri sklicni številki se zadnji dve številki določita
glede na leto plačila.
4
Delodajalec oziroma kandidat mora plačati stroške strokovnega
izpita pet dni pred rokom, določenim za opravljanje strokovnega izpita in
dostaviti dokazilo o plačilu na Ministrstvo za zdravje.
5
Če kandidat ni v delovnem razmerju, o kritju stroškov odloči
minister, pristojen za zdravje.
6
Z dnem, ko začne veljati ta sklep, preneha veljati Sklep o
stroških strokovnega izpita (Uradni list RS, št. 119/03).
7
Ta sklep začne veljati naslednji dan po objavi v Uradnem listu
Republike Slovenije.
Št. 166-711/2004-1
Ljubljana, dne 27. julija 2004.
EVA 2004-2711-0087
dr. Dušan Keber l. r.
Minister
za zdravje