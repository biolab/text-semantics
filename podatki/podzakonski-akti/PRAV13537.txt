1. člen
Pravilnik o vsebini in obliki diplom ter potrdil o
izobraževanju na Visokošolskem zavodu Fizioterapevtika (v nadaljevanju Pravilnik)
določa obliko, vsebino in postopek za izdajo diplom in potrdil o drugih oblikah
izobraževanja na Visokošolskem zavodu Fizioterapevtika (v nadaljevanju VZ
Fizioterapevtika).
2. člen
VZ Fizioterapevtika izdaja:
-       
diplome;
-       
dvojnike diplom;
-       
potrdila o drugih oblikah izobraževanja.
Diplome in dvojniki diplom so javne listine. Javne listine so
tudi potrdila o opravljenih izpitih in potrdila o diplomiranju, ki jih
študentom in diplomantom izda VZ Fizioterapevtika. Vse javne listine VZ
Fizioterapevtika so sestavljene v slovenskem jeziku.
3. člen
Diploma se izda po opravljenih obveznostih študijskega
programa za pridobitev izobrazbe na posebnem najmanj 200 g papirju z
vodnim žigom.
4. člen
VZ Fizioterapevtika podeljuje diplome o zaključenem
študijskem programu prve stopnje (visokošolski strokovni študijski program) in
druge stopnje (magistrski študijski program).
5. člen
Diploma vsebuje:
-       
polno ime VZ Fizioterapevtika, na kateri je študij potekal,
-       
ime akreditiranega študijskega programa,
-       
stopnjo pridobljene izobrazbe,
-       
pridobljen strokovni naslov,
-       
ime in priimek kandidata ter datum in kraj njegovega rojstva.
Diploma ima zaporedno številko, datum diplomiranja, datum izdaje,
vodni žig ter podpis dekana VZ Fizioterapevtika.
Dimenzija diplome je 420 mm x 297 mm.
Sestavni del diplome je »Priloga k diplomi«. Sestavine obrazca
Priloga k diplomi, ki je sestavljen v slovenskem in angleškem jeziku, so
opredeljene v Pravilniku o prilogi k diplomi, ki ga sprejme minister, pristojen
za visoko šolstvo.
7. člen
VZ Fizioterapevtika izda potrdilo o drugih oblikah
izobraževanja, ki jih izvaja (tečaji, seminarji, poletne in zimske šole,
programi usposabljanja ipd.). Potrdilo podpiše dekan. Tako potrdilo ni javna
listina.
Potrdilo iz prvega odstavka vsebuje: ime in priimek
kandidata, naslov programa izobraževanja, podatke o vsebini, trajanju in
zaporedno številko, datum izdaje, vodni žig ter podpis izvajalca izobraževanja
in dekana VZ Fizioterapevtike, lahko pa tudi podatke o pridobljenih znanjih in
kreditnih točkah, če je izobraževanje ovrednoteno s kreditnimi točkami.
8. člen
O izdanih diplomah in potrdilih o drugih oblikah
izobraževanja VZ Fizioterapevtika vodi posebno evidenco.
9. člen
Če se pojavi utemeljen sum, da imetnik diplome ali potrdila ni
opravil s študijskim programom predpisanih obveznosti, uvede VZ
Fizioterapevtika skladno z veljavnimi predpisi ustrezne postopke.
10. člen
VZ Fizioterapevtika izda dvojnik diplome diplomantu, ki je
ustrezno preklical izgubljeno, uničeno ali odtujeno diplomo, če je iz evidence,
ki jo vodi VZ Fizioterapevtika razvidno, da mu je bil po zaključenih študijskih
obveznostih izdan izvirnik diplome.
Dvojnik diplome se izda na papirju, ki se uporablja za izdajo
diplome VZ Fizioterapevtika, s tem, da je v zgornjem desnem kotu na prvi strani
napisano, da gre za dvojnik. Na dvojniku diplome se z izjemo zaporedne številke
diplome navedejo podatki, ki jih mora po tem pravilniku vsebovati diploma, s
tem, da se namesto lastnoročnega podpisa pri imenu in priimku podpisnika zapiše
"l.r.".
Na hrbtni strani dvojnika diplome trenutni dekan VZ
Fizioterapevtika podpiše klavzulo o skladnosti podatkov dvojnika diplome s
podatki evidence, na temelju katere se dvojnik diplome izdaja. Na hrbtni strani
dvojnika diplome se odtisne žig VZ Fizioterapevtika. V evidenco o izdanih
diplomah se vpiše podatek o izdanem dvojniku diplome, skupaj s podatki o
preklicu izvirnika.

Pravilnik o vsebini in obliki diplom ter
potrdil o drugih oblikah izobraževanja na Visokošolskem zavodu Fizioterapevtika
(Uradni list RS, št. 42/18) vsebuje naslednjo končno določbo:
»11. člen
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o spremembi Pravilnika o vsebini in
obliki diplom ter potrdil o drugih oblikah izobraževanja na Visokošolskem zavodu
Fizioterapevtika (Uradni list RS, št. 22/19) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.