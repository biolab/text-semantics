1. člen
S tem pravilnikom se sprejme gozdnogospodarski načrt
gozdnogospodarske enote Pivka jama-Grmada, št. 05-09/02 z dne 23. oktobra 2003,
ki ga je za obdobje od 1. 1. 2002 do 31. 12. 2011 izdelal Zavod za gozdove Slovenije,
Območna enota Postojna.
2. člen
Gozdnogospodarska enota Pivka jama-Grmada, ki meri 4.113,11
ha, se nahaja v Gozdnogospodarskem območju Postojna, v občini Postojna, oziroma
v katastrskih občinah Dolenja Planina, Gorenja Planina, Kačja vas, Strmica in
Postojna.
3. člen
V gozdnogospodarski enoti Pivka jama-Grmada je z dnem 1. 1.
2002 ugotovljeno naslednje stanje gozdov:
A)    
površina: 2.705,12 ha, od katere je:
- 
2.677,31 ha večnamenskih gozdov in 27,81 ha gozdov s posebnim namenom, v
katerih so gozdnogospodarski ukrepi dovoljeni;
- 
459,62 ha državnih gozdov, 8,63 ha občinskih gozdov, 2.206,20 ha
zasebnih gozdov v lasti fizičnih oseb in 30,67 ha zasebnih gozdov v lasti
pravnih oseb;
B)    
lesna zaloga: 232,3 m3/ha, od tega 108,7 m3/ha
iglavcev in 123,6 m3/ha listavcev,
C)   
tekoči letni prirastek: 6,9 m3/ha, od tega 2,5 m3/ha
iglavcev in 4,4 m3/ha listavcev.
4. člen
V gozdnogospodarskem načrtu gozdnogospodarske enote Pivka
jama-Grmada je ob upoštevanju usmeritev iz gozdnogospodarskega načrta
Gozdnogospodarskega območja Postojna, izdelanega za obdobje od 1. 1. 2001 do
31. 12. 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Pivka jama-Grmada, določeno, da so najbolj
poudarjene funkcije gozdov, ki določajo način gospodarjenja z gozdom,
-       
proizvodne funkcije na površini 1.455,07 ha,
-       
ekološke funkcije na površini 512,43 ha ter
-       
socialne funkcije na površini 348,8 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Pivka jama-Grmada določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Pivka jama-Grmada za obdobje od 1. 1. 2002
do 31. 12. 2011 določeni naslednji ukrepi:
-       
najvišji možni posek v višini 102.288 m3, od tega 43.425 m3
iglavcev in 58.863 m3 listavcev,
-       
gojitvena dela, potrebna za ohranitev in razvoj gozdov, na površini
605,71 ha,
-       
nega mlajšega drogovnjaka na površini 63,92 ha,
-       
varstvena dela, potrebna za zaščito pred divjadjo, in sicer s 3.032 m
ograje, z 9.000 tulci ter s premazom na površini 60,23 ha,
-       
varstvena dela, potrebna za zaščito pred žuželkami v obsegu 40 delovnih
dni ter za varstvo pred požari v obsegu 10 delovnih dni,
-       
nega habitatov prosto živečih živali, in sicer vzdrževanje travinj na
površini 10,70 ha,
-       
gradnja gozdnih cest v dolžini 2.3 km,
-       
gradnja in rekonstrukcija gozdnih vlak v dolžini 31.8 km.
V gozdnogospodarskem načrtu gozdnogospodarske enote Pivka
jama-Grmada so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Pivka jama-Grmada v obdobju od
uveljavitve tega pravilnika do 31. 12. 2011 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Pivka jama-Grmada.
7. člen
Po en izvod gozdnogospodarskega načrta gozdnogospodarske
enote Pivka jama-Grmada je na vpogled na sedežu Zavoda za gozdove Slovenije,
Območne enote Postojna, Vojkova 9, Postojna, na sedežu Zavoda za gozdove
Slovenije, Krajevne enote Postojna, Vojkova 9, Postojna, in na Ministrstvu za
kmetijstvo, gozdarstvo in prehrano, Dunajska 56-58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Pivka jama-Grmada.
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-05-6/01/7
Ljubljana, dne 14. aprila 2004.
EVA 2003-2311-0106
Minister
za kmetijstvo, gozdarstvo in prehrano
mag. Franc But l. r.