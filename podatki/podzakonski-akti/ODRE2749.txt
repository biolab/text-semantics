1. člen
Ta odredba ureja začasno spremembo zahtevane vsebnosti
dejanskega alkohola za vino s priznanim tradicionalnim poimenovanjem Cviček
letnika 2021 za izvajanje drugega odstavka 14. člena in prvega odstavka 18.
člena Delegirane uredbe Komisije (EU) 2019/33 z dne 17. oktobra 2018 o
dopolnitvi Uredbe (EU) št. 1308/2013 Evropskega parlamenta in Sveta v zvezi z
vlogami za zaščito označb porekla, geografskih označb in tradicionalnih izrazov
v vinskem sektorju, postopkom ugovora, omejitvami uporabe, spremembami
specifikacij proizvoda, preklicem zaščite ter označevanjem in predstavitvijo
(UL L št. 9 z dne 11. 1. 2019, str. 2), zadnjič spremenjene z Delegirano uredbo
Komisije (EU) 2021/1375 z dne 11. junija 2021 o spremembi Delegirane uredbe
(EU) 2019/33 glede spremembe tradicionalnih izrazov v vinskem sektorju (UL L
št. 297 z dne 20. 8. 2021, str. 16).
2. člen
Ne glede na določbo 1. točke prvega odstavka 13. člena
Pravilnika o vinu s priznanim tradicionalnim poimenovanjem Cviček (Uradni list
RS, št. 44/22) se za vino s priznanim tradicionalnim poimenovanjem Cviček
letnika 2021 dovoli vsebnost dejanskega alkohola od 8,50 vol. % do 10,24 vol.
%.
KONČNA DOLOČBA
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 007-110/2022
Ljubljana, dne 19. aprila 2022
EVA 2022-2330-0024
Dr. Jože Podgoršek
minister
za kmetijstvo, gozdarstvo in
prehrano