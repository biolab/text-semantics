1. člen
Objekt in okoliš objekta Gorski telekomunikacijski objekt
Ministrstva za notranje zadeve na Šmarni gori (v nadaljnjem besedilu: objekt)
je zaradi izvajanja funkcije pomembne telekomunikacijske vozliščne točke posebnega
pomena za opravljanje nalog policije.
2. člen
Objekt iz prejšnjega člena je poslovni prostor velikosti 22.5
m2 in antenski stolp, ki sta v uporabi in v upravljanju Ministrstva
za notranje zadeve in se nahajata v, oziroma ob, zgradbi Šmarna gora 59, na
parcelnih številkah 301 in 302 v katastrski občini Tacen in sta namenjena
postavitvi telekomunikacijskih naprav za potrebe policije.
3. člen
Okoliš objekta je funkcionalno zemljišče, na katerem stoji
antenski stolp in se nahaja na katastrski parceli številka 301.
4. člen
(1) Zaradi varovanja objekta in okolice objekta policija
izvaja ukrepe operativnega, tehničnega in fizičnega varovanja. 
(2) Operativno varovanje obsega patruljiranje, opazovanje in
spremljanje informacij z namenom spremljanja vseh pojavov in dogodkov v
varovanem območju. 
(3) Tehnično varovanje obsega sistem protivlomnega in
protipožarnega varovanja, videonadzor, fizične oglede ter sistem, ki omogoča
kontrolo vstopa – izstopa in zadrževanja v objektu. 
(4) Fizično varovanje obsega neposredno, stalno ali občasno
fizično prisotnost delavcev policije v objektu in okolici objekta.
5. člen
(1) Objekt in okoliš objekta se varuje po stopnjah varovanja,
ki jih narekuje stopnja ogroženosti objekta in trenutne varnostne razmere. 
(2) Stopnja varovanja pomeni količino in vrsto varnostnih
ukrepov. 
(3) Obseg in vrsto varnostnih ukrepov za posamezne stopnje
varovanja določi generalni direktor policije z načrtom varovanja.
6. člen
Način vstopanja v objekt in na območje okoliša objekta ter
gibanje v objektu in okolišu objekta določi generalni direktor policije.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 1714-06-490080
Ljubljana, dne 6. novembra 2006
EVA 2006-1711-0035
Dragutin Mate l.r. 
Minister 
za notranje zadeve