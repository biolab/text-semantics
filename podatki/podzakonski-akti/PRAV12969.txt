1. člen
Ta pravilnik določa poklice v zdravstveni dejavnosti, za
katere se pred prvim občasnim ali začasnim opravljanjem zdravstvenih storitev v
Republiki Sloveniji preveri poklicna kvalifikacija ponudnika storitev.
2. člen
Poklicna kvalifikacija ponudnika storitev se preveri za
naslednje poklice:
1.     
specialist medicinske biokemije,
2.     
klinični psiholog,
3.     
delovni terapevt,
4.     
radiološki inženir,
5.     
klinični logoped,
6.     
fizioterapevt,
7.     
diplomirani inženir laboratorijske biomedicine,
8.     
ustni higienik,
9.     
farmacevtski tehnik,
10.  
zobotehnik,
11.  
tehnik zdravstvene nege.
3. člen
Z dnem uveljavitve tega pravilnika preneha veljati Pravilnik
o določitvi poklicev, za katere se pred prvim opravljanjem storitev preverja
poklicna kvalifikacija ponudnika storitev (Uradni list RS, št. 62/08).
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-75/2016
Ljubljana, dne 16. januarja 2017
EVA 2016-2711-0049
Milojka Kolar Celarc l.r.
Ministrica
za zdravje