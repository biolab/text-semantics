1
Za kulturni spomenik državnega pomena se razglasi enoto dediščine:
-       
Hrastje na Pohorju – Cerkev sv. Bolfenka (EŠD 9030).
Enota ima zaradi kulturnih, krajinskih, umetnostno
arhitekturnih, zgodovinskih in drugih lastnosti poseben pomen za Republiko
Slovenijo. Zato jo razglašamo za kulturni spomenik državnega pomena z
lastnostmi umetnostno arhitekturnega spomenika.
2
Lastnosti, ki utemeljujejo razglasitev za spomenik:
Ostanki cerkve kartografskega dela dolgoročnega plana je
naslednja:so kljub delni ohranjenosti prepoznaven spomenik pozne gotike na
izjemni, krajinsko izpostavljeni pokrajinski legi na pohorskem grebenu.
Razvaline in ohranjeni deli cerkve so nadgrajeni v izjemno informacijsko točko,
ki nekdanjo sakralnost nadomešča z novo, prezentacijsko namembnostjo,
prilagojeno stavbnim elementom in okolici prilagojeno funkcijo.
3
Spomenik obsega zemljišče,
parcelno številko *104, k.o. Hrastje. Meja spomenika je določena na digitalnem
katastrskem načrtu v izvornem merilu 1 : 2880 z dne 2. 9. 2003 in vrisana na
temeljnem topografskem načrtu v merilu 1 : 5000. Izvirnika načrtov hranita
Ministrstvo za kulturo, Uprava Republike Slovenije za kulturno dediščino in
Zavod za varstvo kulturne dediščine Slovenije (v nadaljnjem besedilu: zavod).
Vplivno območje spomenika obsega vse neporasle površine v
radiu 200 m okoli cerkve do gozdnega roba in celotno jaso na zahodni strani spomenika.
Ohranja se nepozidanost in sedanja raba na vplivnem območju spomenika.
4
Za spomenik velja varstveni režim, ki določa:
-       
varovanje kulturnih, arhitekturnih, krajinskih, likovnih in zgodovinskih
vrednot v celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika, predvsem tlorisnih razporedov in gabaritov,
-       
podrejanje vsake rabe in vseh posegov v cerkev in njene robne površine
ohranjanju in vzdrževanju varovanih spomeniških lastnosti in
razstavno-informacijskih namembnosti,
-       
podrejanje vsake rabe in vseh posegov v vplivni odprti prostor
ohranjanju vedut na cerkev,
-       
omogočanje predstavitve celote in posameznih zaščitenih elementov
objekta in njegovih delov, dostopnost javnosti v meri, ki ne ogroža varovanja
cerkve in v 2. točki odloka imenovanih posameznih elementov te enote,
-       
znotraj območja spomenika je prepovedano postavljanje objektov trajnega
ali začasnega značaja, vključno z nadzemno in podzemno infrastrukturo ter
nosilci reklam, razen v primerih, ki jih s predhodnim kulturnovarstvenim
soglasjem odobri pristojni zavod.
Zavarovano območje je namenjeno:
-       
trajni ohranitvi kulturnih, arhitekturnih, krajinskih likovnih in
zgodovinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako morebitno spremembo funkcije kulturnega spomenika
ali njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čim bolj
učinkovito varstvo spomenika. Varstveni režim lahko omejuje lastninsko pravico
le v obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga: (črtana)

Odlok o razglasitvi Cerkve sv. Bolfenka na
Pohorju za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Cerkve sv. Bolfenka na Pohorju za kulturni
spomenik državnega pomena (Uradni list RS, št. 115/03) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.