1. člen
(vsebina sklepa)
(1) Ta sklep določa podrobnejšo vsebino dokumentacije, s
katero kandidat za člana uprave borze v dvotirnem sistemu upravljanja ali
izvršnega direktorja borze v enotirnem sistemu upravljanja (v nadaljevanju:
kandidat) dokazuje izpolnjevanje pogojev iz 321. člena Zakona o trgu finančnih
instrumentov (Uradni list RS, št. 67/07; v nadaljevanju: ZTFI) v zvezi s 63.
členom Zakona o bančništvu (Uradni list RS, št. 131/06; v nadaljevanju:
ZBan-1).
(2) Kadar se ta sklep sklicuje na določbe drugih predpisov,
se te določbe uporabljajo v njihovem vsakokrat veljavnem besedilu.
2. člen
(priloge k zahtevi za izdajo dovoljenja)
(1) Zahtevi za izdajo dovoljenja morajo biti priložena
dokazila, iz katerih je razvidno, da kandidat iz prvega odstavka 1. člena tega
sklepa izpolnjuje predpisane pogoje.
(2) Kot dokazila, iz katerih je razvidno, da kandidat
izpolnjuje predpisane pogoje, se štejejo zlasti dokazila:
(a)   
izpolnjen vprašalnik v obliki obrazca VPR, ki je sestavni del tega
sklepa,
(b)   
izpisek iz kazenske evidence ali drugo obliko dokazila o izpolnjevanju
pogoja iz 2. točke prvega odstavka 63. člena ZBan-1,
(c)   
sklep ustreznega organa o imenovanju na funkcijo, na katero se zahteva
nanaša,
(d)   
kopija potrdila o plačilu takse,
(e)   
fotokopija delovne knjižice,
(f)    
kopija pogodbe o zaposlitvi (priložiti zadnjo veljavno oziroma za
obdobje, za katero se dokazujejo navedbe),
(g)   
kopija izvlečka iz sistemizacije delovnih mest za delovno mesto za isto
obdobje kot pod točko (f),
(h)   
potrdilo oziroma izjava delodajalca s kratkim opisom del in nalog za
isto obdobje kot pod točko (f),
(i)    
dokazilo o pridobljeni formalni izobrazbi,
(j)    
dokazilo o funkcionalnih znanjih (strokovni seminarji, tečaji, izpit za
opravljanje poslov borznega posrednika, državni pravniški izpit, izpit za
revizorja ...) in
(k)   
morebitna druga dokazila.

Obrazec
VPR: Agencija za trg vrednostnih papirjev (Vprašalnik k zahtevi za izdajo
dovoljenja za opravljanje funkcije)

Sklep o dokumentaciji za dokazovanje
izpolnjevanja pogojev za opravljanje funkcije člana uprave oziroma izvršnega
direktorja borze (Uradni list RS, št. 106/07) vsebuje naslednjo končno določbo:
»3. člen
(uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije.«.

Sklep o
spremembi Sklepa o dokumentaciji za dokazovanje izpolnjevanja pogojev za
opravljanje funkcije člana uprave oziroma izvršnega direktorja borze (Uradni
list RS, št. 21/10) vsebuje naslednjo končno določbo:
»2. člen
Ta sklep začne veljati petnajsti dan po objavi v Uradnem
listu Republike Slovenije.«.