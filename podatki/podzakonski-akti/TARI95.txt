A) SPLOŠNI DEL
1. člen
(1) S to Tarifo o taksah in
nadomestilih (v nadaljevanju tarifa) se določa:
1.    
višino taks za odločanje o posamičnih zadevah in za vpise v registre, ki
jih vodi Agencija za trg vrednostnih papirjev (v nadaljnjem besedilu Agencija)
po Zakonu o trgu finančnih instrumentov (Uradni list RS, št. 108/10 –
ZTFI-UPB3, 78/11, 55/12, 105/12 – ZBan-1J, 63/13 – ZS-K 30/16, 44/16 – ZRPPB in
9/17; v nadaljnjem besedilu: ZTFI) ali drugem zakonu, in za izpise iz teh registrov;
2.    
višino letnih nadomestil, ki jih morajo za nadzor Agencije po ZTFI ali
drugem zakonu plačevati:
a)  izdajatelji iz 99. člena
ZTFI in iz drugega odstavka 117. člena ZTFI (javne družbe in nejavne družbe iz
drugega odstavka 4. člena Zakona o prevzemih – Uradni list RS, št. 79/06,
67/07 – ZTFI, 1/08, 68/08, 5/11 – ORZPre75, 55/11 – sklep US, 105/11 – odločba
US, 10/12, 38/12, 56/13, 63/13 – ZS-K, 25/14 in 75/15; v
nadaljnjem besedilu: ZPre-1),
b)  osebe, ki jim je Agencija
izdala dovoljenje za opravljanje storitev in poslov po ZTFI ali drugem zakonu;
3.    
nadomestila za opravljanje drugih nalog, ki jih mora po ZTFI ali drugem
zakonu opravljati Agencija.
(2) Takse, letna nadomestila oziroma
nadomestila za opravljanje drugih nalog iz predhodnega odstavka tega člena so
dolžne Agenciji plačevati osebe, nad katerimi Agencija opravlja nadzor in
izvršuje druge naloge in pristojnosti, določene z naslednjimi zakoni in drugimi
predpisi: 
1.    
ZTFI, 
2.    
Zakonom o investicijskih skladih in družbah za upravljanje (Uradni list
RS, št. 31/15, 81/15 in 77/16; v nadaljnjem besedilu: ZISDU-3), 
3.    
ZPre-1, 
4.    
Zakonom o kolektivnem dodatnem pokojninskem zavarovanju za javne
uslužbence (Uradni list RS, št. 126/03 in 32/15; v nadaljnjem besedilu
ZKDPZJU), 
5.    
Zakonom o pokojninskem in invalidskem zavarovanju (Uradni list RS,
št. 96/12, 39/13, 99/13 – ZSVarPre-C, 101/13 – ZIPRS1415, 44/14 –
ORZPIZ206, 85/14 – ZUJF-B, 95/14 – ZUJF-C, 90/15 – ZIUPTD in 102/15;
v nadaljnjem besedilu: ZPIZ-2), 
6.    
Zakonom o pravnih naslednicah pooblaščenih investicijskih družb (Uradni
list RS, št. 68/07, 7/08, 121/08 – odločba US in 40/09; v nadaljnjem besedilu
ZPNPID), 
7.    
Zakonom o nematerializiranih vrednostnih papirjih (Uradni list RS, št.
75/15, 74/16 – ORZNVP48 in 5/17; v nadaljnjem besedilu ZNVP-1), 
8.    
Zakonom o finančnih konglomeratih (Uradni list RS, št. 43/06, 114/06 –
ZUE, 87/11 in 56/13; v nadaljnjem besedilu ZFK), 
9.    
Zakonom o preprečevanju pranja denarja in financiranja terorizma (Uradni
list RS, št. 68/16; v nadaljnjem besedilu ZPPDFT-1), 
10.  Uredbo
o izvajanju uredbe (EU) o prodaji na kratko in določenih vidikih poslov
kreditnih zamenjav (Uradni list RS, št. 54/12) v zvezi z Uredbo (EU) št.
236/2012 Evropskega parlamenta in Sveta z dne 14. marca 2012 o prodaji na
kratko in določenih vidikih poslov kreditnih zamenjav (UL L št. 86 z dne
24. 3. 2012, str. 1) (v nadaljnjem besedilu Uredba o izvajanju Uredbe
236/2012/EU), 
11.  Uredbo
(EU) št. 648/2012 Evropskega parlamenta in Sveta z dne 4. julija 2012 o
izvedenih finančnih instrumentih OTC, centralnih nasprotnih strankah in
repozitorijih sklenjenih poslov (UL L št. 201 z dne 27. 7. 2012, str. 1; v
nadaljnjem besedilu: Uredba 648/2012/EU), 
12.  Uredbo
o izvajanju Uredbe (EU) o izvedenih finančnih instrumentih OTC, centralnih
nasprotnih strankah in repozitorijih sklenjenih poslov (Uradni list RS, št.
22/13) (v nadaljnjem besedilu: Uredba o izvajanju Uredbe 648/2012/EU), 
13.  Zakonom
o bančništvu (Uradni list RS, št. 25/15; v nadaljnjem besedilu: ZBan-2), 
14.  Zakonom
o spremembah in dopolnitvah Zakona o finančnem poslovanju, postopkih zaradi
insolventnosti in prisilnem prenehanju (Uradni list RS, št. 47/13; v nadaljnjem
besedilu: ZFPPIPP-E), 
15.  Zakonom
o makrobonitetnem nadzoru finančnega sistema (Uradni list RS, št. 100/13; v
nadaljnjem besedilu: ZMbNFS), 
16.  Uredbo
o izvajanju uredbe (EU) o dražbi pravic do emisije toplogrednih plinov (Uradni
list RS, št. 14/14) v zvezi z Uredbo Komisije (EU) št. 1031/2010 z dne
12. 11. 2010 (UL L 302, 18. 11. 2010, str. 1, UL L 308, 24. 11.
2011, str. 2, UL L 234, 31. 8. 2012, str. 4 in UL L 310, 9. 11. 2012,
str. 19) (v nadaljnjem besedilu: Uredba o izvajanju Uredbe 1031/2010/EU), 
17.  Zakonom
o upravljavcih alternativnih investicijskih skladov (Uradni list RS,
št. 32/15; v nadaljnjem besedilu: ZUAIS), 
18.  Zakonom
o premostitvenem zavarovanju poklicnih in vrhunskih športnikov (Uradni list RS,
št. 82/15; v nadaljnjem besedilu: ZPZPŠ-1), 
19.  Uredbo
(EU) št. 345/2013 Evropskega parlamenta in Sveta z dne 17. aprila
2013 o evropskih skladih tveganega kapitala (UL L št. 115 z dne
25. 4. 2013, str. 1; v nadaljevanjem besedilu: Uredba 345/2013/EU), 
20.  Uredbo
(EU) št. 346/2013 Evropskega parlamenta in Sveta z dne 17. aprila
2013 o evropskih skladih za socialno podjetništvo (UL L št. 115 z dne
25. 4. 2013, str. 18; v nadaljnjem besedilu: Uredba 346/2013/EU), 
21.  Uredbo
(EU) 2015/760 Evropskega parlamenta in Sveta z dne 29. aprila 2015 o
evropskih dolgoročnih investicijskih skladih (UL L št. 123 z dne
19. 5. 2015, str. 98; v nadaljnjem besedilu: Uredba 2015/760/EU), 
22.  Uredbo
(EU) št. 909/2014 Evropskega parlamenta in Sveta z dne 23. julija 2014 o
izboljšanju ureditev poravnav vrednostnih papirjev v Evropski uniji in o
centralnih depotnih družbah ter o spremembi direktiv 98/26/ES in 2014/65/EU ter
Uredbe (EU) št. 236/2012 (UL L št. 257 z dne 28. 8. 2014, str. 1 in UL L
št. 175 z dne 30. 6. 2016, str. 1; v nadaljnjem besedilu: Uredba
909/2014/EU), 
23.  Uredbo
o izvajanju Uredbe (EU) o izboljšanju ureditev poravnav vrednostnih papirjev v
Evropski uniji in o centralnih depotnih družbah (Uradni list RS, št. 60/16; v
nadaljnjem besedilu: Uredba o izvajanju uredbe 909/2014/EU), 
24.  Uredbo
(EU) št. 596/2014 Evropskega parlamenta in Sveta z dne 16. aprila 2014 o
zlorabi trga (uredba o zlorabi trga) in razveljavitvi Direktive 2003/6/ES
Evropskega parlamenta in Sveta ter direktiv Komisije 2003/124/ES, 2003/125/ES
in 2004/72/ES (UL L št. 173 z dne 16. 4. 2014, str. 1 in UL L št. 175 z
dne 30. 6. 2016, str. 1; v nadaljnjem besedilu Uredba 596/2014/EU), 
25.  Zakonom
o zavarovalništvu (Uradni list RS, št. 93/15; v nadaljnjem besedilu:
ZZavar-1), 
26.  Zakonom
o slovenskem državnem holdingu (Uradni list RS, št. 25/14; v nadaljnjem
besedilu: ZSDH-1), 
27.  drugimi
zakoni in predpisi ter njihovimi spremembami in dopolnitvami.
2. člen
(1) V tej tarifi uporabljeni izrazi
imajo enak pomen, kot je določen v predpisih iz drugega odstavka 1. člena te
tarife.
(2) Okrajšava »RTS 149/2013«,
uporabljena v tej tarifi, je okrajšava za Delegirano uredbo Komisije (EU)
št. 149/2013 z dne 19. decembra 2012 o dopolnitvi Uredbe (EU) št.
648/2012 Evropskega parlamenta in Sveta v zvezi z regulativnimi tehničnimi standardi
glede posrednih ureditev kliringa, obveznosti kliringa, javnega registra,
dostopa do mesta trgovanja, nefinančnih nasprotnih strank, tehnik zmanjševanja
tveganja za pogodbe o izvedenih finančnih instrumentih OTC brez kliringa prek
CNS.
(3) Okrajšava »Uredba 575/2013/EU«,
uporabljena v tej tarifi, je okrajšava za Uredbo (EU) št. 575/2013 Evropskega
parlamenta in Sveta z dne 26. junija 2013 o bonitetnih zahtevah za
kreditne institucije in investicijska podjetja ter o spremembi Uredbe (EU) št.
648/2012 (UL L št. 176 z dne 27. 6. 2013, str. 1), zadnjič spremenjena z
Delegirano uredbo Komisije (EU) 2015/62 z dne 10. oktobra 2014 o spremembi
Uredbe (EU) št. 575/2013 Evropskega parlamenta in Sveta v zvezi s količnikom
finančnega vzvoda (UL L št. 11 z dne 17. 1. 2015, str. 37).
(4) Okrajšava »Uredba 231/2013/EU«,
uporabljena v tej tarifi, je okrajšava za Delegirano uredbo Komisije (EU)
št. 231/2013 z dne 19. decembra 2012 o dopolnitvi Direktive
2011/61/EU Evropskega parlamenta in Sveta v zvezi z izjemami, splošnimi pogoji
poslovanja, depozitarji, finančnim vzvodom, preglednostjo in nadzorom (UL L
št. 83 z dne 22. 3. 2013, str. 1).
(5) Okrajšave KNPVP države članice,
»AIS«, »AJIS« in »SIS«, uporabljene v tej tarifi, se
uporabljajo enako kot v ZISDU-3 in ZUAIS.
(6) Določbe te
tarife, ki veljajo za družbo za upravljanje v zvezi z vzajemnim skladom,
krovnim skladom, centralnim in napajalnim skladom ter skrbniškimi storitvami se
uporabljajo tudi za družbo za upravljanje države članice, ki upravlja vzajemni
sklad oziroma krovni sklad, oblikovan v Republiki Sloveniji, oziroma za družbo
za upravljanje države članice, ki namerava oblikovati ali že upravlja centralni
oziroma napajalni sklad, oblikovan v Republiki Sloveniji, razen če je v tej
tarifi določeno drugače.
3. člen
(1) Višina taks in nadomestil iz 1.
člena te tarife se določa v točkah, razen če ni s to tarifo določeno drugače.
(2) V točkah se določa tudi vrednost
taksnega predmeta oziroma osnova za odmero taks in nadomestil iz 1. člena te
tarife.
(3) Vrednost točke po tej tarifi znaša
4,2 eura.
(4) Znesek takse in znesek
nadomestila, razen pri tarifnih številkah 78, 78a, 78b in 79 te tarife se izračuna kot
zmnožek števila točk za posamezno obveznost in vrednosti točke na dan nastanka
taksne obveznosti.
(5) Znesek letnega nadomestila za
nadzor po tarifnih številkah 78, 78b, 78a in 79 te tarife, razen pri trinajstem
odstavku tarifne številke 78 in enajstem odstavku tarifne številke 78a te
tarife, se izračuna kot zmnožek letnega nadomestila za nadzor in vrednosti točke
na dan nastanka obveznosti, pri čemer se letno nadomestilo za nadzor določi v
odstotku od osnove zavezanca, ki jo določa ta tarifa in v razponu, ki ga določa
ta tarifa.
4. člen
(1) Takse in nadomestila iz prvega
člena te tarife se plačujejo na račun Agencije številka 01100-6370164245. V
primeru reguliranega čezmejnega plačila se v skladu z Uredbo ES 2560/2001 na
plačilni nalog navede IBAN številko računa SI56011006370164245, BIC (SWIFT)
kodo BSLJSI2X in SHA opcijo stroškov.
(2) Šteje se, da je taksa oziroma
nadomestilo iz prvega člena te tarife plačana dne, ko prispe priliv sredstev na
račun Agencije iz prejšnjega odstavka.
5. člen
Vrednost točke se lahko poveča za rast cen
življenjskih potrebščin, ko ta preseže 5 % vrednosti cen življenjskih
potrebščin, ki velja na dan uveljavitve te tarife oziroma zadnje spremembe
vrednosti točke.
6. člen
(1) Taksni zavezanec oziroma zavezanec
za plačevanje letnega nadomestila za nadzor je:
-      
vložnik zahteve za izdajo dovoljenja oziroma
soglasja oziroma druge zahteve,
-      
oseba, ki ji Agencija izreče ukrep nadzora,
-      
oseba, ki je dolžna plačevati letno nadomestilo
za nadzor,
-      
oseba, za katero Agencija z odločbo ugotovi, da
ji je dovoljenje prenehalo,
-      
vložnik predpisanega obvestila v zvezi z
opravljanjem storitev po ZTFI ali drugem zakonu, če je tako določeno v tej
tarifi.
(2) Ne glede na določbo predhodnega
odstavka tega člena taksni zavezanec ni Republika Slovenija oziroma Vlada
Republike Slovenije, kadar je vložnik zahteve.
(3) Letno nadomestilo za nadzor
plačujejo taksni zavezanci v dvanajstih enakih mesečnih obrokih, razen, če je v tarifi določeno drugače. Višina mesečnega obroka se
ugotovi tako, da se letno nadomestilo za nadzor deli s številom dvanajst.
(4) V primeru likvidacije
investicijskega sklada se letno nadomestilo za nadzor plača vključno za mesec,
v katerem je družba za upravljanje končala delitev preostanka likvidacijske
mase med člane oziroma delničarje investicijskega sklada.
(5) Če zavezanec za plačilo letnega
nadomestila za nadzor poda zahtevo za odvzem dovoljenja za opravljanje
storitev, se letno nadomestilo za nadzor plača vključno za mesec, ko je postala
odločba o odvzemu dovoljenja pravnomočna, oziroma za mesec, v katerem je
potekel rok, določen v zakonu, za odločitev o zahtevi.
(6) Če Agencija prejme zahtevo za
odvzem dovoljenja za opravljanje storitev v času, ko nad zavezancem za plačilo
letnega nadomestila za nadzor teče postopek nadzora, oziroma po tem, ko je
Agencija že uvedla postopek za odvzem dovoljenja, je zavezanec dolžan plačati
letno nadomestilo za nadzor vključno za mesec, ko je postala odločba o odvzemu
dovoljenja pravnomočna.
(7) (črtan).
(8) (črtan).
7. člen
(1) Osnova za izračun takse je
vrednost točke na dan nastanka taksne obveznosti.
(2) Če v taksni tarifi te tarife ni
določeno drugače, nastane taksna obveznost:
-      
za zahtevo za izdajo dovoljenja, soglasja,
mnenja oziroma za drugo zahtevo z dnem vložitve zahteve,
-      
za izdajo odločbe, odredbe ali sklepa po uradni
dolžnosti z dnem izdaje odločbe, odredbe ali sklepa,
-      
za zahtevo za opravljanje preizkusa strokovnih
znanj z dnem vložitve zahteve za opravljanje preizkusa strokovnih znanj,
-      
za vložitev ugovora na Agencijo z dnem vložitve
ugovora,
-      
za vložitev pritožbe zoper odločbo, izdano v
postopku prisilne izvršitve odredb, z dnem vložitve pritožbe,
-      
za pavšalno nadomestilo stroškov postopka z
dnem izreka ukrepa nadzora oziroma nadzornega ukrepa,
-      
za zahtevo za izpise iz registrov z dnem
vložitve zahteve za izpis iz registra,
-      
za odločanje o drugih posamičnih zadevah z dnem
vložitve zahteve ali z dnem odločitve, če ni vložena zahteva,
-      
za posredovanje obvestila z dnem posredovanja
obvestila.
(3) Takse in nadomestila, razen taks
in nadomestil za zahteve, kjer je z zakonom določeno, da je dokaz o plačilu
takse procesna predpostavka za odločanje, zapadejo v plačilo v roku 8 dni od
izdaje oziroma pravnomočnosti akta Agencije, razen če je s to tarifo ali drugim predpisom določeno drugače.
8. člen
(1) Plačila takse za izdajo izpisov iz
registrov, ki jih vodi Agencija, so oproščeni državni organi oziroma drugi
organi in organizacije v okviru izvrševanja javnih pooblastil.
(2) Direktor Agencije lahko oprosti
plačila takse za izdajo izpisov iz registrov, ki jih vodi Agencija, če vložnik
zahteve za njihovo izdajo izkaže, da jih bo uporabil v znanstvene ali strokovne
namene ter za obveščanja javnosti.
9. člen
(1) V primeru, da že plačani zneski
letnega nadomestila za opravljanje nadzora nad osebami, ki so zavezane k
plačevanju letnega nadomestila za nadzor v skladu z določbami te tarife, tekom
leta presežejo načrtovane prihodke oziroma dejanske stroške za opravljanje
nadzora, lahko Agencija s posebnim sklepom odloči, da se vse, ali posamezne
skupine subjektov začasno oziroma za določen čas oprosti plačevanja letnega
nadomestila za opravljanje nadzora.
(2) Sklep iz prejšnjega odstavka začne
veljati z dnem, ko da k sklepu soglasje Vlada Republike Slovenije.
(3) Soglasje iz drugega odstavka tega
člena ni potrebno, če oprostitev plačevanja letnega nadomestila iz prvega
odstavka tega člena ni daljša od treh mesecev v posameznem letu.

B)
Taksna tarifa
Priloga 1: (črtana)
Priloga 2: (črtana)
Priloga 3: (črtana)


Tarifa o taksah in nadomestilih (Uradni list RS,
št. 54/08)
vsebuje naslednje končne določbe:
»10. člen
Z dnem, ko začne veljati ta tarifa, se
preneha uporabljati Tarifa o taksah in nadomestilih (Uradni list RS, št. 48/00,
82/01, 81/05 in 67/07 – ZTFI).
11. člen
(1) Določbe 3. poglavja taksne tarife
te tarife se pričnejo uporabljati s 1. januarjem 2009.
(2) Ne glede na določbo 10. člena te
tarife se za odmero in plačevanje letnih nadomestil za nadzor v letu 2008 še
naprej uporabljajo določbe 3. poglavja taksne tarife Tarife o taksah in
nadomestilih (Uradni list RS, št. 48/00, 82/01, 81/05 in 67/07 – ZTFI).
12. člen
Ta tarifa začne veljati naslednji dan po
objavi v Uradnem listu Republike Slovenije.«.

Spremembe in dopolnitve Tarife o taksah in
nadomestilih (Uradni list RS, št. 86/09) vsebujejo naslednjo končno
določbo:
»12. člen
Te spremembe in dopolnitve Tarife začnejo
veljati petnajsti dan po objavi v Uradnem listu Republike Slovenije.«.

Spremembe in dopolnitve Tarife o taksah in
nadomestilih (Uradni list RS, št. 59/10) vsebujejo naslednjo končno
določbo:
»4. člen
Te spremembe in dopolnitve Tarife o taksah
in nadomestilih začnejo veljati petnajsti dan po objavi v Uradnem listu
Republike Slovenije.«.

Spremembe in dopolnitve Tarife o taksah in
nadomestilih (Uradni list RS, št. 10/11) vsebujejo naslednjo končno
določbo:
»7. člen
Te spremembe in dopolnitve Tarife začnejo
veljati petnajsti dan po objavi v Uradnem listu Republike Slovenije.«.

Spremembe in dopolnitve Tarife o taksah in
nadomestilih (Uradni list RS, št. 80/12) vsebujejo naslednjo prehodno in
končno določbo:
»20. člen
Ne glede na določbo 8. člena teh sprememb
in dopolnitev Tarife o taksah in nadomestilih se do poteka roka, določenega v
6. točki drugega odstavka 527. člena ZISDU-2 še naprej uporablja drugi odstavek
tarifne številke 41 Tarife o taksah in nadomestilih, Uradni list RS, št. 54/08,
86/09, 59/10 in 10/11.
21. člen
Te spremembe in dopolnitve Tarife o taksah
in nadomestilih začnejo veljati petnajsti dan po objavi v Uradnem listu
Republike Slovenije.«.

Spremembe in dopolnitve Tarife o taksah in
nadomestilih (Uradni list RS, št. 78/13) vsebujejo naslednjo končno
določbo:
»21. člen
Te spremembe in dopolnitve Tarife o taksah
in nadomestilih začnejo veljati petnajsti dan po objavi v Uradnem listu
Republike Slovenije.«.

Spremembe in dopolnitve Tarife o taksah in
nadomestilih (Uradni list RS, št. 80/14)
vsebujejo naslednjo končno določbo:
»18. člen
Te spremembe in dopolnitve Tarife o taksah
in nadomestilih začnejo veljati petnajsti dan po objavi v Uradnem listu
Republike Slovenije.«.

Spremembe in dopolnitve Tarife o taksah in
nadomestilih (Uradni list RS, št. 59/15)
vsebujejo naslednjo prehodno in končno določbo:
»25. člen 
Ne glede na določbo 7. člena Tarife o
taksah in nadomestilih nastane taksna obveznost za izvedbo postopka priglasitve
iz 4. poglavja ZUAIS za vloge, ki so na Agencijo prispele pred uveljavitvijo
ZUAIS, z dnem uveljavitve teh sprememb in dopolnitev Tarife o taksah in
nadomestilih.
26. člen 
Te spremembe in dopolnitve Tarife o taksah
in nadomestilih začnejo veljati petnajsti dan po objavi v Uradnem listu
Republike Slovenije.«.

Spremembe in dopolnitve Tarife o taksah in
nadomestilih (Uradni list RS, št. 30/17)
vsebujejo naslednjo prehodno in končno določbo:
»60. člen
Določba šestega odstavka nove tarifne številke
21 Tarife o taksah in nadomestilih se začne uporabljati 31. oktobra 2017. 
Nove določbe četrte alineje prvega
odstavka, tretje in četrte alineje drugega odstavka tarifne številke 78, tretje
alineje prvega odstavka, druge alineje drugega odstavka, tretje alineje
tretjega odstavka ter četrte in pete alineje štirinajstega odstavka tarifne
številke 78.a, tretje alineje drugega odstavka tarifne številke 78.b ter prvega
odstavka tarifne številke 84 Tarife o taksah in nadomestilih se začnejo
uporabljati s 1. januarjem 2018. 
61. člen
Te spremembe in dopolnitve Tarife o taksah
in nadomestilih začnejo veljati petnajsti dan po objavi v Uradnem listu
Republike Slovenije.«.