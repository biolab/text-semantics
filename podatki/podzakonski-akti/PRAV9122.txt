1. člen
S tem pravilnikom se podrobneje ureja način povrnitve stroškov
postopka o prekršku.
2. člen
Za povrnitev stroškov postopka o prekršku se smiselno
uporabljajo predpisi, ki urejajo povrnitev stroškov v kazenskem postopku, če ta
pravilnik ne določa drugače.
3. člen
(1) V rednem sodnem postopku sodišče določi sodno takso
na podlagi Zakona o sodnih taksah (Uradni list RS, št. 37/08, v nadaljnjem
besedilu: zakon).
(2) V hitrem postopku prekrškovni organ določi sodno
takso ob smiselni uporabi 8. točke taksne tarife iz zakona, razen kadar se
sodna taksa na podlagi zakona, ki ureja prekrške, ne plača.
4. člen
Z dnem, ko začne veljati ta pravilnik, preneha veljati
Pravilnik o stroških postopka o prekršku (Uradni list RS, št. 15/04).
5. člen
Ta pravilnik začne veljati 1. januarja 2009.
Št. 007-234/2008
Ljubljana, dne 10. septembra 2008
EVA 2008-2011-0051
prof. dr. Lovro Šturm l.r.
Minister
za pravosodje