I. SPLOŠNE DOLOČBE
1. člen
(vsebina)
(1) S tem aktom se določa metodologija za izračun cene plina
ob neprostovoljnem zmanjšanju ali prekinitvi odjema plina.
(2) Cena plina ob neprostovoljnem zmanjšanju ali prekinitvi
odjema plina se uporablja, ko je v skladu z načrtom za izredne razmere v skladu
z Uredbo (EU) 2017/1938 Evropskega parlamenta in Sveta z dne 25. oktobra 2017 o
ukrepih za zagotavljanje zanesljivosti oskrbe s plinom in o razveljavitvi
Uredbe (EU) št. 994/2010 (UL L št. 280 z dne 28. 10. 2017, str. 1), zadnjič
spremenjene z Uredbo (EU) 2022/1032 Evropskega parlamenta in Sveta z dne 29.
junija 2022 o spremembi Uredb (EU) 2017/1938 in (ES) št. 715/2009 glede
skladiščenja plina (UL L št. 173 z dne 30. 6. 2022, str. 17), (v nadaljnjem
besedilu: Uredba 2017/1938/EU) razglašena stopnja izrednih razmer in s strani
pristojnega organa izdana generalna odločba o neprostovoljnem zmanjšanju ali
prekinitvi odjema plina.
(3) Cena plina ob neprostovoljnem zmanjšanju ali prekinitvi
odjema plina je sestavni del cene za krizni plin. Obračunava se za količine
kriznega plina, ki so bile v sistemu sproščene zaradi izvedbe ukrepov
neprostovoljnega zmanjšanja ali prekinitve odjema plina posameznih skupin
odjemalcev, z namenom oskrbe zaščitenih odjemalcev oziroma drugih odjemalcev,
od katerih še ni bilo zahtevano zmanjšanje ali prekinitev odjema plina.
II. METODOLOŠKE OSNOVE
2. člen
(metodološke osnove)
(1) Pri izračunu cene plina ob neprostovoljnem zmanjšanju ali
prekinitvi odjema plina se upoštevajo naslednje cene trgovalnih točk:
-       
tehtana povprečna cena trgovanj z nazivnimi produkti na trgovalni
platformi virtualne točke prenosnega sistema;
-       
borzne cene plina na sosednjih plinskih vozliščih, ki so s slovenskim
prenosnim sistemom povezana z neposredno plinovodno povezavo.
(2) V izračunu cene plina ob neprostovoljnem zmanjšanju ali
prekinitvi odjema se upoštevajo tudi tveganja in stroški pri zagotavljanju
dobave izravnalnega plina. Ta dodatek upošteva ocene stroškov, ki nastanejo
dobavitelju pri nakupu plina na plinskih vozliščih in ocene stroškov prenosa
plina v slovenski prenosni sistem. Upoštevajo se tudi ocene tveganj, ki so pri
tem prisotna.
III. METODOLOGIJA IZRAČUNA CENE PLINA
3. člen
(podlaga za izračun)
(1) Pri izračunu cene plina ob neprostovoljnem zmanjšanju ali
prekinitvi odjema plina se upoštevajo:
1.     
pri borznih cenah plina produkt, ki na plinskem vozlišču CEGH in PSV
izkazuje ceno plina za dan vnaprej;
2.     
na trgovalni platformi tehtana povprečna cena, kot se uporablja za
izračun mejne prodajne in nakupne cene in je določena v sistemskih obratovalnih
navodilih operaterja prenosnega sistema;
3.     
količine plina, ki so bile trgovane med operaterjem prenosnega sistema
in dobavitelji na trgovalni platformi, in količine plina, prenesene iz držav,
za katere se upošteva plinsko vozlišče ter so bile porabljene za oskrbo
odjemalcev plina v Republiki Sloveniji;
4.     
količinski utežni faktorji, ki utežijo izračunano povprečno dnevno ceno
plina glede na količine plina iz prejšnje točke;
5.     
količinski utežni faktor, ki uteži izračunano ceno plina s količinami
porabe plina odjemalcev v Republiki Sloveniji v opazovanem obdobju desetih dni;
6.     
razmerje med dnevno prenesenimi količinami plina skozi posamezne mejne
vstopne točke glede na porabo plina v Sloveniji;
7.     
količine plina in cene na trgovalnih točkah iz obdobja zadnjih desetih
dni pred dnevom, ko je cena plina ob neprostovoljnem zmanjšanju ali prekinitvi
odjema objavljena; če na kateri dan iz navedenega obdobja cena na kateri od
trgovalnih točk ni določena, se za tisti dan cene in količine iz te trgovalne
točke v izračunu ne upoštevajo;
8.     
dodatek za tveganja in stroške pri zagotavljanju dobave izravnalnega
plina.
(2) Če se trgovanje na kateri od trgovalnih točk prekine, se
pri izračunu upoštevajo le podatki za tiste dneve obdobja zadnjih desetih dni,
ko so cene plina na razpolago.
4. člen
(izračun cene plina)
(1) Cena plina ob neprostovoljnem zmanjšanju ali prekinitvi
odjema plina se za posamezen plinski dan izračuna na naslednji način:
kjer oznake pomenijo:
CPNZPO(d)        cena plina ob neprostovoljnem
zmanjšanju ali prekinitvi odjema za dan (d), v EUR/MWh;
CTP(d-1)          tehtana povprečna cena na
trgovalni platformi za dan (d-1), v EUR/MWh;
CPV1(d-1)         cena plina za dan vnaprej,
določena s cenovnim indeksom CEGHIX na avstrijskem plinskem vozlišču CEGH, za
dan (d-1), v EUR/MWh;
CPV2(d-1)         cena plina za dan vnaprej,
določena s cenovnim indeksom PSV na italijanskem plinskem vozlišču PSV, za dan
(d-1), v EUR/MWh;
QTP(d-1)                     količina plina, trgovana na
trgovalni platformi, za dan (d-1), v EUR/MWh;
QVT1,U(d-1)       utežena količina plina, prenesena
skozi vstopno točko Ceršak, za dan (d-1), v MWh;
QVT2,U(d-1)       utežena količina plina, prenesena
skozi vstopno točko Šempeter, za dan (d-1), v MWh;
DTS               dodatek za tveganja
in stroške pri zagotavljanju dobave izravnalnega plina, v EUR/MWh;
d                 plinski dan.
(2) Utežene količine plina, prenesene skozi mejni povezovalni
točki, se za posamezen plinski dan izračunajo na naslednji način:
in
kjer oznake pomenijo:
QVT1,U(d-1)       utežena količina plina, prenesena
skozi vstopno točko Ceršak, za dan (d-1), v MWh;
QVT2,U(d-1)       utežena količina plina, prenesena
skozi vstopno točko Šempeter, za dan (d-1), v MWh;
QSI(d-1)           količina plina, prenesena
skozi izstopno točko v Republiki Sloveniji, za dan (d-1), v MWh;
QVT1(d-1)         količina plina, prenesena
skozi vstopno točko Ceršak, za dan (d-1), v MWh;
QVT2(d-1)         količina plina, prenesena
skozi vstopno točko Šempeter, za dan (d-1), v MWh;
d                     plinski dan.
(3) Cena plina ob neprostovoljnem zmanjšanju ali prekinitvi
odjema plina se za obdobje desetih plinskih dni izračuna na naslednji način:
kjer oznake pomenijo:
CPNZPO             cena plina ob neprostovoljnem
zmanjšanju ali prekinitvi odjema, v EUR/MWh;
CPNZPO(d)        cena plina ob
neprostovoljnem zmanjšanju ali prekinitvi odjema za dan (d), v EUR/MWh;
QSI(d)             količina plina,
prenesena skozi izstopno točko v Republiki Sloveniji, za dan (d), v MWh;
d                 plinski dan.
(4) Dodatek za tveganje in stroške pri zagotavljanju dobave
izravnalnega plina znaša 10 EUR/MWh.
(5) Cena plina ob neprostovoljnem zmanjšanju ali prekinitvi
odjema se izračuna na štiri decimalke natančno. Količine in cene, ki se
uporabijo v izračunu, se upoštevajo na štiri decimalke natančno.
5. člen
(izračun cene plina, ko je trgovanje na trgovalnih točkah
prekinjeno)
Če pride do prekinitve trgovanja na vseh trgovalnih točkah,
ki so upoštevane pri izračunu cene plina ob neprostovoljnem zmanjšanju ali
prekinitvi odjema, in prekinitev traja več kot deset dni, se za izračun cene
plina ob neprostovoljnem zmanjšanju ali prekinitvi odjema uporabi cena, ki
upošteva zadnje še objavljene cene plina in trenutne razmere na trgu s plinom
in jo po posvetovanju s krizno skupino, opredeljeno v načrtu za izredne razmere
v skladu z Uredbo 2017/1938/EU, določi pristojni organ.
6. člen
(objava cene plina)
(1) Ceno plina ob neprostovoljnem zmanjšanju ali prekinitvi
odjema v skladu s 4. členom tega akta izračuna operater prenosnega sistema in
jo objavi na svoji spletni strani najkasneje do 8. ure vsak dan, ko velja
generalna odločba o neprostovoljnem zmanjšanju ali prekinitvi odjema.
(2) Prvi dan veljavnosti ukrepov neprostovoljnega zmanjšanja
ali prekinitve odjema operater prenosnega sistema objavi ceno plina ob
neprostovoljnem zmanjšanju ali prekinitvi odjema najkasneje dve uri po izdani
generalni odločbi pristojnega organa, s katero se odredi neprostovoljno zmanjšanje
ali prekinitev odjema.
(3) Ceno iz 5. člena tega akta objavi operater prenosnega
sistema na svoji spletni strani takoj po sprejeti odločitvi pristojnega organa.
IV. PREHODNI IN KONČNA DOLOČBA
7. člen
(relevantna plinska vozlišča)
Če pride do vzpostavitve plinske borze na Hrvaškem oziroma se
vzpostavi plinovodna povezava med prenosnim sistemom Republike Slovenije in
Madžarske, se pri izračunu cene plina ob neprostovoljnem zmanjšanju ali
prekinitvi odjema smiselno v skladu z določbami 4. člena tega akta dodatno
upoštevata borzna indeksa in prenesene količine plina iz Hrvaške in Madžarske.
8. člen
(ažuriranje dodatka za tveganje in stroške)
Vrednost dodatka za tveganje in stroške pri zagotavljanju
dobave izravnalnega plina iz četrtega odstavka 4. člena tega akta velja v letu
uveljavitve tega akta. Vsako nadaljnje leto veljavnosti tega akta se vrednost
predmetnega dodatka indeksira z indeksom cen storitev pri proizvajalcih,
poslovanje podjetij z vsemi subjekti, za SKD dejavnost H49.5 Cevovodni
transport, ki je objavljen pri Statističnem uradu Republike Slovenije. Uporabi
se primerjalni indeks četrtletje/zadnje četrtletje prejšnjega leta.
9. člen
(začetek veljavnosti)
Ta akt začne veljati naslednji dan po objavi v Uradnem listu
Republike Slovenije.
Št. 71-9/2022/8
Maribor, dne 20. oktobra 2022
EVA 2022-2430-0079
Predsednik sveta
Agencije za energijo
dr. Franc Žlahtič