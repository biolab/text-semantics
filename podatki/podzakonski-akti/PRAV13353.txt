1. člen
(vsebina)
(1) Ta pravilnik določa uvrstitve delovnih mest
direktorjev s področja šolstva, znanosti in športa v plačne razrede znotraj
razponov plačnih razredov, določenih v prilogi II Uredbe o plačah direktorjev v
javnem sektorju (Uradni list RS, št. 68/17, v nadaljnjem besedilu:
uredba).
(2) Uvrstitve iz prejšnjega odstavka so izvedene na
podlagi kriterijev in metodologije, ki jih določa uredba.
2. člen
(uvrstitve delovnih mest po tipih oseb javnega prava)
(1) Uvrstitve v plačne razrede se izvedejo za vsako
delovno mesto direktorja znotraj posameznega tipa oseb javnega prava.
(2) Uvrstitve delovnih mest direktorjev po posameznih
tipih oseb javnega prava so določene v prilogi, ki je sestavni del tega
pravilnika.

Priloga:
Uvrstitve delovnih mest direktorjev po posameznih tipih oseb javnega prava

Pravilnik o uvrstitvi delovnih mest
direktorjev s področja šolstva, znanosti in športa v plačne razrede znotraj
razponov plačnih razredov (Uradni list RS, št. 77/17) vsebuje naslednji končni določbi:
»3. člen
(prenehanje veljavnosti)
Z dnem uveljavitve tega pravilnika prenehata veljati
Pravilnik o uvrstitvi delovnih mest direktorjev s področja visokega šolstva in
znanosti v plačne razrede znotraj razponov plačnih razredov (Uradni list RS,
št. 106/05, 20/06, 65/06, 43/07, 28/09, 10/12, 35/13 in 61/17) in
Pravilnik o uvrstitvi delovnih mest direktorjev s področja šolstva in športa v
plačne razrede znotraj razponov plačnih razredov (Uradni list RS,
št. 106/05, 20/06, 49/06, 55/07, 109/07, 23/08, 61/09, 57/10, 11/11,
27/11, 4/12, 3/13, 24/13, 41/14 in 34/15).
4. člen
(končna določba)
Ta pravilnik začne veljati 1. januarja 2018.«.

Pravilnik o spremembi Pravilnika o uvrstitvi
delovnih mest direktorjev s področja šolstva, znanosti in športa v plačne
razrede znotraj razponov plačnih razredov (Uradni list RS, št. 39/18) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi Pravilnika o uvrstitvi
delovnih mest direktorjev s področja šolstva, znanosti in športa v plačne
razrede znotraj razponov plačnih razredov (Uradni list RS, št. 58/18) vsebuje naslednjo prehodno in
končno določbo:
»2. člen
Sprememba uvrstitev delovnih mest v plačne razrede iz
prejšnjega člena se pri posameznem proračunskem uporabniku izvede z začetkom
učinkovanja akta o ustanovitvi javnega zavoda, s katerim je posamezno delovno
mesto oblikovano ali ukinjeno. 
3. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi Pravilnika o uvrstitvi
delovnih mest direktorjev s področja šolstva, znanosti in športa v plačne
razrede znotraj razponov plačnih razredov (Uradni list RS, št. 46/19) vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik
o dopolnitvi Pravilnika o uvrstitvi delovnih mest direktorjev s področja
šolstva, znanosti in športa v plačne razrede znotraj razponov plačnih razredov (Uradni list RS, št. 166/22)
vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.«.