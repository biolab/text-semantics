1. člen
Banka Slovenije bo 19. septembra
2023 dala v prodajo in obtok zbirateljske kovance, ki jih bo izdala Republika
Slovenija ob 110. obletnici rojstva slovenskega pisatelja Borisa Pahorja.
Izdani bodo zlatniki z nominalno vrednostjo 100 eurov,
srebrniki z nominalno vrednostjo 30 eurov in dvokovinski zbirateljski kovanci z
nominalno vrednostjo 3 eure. Obseg in
znamenja zbirateljskih kovancev so določeni z Uredbo o obsegu izdaje,
sestavinah, apoenih in glavnih znamenjih zbirateljskih kovancev ob 110.
obletnici rojstva slovenskega pisatelja Borisa Pahorja (Uradni list RS, št. 25/23).
2. člen
Prodajna cena zlatnikov in srebrnikov iz prejšnjega člena bo
višja od njihove nominalne vrednosti in jo bo Banka Slovenije objavila na svoji
spletni strani preden bodo zbirateljski kovanci dani v prodajo in obtok.
3. člen
Dvokovinski zbirateljski kovanci iz 1. člena tega sklepa bodo v prodaji po njihovi nominalni
vrednosti.
4. člen
Ta sklep začne veljati naslednji dan po objavi v Uradnem
listu Republike Slovenije.
Št. 0.03.4-3/2023-2
Ljubljana, dne 5. septembra 2023
Boštjan Vasle
predsednik
Sveta Banke Slovenije