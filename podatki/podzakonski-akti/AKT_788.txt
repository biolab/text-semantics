1. člen
Po določbi 40.a člena Zakona o sodiščih (Uradni list RS, št.
94/07 – ur. preč. besed., s spremembami in dopolnitvami) delujejo pri okrožnih
sodiščih na sedežih višjih sodišč specializirani oddelki sodišč, ki opravljajo
preiskavo in sodijo v zahtevnejših zadevah organiziranega in gospodarskega
kriminala, terorizma, korupcijskih in drugih podobnih kaznivih dejanj, v
katerih obtožni akt vloži državno tožilstvo, pristojno za pregon storilcev
navedenih kaznivih dejanj.
2. člen
Za specializirane oddelke iz 1.
člena tega akta je določeno naslednje število razporejenih in dodeljenih
sodnikov:


 

Okrožno sodišče v
  Celju

Okrožno sodišče v
  Kopru

Okrožno sodišče v
  Ljubljani

Okrožno sodišče v
  Mariboru


Število mest za
  razporejene in dodeljene sodnike

5

5

14

8


3. člen
Z dnem uveljavitve tega akta, preneha veljati akt št.
4/2011-24/1, z dne 1. junij 2011, objavljen v Uradnem listu RS, št. 45, z dne
10. 6. 2011. 
Ta akt začne veljati naslednji dan po objavi v Uradnem listu
Republike Slovenije.
Št. 4/2012-2
Ljubljana, dne 6. septembra 2012
Predsednik Sodnega sveta
Janez Vlaj l. r.