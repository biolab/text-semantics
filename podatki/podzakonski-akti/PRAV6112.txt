1. člen
(vsebina)
(1) Ta pravilnik predpisuje, poleg zahtev,
vsebovanih v predpisih o ukrepih in postopkih za preprečevanje vnosa in
širjenja škodljivih organizmov rastlin, rastlinskih proizvodov in nadzorovanih
predmetov, dodatne zahteve pri vnosu iz tretjih držav in pri premeščanju
semenskega in drugega krompirja (Solanum tuberosum L.), svežega ali
ohlajenega, ki se uvršča v tarifno številko 0701 kombinirane nomenklature (v
nadaljnjem besedilu: krompir); prijavo vnosa, mesta fitosanitarnih pregledov,
zahteve za skladišča krompirja, ugotavljanje zdravstvenega stanja krompirja ob
vnosu iz tretjih držav in premeščanju; vodenje evidenc, označevanje enot
pakiranja in ravnanje z odpadki.
(2) Ta pravilnik se uporablja za
fitosanitarni nadzor pošiljk krompirja iz držav članic Evropske unije (v
nadaljnjem besedilu: EU) in iz tretjih držav, ki so izvzete iz prepovedi o
vnosu gomoljev krompirja v EU.
2. člen
(škodljivi organizmi)
(1) Škodljivi organizmi, ki se štejejo za posebej nevarne krompirju po tem pravilniku, so:
-      
bakterija, povzročiteljica obročkaste gnilobe krompirja, Clavibacter
michiganensis (Smith) Davis et al. ssp. sepedonicus
(Spieckermann et Kotthoff) Davis et al.,
-      
bakterija, povzročiteljica rjave gnilobe krompirja, Ralstonia
/Pseudomonas/ solanacearum (Smith) Yabuuchi et al.,
-      
bela krompirjeva ogorčica Globodera pallida (Stone)
Behrens,
-      
rumena krompirjeva ogorčica Globodera rostochiensis
(Wollenweber) Behrens,
-      
krompirjev rak Synchytrium endobioticum (Schilbersky) Percival.
(2) Škodljivi organizmi, ki se štejejo za posebej nevarne krompirju po tem pravilniku, ki se vnaša
s Kube, sta poleg škodljivih organizmov iz prejšnjega odstavka še ogorčici:
-      
Meloidogyne chitwoodi Golden et al. (vse populacije) in
-      
Meloidogyne fallax Karssen.
3. člen
(okužena in neokužena območja)
(1) Posebno nadzorovano območje za
škodljive organizme iz prvega odstavka prejšnjega člena je ozemlje Republike
Slovenije (v nadaljnjem besedilu: RS), ki se šteje kot neokuženo območje, razen
okuženih območij za posamezne škodljive organizme, kjer je okužba navzoča v
omejenem obsegu in je pod uradnim nadzorom, tako da se zagotavlja zdravstveno
varstvo rastlin na način, določen s predpisi, ki urejajo varovana območja in
izvajanje uradnih sistematičnih raziskav na posebno nadzorovanih območjih. 
(2) Okužena območja iz prejšnjega odstavka
Uprava RS za varno hrano, veterinarstvo in varstvo rastlin (v nadaljnjem
besedilu: Uprava) objavlja na svoji spletni strani.
4. člen
(črtan)
5. člen
(črtan)
6. člen
(mesta fitosanitarnih pregledov)
(1) Fitosanitarni pregled pošiljke
krompirja se pri vnosu iz tretjih držav lahko opravi le na prvem vstopnem mestu
v EU, kjer se opravljajo druge uvozne administrativne formalnosti, vključno s
carinskimi. 
(2) Fitosanitarni pregled pošiljke
krompirja iz države članice EU se opravi v skladišču distributerja. Pregled se
opravi naključno v skladu z letnim programom posebnega nadzora ali če
fitosanitarni inšpektor sumi na navzočnost škodljivih organizmov iz 2. člena
tega pravilnika. 
(3) Če gre za skladišče distributerja
krompirja, ki krompir v skladišču pakira, pere oziroma sortira, ali če gre za
skladišče uvoznika krompirja, mora biti skladišče uradno odobreno v skladu s 7.
členom tega pravilnika. 
(4) Fitosanitarni pregled pošiljk
krompirja, ki se ne skladiščijo, se lahko opravi kadarkoli in kjerkoli, če
fitosanitarni inšpektor sumi na navzočnost škodljivih organizmov iz 2. člena
tega pravilnika. 
(5) Fitosanitarni pregled iz tega člena se
opravi v skladu z 8. členom tega pravilnika.
7. člen
(zahteve za uradno odobrena skladišča)
(1) Kot uradno odobrena skladišča za
opravljanje fitosanitarnih pregledov pošiljk krompirja se registrirajo
skladišča uvoznikov in distributerjev krompirja, ki izpolnjujejo naslednje
zahteve: 
-      
skladišče, v katerem se skladišči semenski krompir, mora biti ločeno od
skladišča, v katerem se skladišči jedilni krompir; 
-      
stroji, oprema in prevozna sredstva, ki se uporabljajo za sortiranje in
pakiranje semenskega krompirja ali drugega krompirja, ki je namenjen za
sajenje, ter drugega krompirja, ki ni namenjen za sajenje, ne smejo biti isti
ali pa mora biti na razpolago ustrezen sistem za njihovo temeljito čiščenje in
razkuževanje; 
-      
partije krompirja morajo biti v skladišču med seboj fizično ločene in
jasno označene; 
-      
način skladiščenja mora omogočiti dostop do vsake posamezne partije; 
-      
tla v skladišču morajo biti brez ostankov zemlje, gladka in pralna
(betonska ali gladko prekrita). 
(2) Uvozniki in distributerji krompirja
morajo poskrbeti za ustrezno ravnanje z ostanki v skladu s 16. členom tega
pravilnika. 
(3) Uvozniki in distributerji krompirja
morajo o vnosu krompirja v skladišče in njegovi distribuciji voditi evidenco po
partijah krompirja v skladu s 14. členom tega pravilnika. 
(4) Uprava registrira uradno odobreno
skladišče krompirja na zahtevo uvoznika ali distributerja krompirja, ki je
vpisan v register imetnikov v skladu s predpisom, ki ureja pogoje za
registracijo imetnikov določenih rastlin, rastlinskih proizvodov in
nadzorovanih predmetov za namene zdravstvenega varstva rastlin, in sicer za
semenski in jedilni krompir. 
(5) Uvoznik ali distributer iz prejšnjega
odstavka vloži na Upravo vlogo za dopolnitev vpisa v register imetnikov na
obrazcu, določenim s predpisom iz prejšnjega odstavka. 
(6) Uprava izda odločbo o uradni odobritvi
skladišča krompirja na podlagi zapisnika fitosanitarnega inšpektorja o
izpolnjevanju zahtev iz tega člena. Uprava zapisnik pridobi po uradni
dolžnosti.
8. člen
(zdravstveni pregled gomoljev krompirja)
(1) Fitosanitarni inšpektor v okviru
fitosanitarnega pregleda opravi vizualni zdravstveni pregled posamezne partije
v pošiljki krompirja tako, da prereže vsaj 200 gomoljev, na katerih ugotavlja
znamenja rjave in obročkaste gnilobe krompirja.
(2) Vzorci za
pregled posamezne partije semenskega krompirja se odvzamejo v skladu z metodo,
predpisano za pregled partij semenskega krompirja pred trženjem, v skladu s
predpisom o trženju semenskega krompirja.
(3) V primeru suma
na okužbo s škodljivim organizmom iz prvega odstavka 2. člena tega pravilnika
ter skladno z določbami 9. člena tega pravilnika fitosanitarni inšpektor
odvzame vzorec gomoljev, reprezentativen za pošiljko, za laboratorijsko
testiranje na prikrite okužbe z bakterijami.
9. člen
(testiranje na bakterije)
(1) Testiranje pošiljk krompirja na
bakterije je del sistematičnega nadzora škodljivih organizmov iz 2. člena tega
pravilnika v skladu s predpisi o izvajanju sistematičnega nadzora in ukrepov za
preprečevanje širjenja in zatiranje krompirjeve rjave gnilobe, krompirjeve
obročkaste gnilobe, krompirjevih ogorčic ter krompirjevega raka.
(2) Obseg testiranja na navzočnost
škodljivih organizmov iz prvega odstavka 2. člena tega pravilnika je določen z
letnim programom posebnega nadzora ter zajema odvzem vzorcev pri registriranih
uvoznikih oziroma distributerjih glede na fitosanitarno nevarnost.
10. člen
(laboratorijsko testiranje gomoljev
krompirja na bakterije)
(1) Laboratorijsko testiranje gomoljev
krompirja na bakterije iz 2. člena tega pravilnika zajema postopke za:
-      
diagnosticiranje rjave in obročkaste gnilobe krompirjevih rastlin in
gomoljev,
-      
detekcijo bakterije v vzorcih krompirjevih gomoljev,
-      
identifikacijo bakterije.
(2) Detekcija in identifikacija bakterije
iz prejšnjega odstavka morata biti skladni s standardi Evropske unije, ki jih
priskrbi Uprava oziroma so pri njej na vpogled, in zajemata pripravo vzorca za
preskušanje, preskus z imunofluorescenco (IF), encimsko-imunski preskus
(ELISA), preskus z metodo verižne reakcije s polimerazo (PCR), fluorescentni in-situ
hibridizacijski preskus (FISH) ter druge molekulske metode, preskus s
selektivnim gojiščem na petrijevih ploščah, biološki preskus, preskuse
obogatitve, preskus patogenosti, profil maščobnih kislin (FAP) ter druge
predpisane potrditvene preskuse.
(3) Testiranje iz tega člena izvaja
laboratorij, pooblaščen v skladu z zakonom, ki ureja zdravstveno varstvo
rastlin (v nadaljnjem besedilu: pooblaščeni laboratorij).
11. člen
(laboratorijsko testiranje zemlje na
ogorčice)
(1) Laboratorijsko testiranje gomoljev
krompirja oziroma zemlje na ogorčice iz prvega odstavka 2. člena tega pravilnika
zajema postopke za:
-      
ugotavljanje navzočnosti ogorčic in
-      
identifikacijo vrste ogorčic.
(2) Laboratorijsko testiranje gomoljev
krompirja oziroma zemlje na ogorčice iz drugega odstavka 2. člena tega pravilnika
zajema postopke za:
-      
ugotavljanje znakov poškodb in navzočnosti ogorčic
-      
determinacijo oziroma identifikacijo vrste ogorčice.
(3) Determinacija oziroma identifikacija
ogočic iz 2. člena tega pravilnika v vzorcih zemlje mora biti skladna s
standardi Evropske in mediteranske organizacije za varstvo rastlin, ki jih
preskrbi Uprava oziroma so pri njej na vpogled.
(4) Testiranje iz prvega in drugega
odstavka tega člena izvaja pooblaščen laboratorij.
12. člen
(zadržanje pošiljke v karanteni)
(1) Ob sumu na navzočnost škodljivega
organizma in odvzemu vzorca za laboratorijski preskus se šteje, da pošiljka ne
izpolnjuje fitosanitarnih zahtev. Fitosanitarni inšpektor v skladu s predpisi,
ki urejajo zdravstveno varstvo rastlin, odredi laboratorijski preskus in uvedbo
karantene kot uradne osamitve pošiljke in prepove vsako odnašanje ali preme­ščanje
krompirja, dokler niso znani rezultati testiranj v pooblaščenem diagnostičnem
laboratoriju.
(2) Pooblaščeni laboratorij je dolžan
obvestiti fitosanitarnega inšpektorja o prvem pozitivnem testu določenega
vzorca najkasneje v roku 8 dni od prejema vzorca in nadaljevati diagnostični
postopek do potrditve ali zavrnitve suma.
(3) Na zaprosilo imetnika pošiljke lahko
fitosanitarni inšpektor na podlagi obvestila iz prejšnjega odstavka pred končnim
rezultatom laboratorijskega testiranja odobri vrnitev, uničenje ali drugačno
odstranitev pošiljke.
13. člen
(stroški)
(1) Stroške odvzema vzorca in
laboratorijskega testiranja gomoljev krompirja in zemlje, s katero je pošiljka
onesnažena, nosi imetnik pošiljke krompirja, če je analiza pozitivna.
(2) Stroški laboratorijskega testiranja ne
smejo presegati najvišje dovoljene cene, ki jo v pogodbi z izvajalci testiranja
določi Uprava.
14. člen
(vodenje evidenc pri uvozniku in
distributerju)
(1) Uvoznik ali distributer, ki
vnaša krompir na ozemlje RS, mora voditi evidence o vnosu,
distribuciji, premeščanju oziroma prodaji posameznih partij v skladu s
predpisi, ki urejajo registracijo imetnikov določenih rastlin, rastlinskih
proizvodov in nadzorovanih predmetov za namene zdravstvenega varstva
rastlin in izdajanje rastlinskih potnih listov.
(2) Iz evidenc morajo biti razvidni
podatki:
a) 
o izvoru:
-     država
porekla ali območje pridelave,
-     izvoznik
ali dobavitelj,
-     številka
fitosanitarnega spričevala ali številka rastlinskega potnega lista oziroma
etikete dobavitelja);
b) 
o posamezni partiji:
-   
referenčna številka partije,
-   
sorta,
-   
kategorija in vzgojna stopnja;
c) 
o količini in času vnosa;
d) 
podatki o prejemniku ali kupcu;
e) 
prodani količini;
f)  
o fitosanitarnih ukrepih, izvedenih v času
skladiščenja.
15. člen
(označevanje na enotah pakiranja)
(1) Uvoznik ali distributer, ki na območju
RS premešča gomolje jedilnega krompirja, mora zagotoviti, da je vsaka enota
pakiranja gomoljev jedilnega krompirja pred premeščanjem označena z etiketo z
vsaj naslednjimi podatki:
-      
registrska številka uvoznika ali distributerja;
-      
poreklo (država porekla oziroma območje pridelave);
-      
sorta krompirja;
-      
količina krompirja;
-      
oznaka: »NI ZA SADITEV«.
(2) Semenski krompir mora biti označen v
skladu s predpisi o trženju semenskega krompirja.
16. člen
(ravnanje z ostanki)
(1) Ostanki po pakiranju ali predelavi
krompirja morajo biti uničeni tako, da se prepreči kakršnokoli širjenje
škodljivih organizmov iz 2. člena tega pravilnika. 
(2) Uničenje ostankov iz prejšnjega
odstavka se izvede: 
-      
z odlaganjem ali globokim zakopavanjem na odlagališču, kjer ni nobene
nevarnosti pronicanja na kmetijska zemljišča ali stika z vodnimi viri, 
-      
s sežigom ali 
-      
na drug ustrezen način, ki zagotavlja uničenje škodljivih organizmov iz
2. člena tega pravilnika. 
(3) Odpadna voda, nastala pri predelavi
krompirja, ki vsebuje razpršene trdne delce, se mora pred odstranitvijo
filtrirati oziroma obdelati v postopku sedimentacije zaradi izločitve trdnih
delcev. Trdne delce se potem odstrani na enega od načinov iz prejšnjega
odstavka. Tekoči del ostankov pa se mora: 
-      
pred odstranitvijo segreti na najmanj 70° C za najmanj trideset minut, 
-      
tretirati na kakšen drug ustrezen način, ki zagotavlja uničenje
škodljivih organizmov iz 2. člena tega pravilnika, ali 
kako drugače odstraniti na
način, ki zagotavlja, da ni nobene nevarnosti, da bi ostanki prišli v stik s
kmetijskimi zemljišči ali vodnimi viri, ki bi jih lahko uporabili za namakanje
kmetijskih zemljišč.

Priloga 1: (črtana)

Pravilnik o dodatnih zahtevah pri vnosu iz
tretjih držav in premeščanju krompirja, da se prepreči nevarnost vnosa
škodljivih organizmov (Uradni list RS, št. 120/04)
vsebuje naslednjo prehodno in končni določbi:
»17. člen
(prehodna
določba)
(1) Do 1. marca 2005 se šteje, da
pridelovalec, predelovalec ali distributer krompirja izpolnjuje zahteve iz
četrtega in petega odstavka 7. člena tega pravilnika, če ima veljavno odločbo
Uprave o vpisu v register imetnikov v skladu s predpisom o pogojih za
registracijo imetnikov določenih rastlin, rastlinskih proizvodov in
nadzorovanih predmetov za namene zdravstvenega varstva rastlin.
(2) Do 1. januarja 2007 se šteje, da
pridelovalec, predelovalec ali distributer krompirja izpolnjuje zahteve iz 16. člena
tega pravilnika, če na Upravo pošlje pisno mnenje fitosanitarnega inšpektorja,
da so odpadki po pakiranju ali predelavi krompirja uničeni tako, da se prepreči
kakršnokoli širjenje škodljivih organizmov iz 2. člena tega pravilnika in da ni
nobene nevarnosti, da bi odpadki prišli v stik s kmetijskimi zemljišči ali
vodnimi viri, ki bi jih lahko uporabili za namakanje kmetijskih zemljišč.
18. člen
(predpisi, ki
prenehajo veljati)
Z dnem uveljavitve tega pravilnika
prenehata veljati:
-      
Odredba o pogojih za tranzit pošiljk krompirja, ki se prekladajo v Luki
Koper (Uradni list RS, št. 32/00) in
-      
Pravilnik o pogojih za uvoz krompirja, da se prepreči nevarnost vnosa
škodljivih organizmov (Uradni list RS, št. 117/02).
19. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o dodatnih
zahtevah pri vnosu iz tretjih držav in premeščanju krompirja, da se prepreči
nevarnost vnosa škodljivih organizmov (Uradni list RS, št. 31/07) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvi Pravilnika
o dodatnih zahtevah pri vnosu iz tretjih držav in premeščanju krompirja, da se
prepreči nevarnost vnosa škodljivih organizmov (Uradni list RS, št. 83/13) vsebuje naslednjo končno določbo:
»11. člen
Ta pravilnik začne veljati petnajsti dan po
objavi v Uradnem listu Republike Slovenije.«.