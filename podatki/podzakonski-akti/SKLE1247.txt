I
Znesek delnic oziroma kapitalskih deležev gospodarskih družb
ali zadrug iz šestega odstavka 35.a člena zakona o zaposlovanju in zavarovanju
za primer brezposelnosti (v nadaljevanju: zakon) se uskladi s povprečno letno
stopnjo inflacije, ki je po podatkih Statističnega urada Republike Slovenije
(Uradni list RS, št. 3/00) v letu 1999 znašala 6,1%.
II
Ob upoštevanju povprečne letne stopnje inflacije iz prejšnje
točke znaša vrednost premoženja iz petega odstavka 35. a člena zakona 3,819.600
SIT, vrednost premoženja iz šestega odstavka 35.a člena zakona pa znaša
2,122.000 SIT.
III
Ta sklep začne veljati naslednji dan po objavi v Uradnem
listu Republike Slovenije.
Št. 663-02-001/00-021
Ljubljana, dne 5. julija 2000.
dr. Miha Brejc l. r. 
Minister 
za delo, družino in socialne zadeve