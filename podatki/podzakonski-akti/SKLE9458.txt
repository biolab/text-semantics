1. člen
Komisija Vlade Republike Slovenije za droge
(v nadaljnjem besedilu: komisija) opravlja naslednje naloge:
-       
pospešuje in usklajuje vladno politiko, ukrepe in programe za
preprečevanje uživanja prepovedanih drog, zmanjševanje povpraševanja po
prepovedanih drogah, zmanjševanje škode zaradi uporabe prepovedanih drog,
zdravljenje in rehabilitacijo;
-       
predlaga Vladi Republike Slovenije (v nadaljnjem besedilu: vlada)
predlog nacionalnega programa preprečevanja in zmanjševanja uporabe
prepovedanih drog (v nadaljnjem besedilu: nacionalni program) in ukrepe pri
izvajanju nacionalnega programa;
-       
predlaga vladi ukrepe za zmanjševanje ponudbe in uporabe prepovedanih
drog;
-       
spremlja in usklajuje izvajanje nacionalnega programa;
-       
spremlja izvajanje določb konvencij mednarodnih organov in mednarodnih
organizacij na področju prepovedanih drog ter zagotavlja mednarodno
sodelovanje.
2. člen
Vlada v komisijo imenuje predstavnike:
-       
ministrstva, pristojnega za zdravje;
-       
ministrstva, pristojnega za notranje zadeve;
-       
ministrstva, pristojnega za izobraževanje, znanost, kulturo in šport;
-       
ministrstva, pristojnega za delo, družino in socialne zadeve;
-       
ministrstva, pristojnega za pravosodje in javno upravo;
-       
ministrstva, pristojnega za finance;
-       
ministrstva, pristojnega za obrambo;
-       
ministrstva, pristojnega za kmetijstvo in okolje;
-       
ministrstva, pristojnega za zunanje zadeve;
-       
Zveze društev na področju drog Slovenije in
-       
Zveze nevladnih organizacij na področju drog in zasvojenosti.
Predsednik komisije je predstavnik
ministrstva, pristojnega za zdravje.
3. člen
Z namenom priprave strokovnih podlag za
odločanje lahko komisija povabi k sodelovanju neodvisne strokovnjake s področja
prepovedanih drog.
4. člen
Sejo komisije sklicuje in vodi predsednik
ali njegov namestnik.
Namestnika izmed članov na prvi seji
komisije izberejo člani.
Komisija sprejme odločitev, če je zanjo
glasovala večina članov komisije.
5. člen
Administrativna dela za komisijo opravlja
ministrstvo, pristojno za zdravje.
6. člen
Z dnem uveljavitve tega sklepa preneha veljati
Sklep o ustanovitvi Komisije Vlade Republike Slovenije za droge (Uradni list
RS, št. 38/09).
7. člen
Ta sklep začne veljati naslednji dan po
objavi v Uradnem listu Republike Slovenije.
Št. 00725-7/2012
Ljubljana, dne 8. novembra 2012
EVA 2012-2711-0043
Vlada Republike Slovenije
Janez Janša l.r.
Predsednik