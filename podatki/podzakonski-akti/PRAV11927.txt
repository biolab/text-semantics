1. člen
S tem pravilnikom se sprejme gozdnogospodarski načrt gozdnogospodarske
enote Unec-Škocjan (2014–2023) št. 05-30/14 z dne 30. novembra 2015, ki ga je
za obdobje od 1. januarja 2014 do 31. decembra 2023 izdelal Zavod za gozdove
Slovenije, Območna enota Postojna, spremenjen s spremembami gozdnogospodarskega
načrta gozdnogospodarske enote Unec-Škocjan (2014–2023) št. 05-30/19 z dne 21.
julija 2020, ki jih je izdelal Zavod za gozdove Slovenije, Območna enota
Postojna (v nadaljnjem besedilu: spremembe gozdnogospodarskega načrta).
2. člen
Gozdnogospodarska enota Unec-Škocjan, ki meri 3.380,81 ha, se
nahaja v postojnskem gozdnogospodarskem območju, v občinah Cerknica in Postojna
oziroma v katastrskih občinah Rakek, Unec in Rakov Škocjan.
3. člen
V gozdnogospodarski enoti Unec-Škocjan je s 1. januarjem
2014 ugotovljeno naslednje stanje gozdov:
1.     
lastništvo: 56,9% zasebnih gozdov v lasti fizičnih ali pravnih oseb,
42,7% državnih gozdov in 0,4% gozdov lokalnih skupnosti;
2.     
površina: 2.304,65 ha, od katere je 2.197,84 ha večnamenskih gozdov in
106,81 ha gozdov s posebnim namenom, v katerih so ukrepi dovoljeni;
3.     
lesna zaloga: 319,6 m3/ha, od tega 188,9 m3/ha
iglavcev in 130,7 m3/ha listavcev;
4.     
tekoči letni prirastek: 7,42 m3/ha, od tega 4,19 m3/ha
iglavcev in 3,23 m3/ha listavcev.
4. člen
(1) V gozdnogospodarskem načrtu gozdnogospodarske enote
Unec-Škocjan (2014–2023) je ob upoštevanju usmeritev iz gozdnogospodarskega
načrta postojnskega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Unec-Škocjan
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.285,06 ha,
-       
ekološke funkcije na površini 1.461,19 ha ter
-       
socialne funkcije na površini 519,56 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Unec-Škocjan (2014–2023)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Unec-Škocjan, upoštevaje
spremembe gozdnogospodarskega načrta, določeni naslednji ukrepi:
1.     
najvišji možni posek v višini 318.491 m3, od tega 258.213 m3
iglavcev in 60.278 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 306,69 ha;
3.     
obžetev s ponovitvami na skupni površini 177,61 ha;
4.     
nega drogovnjaka na dejanski površini 1,95 ha;
5.     
zaščita mladja s premazom s ponovitvami na skupni površini 149,68 ha;
6.     
nega prebiralnega gozda na dejanski površini 121,63 ha;
7.     
zaščita mladja s 750 m ograje;
8.     
vzdrževanje 520 m ograje;
9.     
odstranjevanje 50 m ograje;
10.  
vzdrževanje dejanske površine 22,29 ha travinja ter 11. 300 delovnih dni
varstva pred žuželkami.
(2) V gozdnogospodarskem načrtu gozdnogospodarske enote
Unec-Škocjan (2014–2023) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Unec-Škocjan, v obdobju od
uveljavitve tega pravilnika do 31. decembra 2023, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Unec-Škocjan (2014–2023).
7. člen
Po en izvod gozdnogospodarskega načrta gozdnogospodarske enote
Unec-Škocjan (2014–2023) je na vpogled na sedežu Zavoda za gozdove Slovenije,
Območne enote Postojna, Vojkova 9, Postojna, na sedežu Zavoda za gozdove
Slovenije, Krajevne enote Cerknica, Čabranska 1, Cerknica in na Ministrstvu za
kmetijstvo, gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Unec-Škocjan (2014–2023).

Pravilnik o gozdnogospodarskem načrtu gozdnogospodarske
enote Unec-Škocjan (2014–2023) (Uradni list RS, št. 106/15) vsebuje naslednjo končno določbo:
»8. člen
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o spremembah Pravilnika o
gozdnogospodarskem načrtu gozdnogospodarske enote Unec-Škocjan (2014–2023)
(Uradni list RS, št. 139/20) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije.«.