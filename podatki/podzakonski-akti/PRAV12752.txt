1. člen
(vsebina)
Ta pravilnik določa katalog stroškov in najvišjih priznanih
vrednosti, ki se nanašajo na izvajanje ukrepa Naložbe v osnovna sredstva in
podukrepa Podpora za naložbe v gozdarske tehnologije ter predelavo,
mobilizacijo in trženje gozdarskih proizvodov iz predpisa, ki ureja izvajanje
ukrepa Naložbe v osnovna sredstva in podukrepa Podpora za naložbe v gozdarske tehnologije
ter predelavo, mobilizacijo in trženje gozdarskih proizvodov iz Programa
razvoja podeželja Republike Slovenije za obdobje 2014–2020.
2. člen
(katalog stroškov in najvišjih priznanih vrednosti)
(1) V katalog stroškov in najvišjih priznanih vrednosti
iz prejšnjega člena so uvrščeni:
1.     
stroški gradnje in vzdrževanja objektov z osnovno notranjo opremo
objektov ter stroški nakupa dodatne opreme objektov, ki je samostojna
funkcionalna celota;
2.     
stroški ureditve cestne, vodovodne ter energetske infrastrukture ter
stroški ureditve gozdnih prometnic;
3.     
stroški naprave oziroma obnove trajnih nasadov sadovnjakov, oljčnikov in
hmeljišč ter nasadov trajnih rastlin na njivskih površinah, stroški nakupa in
postavitve mrež proti toči, stroški postavitve pašnikov in obor ter ureditev
zaščite čebeljih panjev pred medvedi;
4.     
stroški nakupa kmetijskih zemljišč ter
5.     
splošni stroški, ki so povezani s stroški iz prve do četrte točke tega
odstavka.
(2) Podrobnejša opredelitev stroškov in najvišjih
priznanih vrednosti iz prejšnjega odstavka je navedena v prilogi 1, ki je
sestavni del tega pravilnika. Sestavljena je iz zbirne tabele, v kateri so
skupne vrednosti po posameznih vrstah stroškov, ločeno za gradbena, obrtniška
in instalacijska dela ter za opremo. V tabeli so pri opredelitvi opreme podani
podrobnejši popisi opreme objektov, ki je samostojna funkcionalna celota.
(3) Vse vrednosti stroškov iz priloge 1 tega pravilnika
so navedene brez davka na dodano vrednost.

Priloga
1: Katalog stroškov in najvišjih priznanih vrednosti

Pravilnik o katalogu stroškov in najvišjih priznanih
vrednosti (Uradni list RS, št. 7/16) vsebuje naslednjo končno določbo:
»3. člen
(začetek veljavnosti)
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o spremembi Pravilnika o katalogu
stroškov in najvišjih priznanih vrednosti (Uradni list RS, št. 38/16) vsebuje naslednjo končno določbo:
»2. člen 
(začetek veljavnosti) 
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi Pravilnika o katalogu
stroškov in najvišjih priznanih vrednosti (Uradni list RS, št. 73/17) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Stroški in najvišje priznane vrednosti upoštevani v okviru
postopkov, začetih na podlagi predpisa, ki ureja izvajanje ukrepa Naložbe v
osnovna sredstva in podukrepa Podpora za naložbe v gozdarske tehnologije ter
predelavo, mobilizacijo in trženje gozdarskih proizvodov iz Programa razvoja
podeželja Republike Slovenije za obdobje 2014–2020, pred uveljavitvijo tega
pravilnika, se upoštevajo v skladu s Pravilnikom o katalogu stroškov in
najvišjih priznanih vrednosti (Uradni list RS, št. 7/16 in 38/16). 
3. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi Pravilnika o katalogu
stroškov in najvišjih priznanih vrednosti (Uradni list RS, št. 31/19) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Stroški in najvišje priznane vrednosti, upoštevani v okviru
postopkov, začetih pred uveljavitvijo tega pravilnika, se upoštevajo v skladu s
Pravilnikom o katalogu stroškov in najvišjih priznanih vrednosti (Uradni list
RS, št. 7/16, 38/16 in 73/17). 
3. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi Pravilnika o katalogu
stroškov in najvišjih priznanih vrednosti (Uradni list RS, št. 82/22) vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.«.