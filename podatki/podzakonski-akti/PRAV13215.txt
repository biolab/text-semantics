1. člen
(vsebina)
Ta pravilnik določa pogoje glede prostorov, opremljenosti in
kadrov, ki jih mora izpolnjevati izvajalec javne službe kmetijskega svetovanja
(v nadaljnjem besedilu: izvajalec).
2. člen
(pogoji glede prostorov in opremljenosti)
(1) Prostori, v katerih deluje javna služba kmetijskega
svetovanja (v nadaljnjem besedilu: JSKS), morajo biti jasno označeni in
opremljeni za opravljanje svetovanja uporabnikom storitev JSKS. Izvajalec na
spletni strani objavi naslove lokacij, kjer se izvaja JSKS, ter uradne ure,
telefonske številke in elektronske naslove zaposlenih, ki opravljajo naloge
JSKS ter področja njihovega dela.
(2) Izvajalec za opravljanje JSKS na vseh lokacijah iz
prejšnjega odstavka zagotavlja opremljene pisarniške prostore, vključno s
telekomunikacijsko, informacijsko opremo (računalniki, tiskalniki, skenerji,
telefoni in mobilni telefoni) in drugimi potrebnimi pripomočki za osebno
oziroma telefonsko svetovanje uporabnikom storitev JSKS v času uradnih ur.
Izvajalec zagotavlja dostop do spleta in opremo za pregledno, dostopno ter
uporabnikom preprosto elektronsko komunikacijo.
(3) Če se storitve JSKS izvajajo na kmetijskem
gospodarstvu ali drugi lokaciji izven uradnih prostorov JSKS, izvajalec
zagotavlja vso potrebno opremo za izvajanje posvetov, prikazov, demonstracij
ali drugih oblik usposabljanja uporabnikov JSKS.
(4) Izvajalec zaposlenim, ki izvajajo JSKS na terenu
zagotovi možnost uporabe prevoznih sredstev za delo na terenu.
3. člen
(pogoji glede števila kadrov)
(1) Izvajalec zagotovlja dostopnost storitev JSKS na
celotnem območju Republike Slovenije vsem uporabnikom tako, da zagotovi
delovanje:
-       
osnovne mreže JSKS, ki jo sestavljajo terenski kmetijski svetovalci,
koordinatorji, strokovni sodelavci in višji strokovni sodelavci,
-       
specialistične mreže JSKS, ki jo sestavljajo svetovalci specialisti,
koordinatorji in vodje oddelkov in
-       
notranje organizacijske enote za področje koordiniranja JSKS, ki jo
sestavljajo višji koordinatorji za področje kmetijstva, višji sodelavci, vodje
oddelkov in vodja sektorja.
(2) Izvajalec zagotavlja za osnovno mrežo JSKS skupno
najmanj 188 zaposlenih, ki pokrivajo celotno območje Republike Slovenije in so
razporejeni po naslednjih območjih enot JSKS na terenu:
-       
Celje, Dravograd, Laško, Mozirje, Ravne na Koroškem, Slovenj Gradec,
Slovenske Konjice, Šentjur, Šmarje pri Jelšah, Velenje, Žalec: skupno 33,3
zaposlenega,
-       
Kranj, Radovljica, Škofja Loka: skupno 13,5 zaposlenega,
-       
Cerknica, Vič, Ljubljana Moste – Bežigrad, Domžale, Grosuplje, Kamnik,
Kočevje, Litija, Logatec, Medvode, Ribnica, Zagorje, Vrhnika: skupno 31,1
zaposlenega,
-       
Jakobski Dol, Maribor: skupno 7,2 zaposlenega,
-       
Gornja Radgona, Lendava, Ljutomer, Murska Sobota: skupno 24,3 zaposlenega,
-       
Ajdovščina, Dobrovo, Idrija, Ilirska Bistrica, Koper, Bilje, Postojna,
Sežana,Tolmin: skupno 24,3 zaposlenega,
-       
Brežice, Črnomelj – Metlika, Krško, Novo mesto, Sevnica, Trebnje: skupno
27,3 zaposlenega in
-       
Lenart, Ormož, Ptuj, Radlje ob Dravi, Slovenska Bistrica: skupno 27
zaposlenih.
(3) Izvajalec zagotavlja skupno najmanj 72,6 zaposlenih
za specialistično mrežo svetovanja na celotnem območju Republike Slovenije in
so razporejeni po naslednjih območjih enot JSKS na terenu:
-       
Celje, Dravograd, Laško, Mozirje, Ravne na Koroškem, Slovenj Gradec,
Slovenske Konjice, Šentjur, Šmarje pri Jelšah, Velenje, Žalec: skupno najmanj
12,6 zaposlenega za za področja: ekonomika v kmetijstvu, razvoj podeželja,
živinoreja, poljedelstvo, vrtnarstvo in okrasne rastline, hmeljarstvo,
predelava mesa, varstvo rastlin, ekološko kmetovanje, turizem na kmetijah,
travništvo, pašništvo in pridelovanje krme,
-       
Kranj, Radovljica, Škofja Loka: skupno skupno najmanj 5,4 zaposlenega za
področja: ekonomika v kmetijstvu, ekološko kmetovanje, razvoj podeželja,
živinorejo, rastlinska pridelava, ribogojstvo,
-       
Cerknica, Vič, Ljubljana Moste – Bežigrad, Domžale, Grosuplje, Kamnik,
Kočevje, Litija, Logatec, Medvode, Ribnica, Zagorje, Vrhnika: skupno najmanj
7,8 zaposlenega za področja: ekonomika v kmetijstvu, razvoj podeželja,
živinoreja, poljedelstvo, sadjarstvo, zelenjadarstvo, travništvo in pašništvo,
živinorejo in gradnje, ekološko kmetovanje ter kmetijska tehnika,
-       
Jakobski Dol, Maribor: skupno najmanj 10 zaposlenih za področja:
ekonomika v kmetijstvu, razvoj podeželja, poljedelstvo, zelenjadarstvo in
okrasne rastline, sadjarstvo, vinogradništvo, vinarstvo, kmetijske gradnje,
varstvo rastlin, ekološko kmetovanje, predelava sadja v fermentirane in žgane pijače,
predelava in pridelava zelišč,
-       
Gornja Radgona, Lendava, Ljutomer, Murska Sobota: skupno najmanj 9,3
zaposlenega za področja: ekonomika v kmetijstvu, razvoj podeželja, prašičereja,
govedoreja in drobnica, poljedelstvo, ekološko kmetovanje, travništvo in
pridelovanje krme, vinogradništvo, sadjarstvo in vinarstvo ter predelava žit,
mlevski in pekovski izdelki in konjereja,
-       
Ajdovščina, Dobrovo, Idrija, Ilirska Bistrica, Koper, Bilje, Postojna,
Sežana,Tolmin: skupno najmanj 11,7 zaposlenega za področja: ekonomika v
kmetijstvu, razvoj podeželja, živinoreja, poljedelstvo, sadjarstvo in
oljkarstvo, zelenjadarstvo, vinogradništvo, vinarstvo, ekološko kmetovanje,
-       
Brežice, Črnomelj – Metlika, Krško, Novo mesto, Sevnica, Trebnje: skupno
najmanj 8,6 zaposlenega za področja: ekonomika v kmetijstvu, razvoj podeželja,
živinoreja, poljedelstvo in travništvo, ekološko kmetovanje, zelenjadarstvo,
sadjarstvo, vinarstvo, kmetijska tehnika, in vinogradništvo,
-       
Lenart, Ormož, Ptuj, Radlje ob Dravi, Slovenska Bistrica: skupno najmanj
7,2 zaposlenega za področja: ekonomika v kmetijstvu, razvoj podeželja, ekološko
kmetovanje, tehnologija in prehrana govedi, tehnologija reje govedi in
drobnice, predelava mleka, prašičereja in namakanje, ekonomiko v kmetijstvu.
(4) Specialisti za posamezna področja ali pa specialisti
s posebnimi znanji praviloma delujejo na območjih več enot JSKS na terenu.
Zlasti specialisti za hmeljarstvo, predelavo mesa in turizem na kmetijah,
ribogojstvo, kmetijsko tehniko, predelavo sadja v sadjevec, predelavo in
pridelavo zelišč ter predelavo mleka, pa praviloma delujejo na območju celotne
Republike Slovenije.
(5) Za vsako območje enot JSKS na terenu iz drugega ali
tretjega odstavka tega člena zagotavlja izvajalec izmed zaposlenih, ki delujejo
na področju JSKS, enega zaposlenega, ki je vodja oddelka JSKS.
(6) Izvajalec zagotavlja najmanj 14 zaposlenih, ki
strokovno koordinirajo in vodijo delo JSKS za celotno območje Republike
Slovenije na vseh področjih delovanja JSKS. Naloge izvajajo v okviru strokovnih
in delovnih skupin, v katerih sodelujejo z zaposlenimi na vseh pravnih osebah,
ki izvajajo JSKS in zunanjimi strokovnjaki. Strokovne in delovne skupine
delujejo zlasti na področjih: poljedelstvo, travništvo, pašništvo in
pridelovanje krme, vrtnarstvo, sadjarstvo, vinogradništvo in vinarstvo,
namakanje, ekološko kmetovanje, govedoreja, reja drobnice, gradnja kmetijskih
objektov, prašičereja, ekonomika kmetijstva, razvoj dopolnilnih dejavnosti na
kmetiji in kmečke družine, razvoj podeželja, socialno podjetništvo,
knjigovodstvo na kmetiji, navzkrižna skladnost, mladi kmeti, nacionalne poklicne
kvalifikacije, izobraževanje in usposabljanje ter elektronsko izpolnjevanje
zbirnih vlog. Poleg navedenega delujejo tudi na področjih: ukrepi kmetijske
politike, programi razvoja podeželja, investicije, podnebne spremembe, posebna varovana
območja, varovanje okolja ter upravljanje in varovanje voda, varna hrana,
kmetijska zemljišča, prostorsko načrtovanje, davki v kmetijstvu, kratke verige
in projekti promocije hrane, registracija fitofarmacevtskih sredstev, gojenje
posebnih rastlinskih in živalskih vrst, območja Natura 2000, koordinacija
izobraževanja in usposabljanja na področju kmetijstva, trženje, delo z društvi
in podeželsko mladino, varnost in zdravje pri delu in na drugih področjih.
(7) Strokovno in tehnično podporo delovanju strokovnih
koordinatorjev zagotavlja izvajalec z najmanj enim zaposlenim v notranji
organizacijski enoti, ki pokriva področje celotne JSKS.
(8) Zaradi nepredvidenih okoliščin, na katere izvajalec
ne more vplivati, se število zaposlenih na področju JSKS iz drugega, tretjega,
šestega in sedmega odstavka tega člena, ki jih zagotavlja izvajalec, med letom
lahko zmanjša največ za enega polno zaposlenega v vsaki pravni osebi.
(9) Ob spremenjenih razmerah na območju delovanja JSKS
se število zaposlenih pri posamezni pravni osebi lahko spremeni, vendar le
tako, da izvajalec še vedno zagotavlja skupno število zaposlenih iz drugega,
tretjega, šestega in sedmega odstavka tega člena, in je še vedno zagotovljena
dostopnost do storitev JSKS na celotnem območju Republike Slovenije.
4. člen
(drugi pogoji glede kadrov)
(1) Zaposleni, ki opravlja storitve JSKS in je v
neposrednem stiku z uporabniki, mora obvladati in uporabljati slovenski jezik,
na območjih avtohtonih narodnih skupnosti pa izvajalec zagotovi komunikacijo
tudi v jeziku avtohtone narodne skupnosti.
(2) Storitve JSKS opravljajo zaposleni na delovnih
mestih, ki so navedena v prilogi 1, ki je sestavni del tega pravilnika.
(3)   Za izvajanje terenskega svetovanja, svetovanja pri
razvoju dopolnilne dejavnosti na kmetijah in za kmečke družine, usklajevanje
dela v enotah na terenu ali v notranji organizacijski enoti mora zaposleni
izpolnjevati naslednje pogoje:
-       
ima izobrazbo, pridobljeno po študijskem programu prve stopnje, oziroma
tisto, ki ustreza izobrazbi, pridobljeni po študijskih programih prve stopnje
in ustreza sedmi ravni v skladu z zakonom, ki ureja slovensko ogrodje
kvalifikacij, smeri študija zlasti s področij agronomije, zootehnike ali druge
ustrezne smeri, kjer študijski programi obravnavajo vsebine v zvezi s
kmetijstvom, zlasti veterina, okolje, živilska tehnologija, ekonomija in
podobno,
-       
ima najmanj devet mesecev delovnih izkušenj s področja kmetijstva
(upošteva se tudi delovna doba v organizaciji, ki je del javne uprave ali v
raziskovalni ustanovi, če je bila vsebina dela povezana s kmetijstvom),
-       
ima vozniški izpit B kategorije,
-       
ima najmanj osnovno znanje angleškega ali nemškega ali italijanskega ali
francoskega jezika (stopnja B1).
(4) Za izvajanje specialističnega svetovanja mora
zaposleni izpolnjevati naslednje pogoje:
-       
ima najmanj izobrazbo, pridobljeno po študijskem programu druge stopnje,
oziroma izobrazbo, ki ustreza ravni izobrazbe, pridobljeni po študijskih
programih druge stopnje in ustreza osmi ravni v skladu z zakonom, ki ureja
slovensko ogrodje kvalifikacij, smeri študija zlasti s področij agronomije,
zootehnike ali druge ustrezne smeri, kjer študijski programi obravnavajo
vsebine, ki se nanašajo na kmetijstvo, zlasti veterina, okolje, živilska
tehnologija, ekonomija in podobno,
-       
ima najmanj štiri leta delovnih izkušenj s področja kmetijstva,
-       
avtorstvo ali soavtorstvo najmanj treh strokovnih gradiv v zadnjih petih
letih (kot ustrezna se šteje tudi objava na spletni strani izvajalca),
-       
ima vozniški izpit B kategorije,
-       
ima najmanj osnovno znanje angleškega ali nemškega ali italijanskega ali
francoskega jezika (stopnja B1).
(5) Za strokovno vodenje – koordiniranje posameznega
področja kmetijstva v JSKS mora zaposleni izpolnjevati naslednje pogoje:
-       
ima najmanj izobrazbo, pridobljeno po študijskem programu druge stopnje,
oziroma izobrazbo, ki ustreza ravni izobrazbe, pridobljene po študijskih
programih druge stopnje in ustreza osmi ravni v skladu z zakonom, ki ureja
slovensko ogrodje kvalifikacij, smeri študija zlasti s področij agronomije,
zootehnike ali druge ustrezne smeri, kjer študijski programi obravnavajo
vsebine v zvezi s kmetijstvom, zlasti veterina, okolje, živilska tehnologija,
ekonomija in podobno,
-       
ima najmanj pet let delovnih izkušenj s področja kmetijstva (upošteva se
tudi delovna doba v organizaciji, ki je del javne uprave ali v raziskovalni
ustanovi, če je bila vsebina dela povezana s kmetijstvom),
-       
avtorstvo ali soavtorstvo najmanj treh strokovnih gradiv v zadnjih petih
letih (kot ustrezna se šteje tudi objava na spletni strani izvajalca),
-       
ima vozniški izpit B kategorije,
-       
ima najmanj osnovno znanje angleškega ali nemškega ali italijanskega ali
francoskega jezika (stopnja B1).
(6) Za koordiniranje strokovnega dela celotne JSKS in
vodenje notranje organizacijske enote, ki pokriva celotno področje JSKS, mora
vodja JSKS in namestnik vodje JSKS, izpolnjevati naslednje pogoje:
-       
ima najmanj izobrazbo, pridobljeno po študijskem programu druge stopnje,
oziroma izobrazbo, ki ustreza ravni izobrazbe, pridobljene po študijskih
programih druge stopnje in ustreza osmi ravni v skladu z zakonom, ki ureja
slovensko ogrodje kvalifikacij, smeri študija zlasti s področij agronomije,
zootehnike ali druge ustrezne smeri, kjer študijski programi obravnavajo
vsebine v zvezi s kmetijstvom, zlasti veterina, okolje, živilska tehnologija,
ekonomija in podobno,
-       
ima najmanj osem let delovnih izkušenj s področja kmetijstva oziroma s
področij dela JSKS (upošteva se tudi delovna doba v organizaciji, ki je del
javne uprave ali v raziskovalni instituciji, če je bila vsebina dela povezana s
kmetijstvom), od tega najmanj tri leta na vodstvenem delovnem mestu,
-       
avtorstvo ali soavtorstvo najmanj treh strokovnih gradiv v zadnjih petih
letih (kot ustrezna se šteje tudi objava na spletni strani izvajalca),
-       
ima vozniški izpit B kategorije,
-       
ima višji nivo znanja angleškega ali nemškega ali italijanskega ali
francoskega jezika (stopnja B2).
(7) Za vodenje oddelkov JSKS in vodenje področij JSKS,
mora zaposleni izpolnjevati naslednje pogoje:
-       
ima najmanj izobrazbo, pridobljeno po študijskem programu druge stopnje,
oziroma izobrazbo, ki ustreza ravni izobrazbe, pridobljene po študijskih
programih druge stopnje in ustreza osmi ravni v skladu z zakonom, ki ureja
slovensko ogrodje kvalifikacij, smeri študija zlasti s področij agronomije,
zootehnike ali druge ustrezne smeri, kjer študijski programi obravnavajo
vsebine v zvezi s kmetijstvom, zlasti veterina, okolje, živilska tehnologija,
ekonomija in podobno,
-       
ima najmanj pet let delovnih izkušenj s področja kmetijstva oziroma s
področij dela JSKS (upošteva se tudi delovna doba v organizaciji, ki je del
javne uprave ali v raziskovalni ustanovi, če je bila vsebina dela povezana s
kmetijstvom),
-       
avtorstvo ali soavtorstvo najmanj treh strokovnih gradiv v zadnjih petih
letih (kot ustrezna se šteje tudi objava na spletni strani izvajalca),
-       
ima vozniški izpit B kategorije,
-       
ima najmanj osnovno znanje angleškega ali nemškega ali italijanskega ali
francoskega jezika (stopnja B1).
(8) Za strokovno tehnično delo v JSKS morajo zaposleni
izpolnjevati naslednje pogoje:
-       
ima najmanj višjo strokovno izobrazbo ali višješolsko izobrazbo po
študijskih programih, ki ustrezajo šesti ravni v skladu z zakonom, ki ureja
slovensko ogrodje kvalifikacij, zlasti s področij agronomije, zootehnike ali
druge ustrezne smeri, kjer študijski programi obravnavajo vsebine v zvezi s
kmetijstvom, zlasti veterina, okolje, živilska tehnologija, ekonomija in
podobno,
-       
ima najmanj devet mesecev delovnih izkušenj s področja kmetijstva
(upošteva se tudi delovna doba v organizaciji, ki je del javne uprave ali v
raziskovalni ustanovi, če je bila vsebina dela povezana s kmetijstvom),
-       
ima vozniški izpit B kategorije,
-       
ima najmanj osnovno znanje angleškega ali nemškega ali italijanskega ali
francoskega jezika (stopnja B1).
(9) Ne glede na določbe tretjega in osmega odstavka tega
člena lahko terensko kmetijsko svetovanje, svetovanje s področja dopolnilnih
dejavnosti na kmetiji in za kmečke družine ali strokovno tehnično delo v JSKS
opravlja pripravnik, ki nima predpisanih delovnih izkušenj, vendar le pod
mentorstvom zaposlenega, ki ima najmanj pet let delovnih izkušenj v JSKS.
5. člen
(polno zaposleni)
(1) Zaposleni v skladu s tem pravilnikom pomeni polno
zaposlenega, ki v enem letu polni delovni čas dela le naloge JSKS. Delo enega
polno zaposlenega lahko opravi ena ali več oseb, ki so zaposlene pri izvajalcu
JSKS.
(2) Za spremljanje števila zaposlenih in za namen
poročanja se smiselno uporablja predpis, ki ureja način priprave kadrovskih
načrtov posrednih uporabnikov proračuna in metodologiji spremljanja njihovega
izvajanja.
6. člen
(vodstvene, administrativne, računovodske in tehnične
naloge)
(1) Vodstvena, upravna, računovodska in tehnična dela,
ki jih mora zagotoviti izvajalec in so potrebna za izvajanje JSKS, zagotavlja
izvajalec z osebami, ki ta dela opravljajo kot zaposleni, ali z zunanjimi
sodelavci, ki zanj opravijo upravne oziroma računovodske storitve.
(2) Stroški za dela iz prejšnjega odstavka se obračunajo
na račun JSKS v skladu s ključi, določenimi v letnih programih dela JSKS ob
upoštevanju vseh dejavnosti, ki jih izvaja vsaka pravna oseba.
(3) Skupni delež stroškov, ki so namenjeni za vodstvena,
upravna, računovodska in tehnična dela za izvajanje JSKS, znaša največ 20%
vrednosti letnega programa dela JSKS.
7. člen
(prehodni določbi)
(1) Ne glede na tretji odstavek 4. člena tega pravilnika
se šteje, da zaposleni, ki je sklenil delovno razmerje z izvajalcem JSKS pred
uveljavitvijo tega pravilnika, izpolnjuje pogoje za opravljanje terenskega
svetovanja, svetovanja pri razvoju dopolnilne dejavnosti na kmetijah in za
kmečke družine, usklajevanja dela v enotah na terenu ali v notranji
organizacijski enoti, ki opravlja storitve JSKS, če ima najmanj višjo strokovno
izobrazbo ali višješolsko izobrazbo po študijskih programih, ki ustrezajo šesti
ravni v skladu z zakonom, ki ureja slovensko ogrodje kvalifikacij, smeri
študija zlasti s področij agronomije, zootehnike ali druge ustrezne smeri, kjer
študijski programi obravnavajo vsebine v zvezi s kmetijstvom, zlasti veterina,
okolje, živilska tehnologija, ekonomija in podobno, ali pa ima srednjo
strokovno izobrazbo oziroma izobrazbo, ki ustreza srednji strokovni izobrazbi
po programih, ki ustrezajo peti ravni v skladu z zakonom, ki ureja slovensko
ogrodje kvalifikacij, in najmanj 30 let delovnih izkušenj v JSKS.
(2) Ne glede na četrti odstavek 4. člena tega pravilnika
se šteje, da zaposleni, ki je sklenil delovno razmerje z izvajalcem JSKS pred
uveljavitvijo tega pravilnika, izpolnjuje pogoje za izvajanje specialističnega
svetovanja, če ima najmanj izobrazbo, pridobljeno po študijskem programu prve
stopnje, oziroma izobrazbo, ki ustreza izobrazbi, pridobljeni po študijskih programih
prve stopnje in ustreza sedmi ravni v skladu z zakonom, ki ureja slovensko
ogrodje kvalifikacij.
8. člen
(začetek veljavnosti)
Ta pravilnik začne veljati naslednji dan po objavi v Uradnem listu
Republike Slovenije.
Št. 007-318/2017/17
Ljubljana, dne 10. novembra 2017
EVA 2017-2330-0077
Mag. Dejan Židan l.r.
minister
za kmetijstvo
 
Priloga 1: Vrsta
dela in delovna mesta zaposlenih v JSKS s šifro delovnega mesta iz Kataloga
funkcij, delovnih mest in nazivov