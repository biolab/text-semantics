1. člen
S tem odlokom se za spremljanje položaja romske skupnosti
ustanovi Delovna skupina za obravnavo romske problematike (v nadaljnjem
besedilu: skupina).
2. člen
Skupina je delovno telo Vlade Republike Slovenije, ki
spremlja uresničevanje programa ukrepov iz prvega odstavka 6. člena Zakona o
romski skupnosti v Republiki Sloveniji (Uradni list RS, št. 33/07).
3. člen
Skupina ima 16 članov. Sestavlja jo osem predstavnikov
državnih organov, štirje predstavniki samoupravnih lokalnih skupnosti in štirje
predstavniki Sveta romske skupnosti Republike Slovenije. Delovno telo vodi
predstavnik državnih organov.
4. člen
Skupina za svoje delovanje sprejme poslovnik, ki ga potrdi
Vlada Republike Slovenije.
5. člen
Skupina o svojem delovanju poroča Vladi Republike Slovenije.
6. člen
Administrativno-tehnično podporo za delo skupine zagotavlja
državni organ, pristojen za narodnosti.
7. člen
Za povračila stroškov v zvezi z delom članov skupine velja
Sklep Vlade Republike Slovenije, ki ureja povračila stroškov v zvezi z delom
delovnih teles Vlade Republike Slovenije.
PREHODNE IN KONČNE DOLOČBE
8. člen
Člani skupine se imenujejo najpozneje v sedmih dneh od
uveljavitve tega odloka.
9. člen
Skupina sprejme poslovnik iz 4. člena tega odloka najpozneje
v enem mesecu od uveljavitve tega odloka.
10. člen
Ta odlok začne veljati naslednji dan po objavi v Uradnem
listu Republike Slovenije.
Št. 00717-25/2020
Ljubljana, dne 16. julija 2020
EVA 2020-1711-0033
Vlada Republike Slovenije
Janez Janša
predsednik