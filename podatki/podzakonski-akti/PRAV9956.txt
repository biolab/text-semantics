1. člen
Pravilnik o vsebini in obliki diplom ter potrdil o
izobraževanju na Visoki šoli za zdravstveno nego Jesenice (v nadaljevanju: pravilnik)
določa obliko, vsebino in postopek za izdajo diplom, potrdil o opravljenem
izpopolnjevanju po študijskem programu za izpopolnjevanje in potrdil o drugih
oblikah izobraževanja na samostojnem visokošolskem zavodu.
2. člen
Visoka šola za zdravstveno nego Jesenice (v nadaljevanju: VŠZNJ)
izdaja naslednje diplome in potrdila o izobraževanju:
-       
diplome,
-       
dvojnike diplom in
-       
potrdila o opravljenih izpopolnjevanjih po študijskih programih za
izpopolnjevanje.
Listine navedene v prvem odstavku tega člena so javne listine.
Javne listine so tudi potrdila o opravljenih izpitih, ki jih študentom
ali diplomantom izda VŠZNJ.
VŠZNJ izdaja potrdila o različnih oblikah neformalnega izobraževanja,
ki ga izvaja v okviru Centra za vseživljenjsko učenje, karierno svetovanje,
tutorstvo in mentorstvo.
3. člen
Diploma se izda po opravljenih obveznostih študijskega programa
za pridobitev izobrazbe na posebnem papirju z vodnim žigom, na katerem je kot
podlaga odtisnjen znak VŠZNJ.
Sestavni del diplome je »priloga k diplomi«. Sestavine obrazca
»Priloga k diplomi« določa Pravilnik o prilogi k diplomi (Uradni list RS, št.
56/07).
4. člen
VŠZNJ podeljuje diplome o zaključenih študijskih programih prve
stopnje (visokošolski strokovni študijski program) in druge stopnje (magistrski
študijski programi).
5. člen
Diploma vsebuje:
-       
polno ime samostojnega visokošolskega zavoda (VŠ‑ZNJ), na kateri je študij potekal,
-       
ime akreditiranega študijskega programa ter smer oziroma področje, kadar
ima študijski program več smeri ali področij,
-       
stopnjo pridobljene izobrazbe,
-       
pridobljen strokovni naslov,
-       
ime in priimek kandidata ter datum in kraj njegovega rojstva.
Diploma ima zaporedno številko, datum diplomiranja, datum izdaje,
pečat VŠZNJ ter podpis dekana VŠZNJ.
Diploma o strokovnem magisteriju, vsebuje poleg podatkov iz
prvega in drugega odstavka tega člena tudi naslov magistrskega dela in datum
njegovega zagovora.
Dimenzija diplome je 210 mm x 297 mm.
6. člen
Po opravljenih obveznostih na akreditiranem študijskem programu
za izpopolnjevanje, ki ga izvaja VŠZNJ, izda VŠZNJ kandidatu potrdilo.
Potrdilo, ki je natisnjeno na papirju z znakom VŠZNJ, vsebuje:
-       
ime in priimek kandidata,
-       
datum in kraj njegovega rojstva,
-       
naziv programa in njegovo trajanje, izvajalca programa, lahko pa tudi
pričakovane učne izide.
Potrdilo ima podpis dekana VŠZNJ.
7. člen
Vse diplome in potrdila, ki jih izda VŠZNJ so javne listine in
so sestavljene v slovenskem jeziku.
Priloga k diplomi, ki je sestavni del diplome, je sestavljena
v slovenščini in angleščini na posebnem obrazcu, ki ga predpiše minister,
pristojen za visoko šolstvo.
8. člen
VŠZNJ izda potrdilo o zaključenih oblikah neformalnega izobraževanja,
ki jih izvaja v okviru Centra za vseživljenjsko izobraževanje, karierno
svetovanje, tutorstvo in mentostvo (tečaji, seminarji, poletne šole, programi
usposabljanja, posveti, konference ipd.). Potrdilo podpiše dekan VŠZNJ.
Tako potrdilo ni javna listina.
Potrdilo iz prvega odstavka tega člena vsebuje:
-       
ime in priimek kandidata,
-       
datum in kraj njegovega rojstva,
-       
podatke o vsebini, trajanju in izvajalcih izobraževanja, lahko pa tudi
podatke o pridobljenih znanjih in kreditnih točkah (ECTS), če je program
ovrednoten s kreditnimi točkami (ECTS).
9. člen
O izdanih diplomah in potrdilih VŠZNJ vodi posebno evidenco v
skladu z zakonom in posebnimi predpisi.
10. člen
Če se pojavi utemeljen sum, da imetnik diplome ali potrdila ni
opravil s študijskim programom predpisanih obveznosti, uvede VŠZNJ skladno z
veljavnimi predpisi ustrezne postopke.
11. člen
VŠZNJ izda dvojnik diplome diplomantu, ki je ustrezno preklical
izgubljeno, uničeno ali odtujeno diplomo, če je iz evidence, ki jo vodi VŠZNJ,
razvidno, da mu je bil po končanih študijskih obveznostih izdan izvirnik
diplome.
Dvojnik diplome se izda na papirju, ki se v danem trenutku uporablja
za izdajo diplom VŠZNJ, s tem, da je v gornjem desnem kotu na prvi strani
napisano, da gre za dvojnik.
Na prvi strani dvojnika diplome se z izjemo zaporedne številke
navedejo podatki, ki jih mora po tem pravilniku vsebovati diploma, s tem, da se
namesto lastnoročnega podpisa pri podpisniku zapiše »l. r.«.
Na hrbtni strani dvojnika diplome dekan VŠZNJ podpiše klavzulo
o skladnosti podatkov dvojnika diplome s podatki evidence, na temelju katere se
dvojnik diplome izdaja. Na hrbtni strani dvojnika diplome se odtisne pečat
VŠZNJ.
V evidenco o izdanih diplomah se vpiše podatek o izdanem dvojniku
diplome, skupaj s podatki o preklicu izvirnika.
12. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 27-01/2009-II
Jesenice, dne 11. novembra 2009
Dekanja
doc. dr. Brigita Skela Savič l.r.