1. člen
(vsebina)
S to uredbo se v zvezi z izvajanjem Uredbe (EU)
št. 909/2014 Evropskega parlamenta in Sveta z dne 23. julija 2014 o
izboljšanju ureditve poravnav vrednostnih papirjev v Evropski uniji in o
centralnih depotnih družbah ter o spremembi direktiv 98/26/ES in 2014/65/EU ter
Uredbe (EU) št. 236/2012 (UL L št. 257 z dne 28. 8. 2014, str.
1), zadnjič spremenjene z Uredbo (EU) 2016/1033 Evropskega parlamenta in Sveta
z dne 23. junija 2016 o spremembi Uredbe (EU) št. 600/2014 o trgih
finančnih instrumentov, Uredbe (EU) št. 596/2014 o zlorabi trga in Uredbe
(EU) št. 909/2014 o izboljšanju ureditve poravnav vrednostnih papirjev v
Evropski uniji in o centralnih depotnih družbah (UL L št. 175 z
dne 30. 6. 2016, str. 1), (v nadaljnjem besedilu: Uredba
909/2014/EU), določajo pristojni organ za izdajanje dovoljenj centralni depotni
družbi (v nadaljnjem besedilu: CDD), dovoljenj za razširitev opravljanja dejavnosti
CDD, dovoljenj za prenos opravljanja posamezne storitve na drugo osebo, odvzem
dovoljenja CDD, sistem obveščanja o kršitvah, ki ga vzpostavita CDD in Agencija
za trg vrednostnih papirjev (v nadaljnjem besedilu: agencija), pristojni
organ glede načrta za reševanje CDD, pristojni organ za nadzor nad CDD, način
opravljanja nadzora, nadzorni ukrepi, javna objava kršitev, pristojni organ za
sodelovanje z drugimi organi držav članic, zadevnimi organi, Evropskim organom
za vrednostne papirje in trge (v nadaljnjem besedilu: ESMA) in Evropskim
bančnim organom (v nadaljnjem besedilu: EBA) ter tarifa in letno nadomestilo
pristojnega organa.
2. člen
(opredelitev pojmov)
(1) Pojmi, uporabljeni v tej uredbi, imajo enak pomen
kot pojmi, opredeljeni v Uredbi 909/2014/EU.
(2) Odbor za finančno stabilnost (v nadaljnjem besedilu:
OFS) je odbor, ustanovljen z Zakonom o makrobonitetnem nadzoru finančnega
sistema (Uradni list RS, št. 100/13; v nadaljnjem besedilu: ZMbNFS).
3. člen
(pristojni organ za izdajo dovoljenja CDD)
CDD pred začetkom opravljanja storitev iz Priloge Uredbe
909/2014/EU pridobi dovoljenje agencije v skladu s to uredbo in Uredbo
909/2014/EU.
4. člen
(dovoljenje za opravljanje storitev iz Priloge Uredbe
909/2014/EU)
(1) CDD vloži vlogo za izdajo dovoljenja za opravljanje
storitev iz Priloge Uredbe 909/2014/EU pri agenciji.
(2) Agencija o prejemu vloge iz prejšnjega odstavka
nemudoma seznani Banko Slovenije.
(3) Agencija pred izdajo dovoljenja iz prvega odstavka
tega člena pridobi mnenje Banke Slovenije glede opravljanja storitev CDD iz 3.
točke Oddelka A ter 1., 3. in 4.(a) točke Oddelka B ter Oddelka C Priloge
Uredbe 909/2014/EU.
(4) Če se agencija odloči izdati CDD dovoljenje za
opravljanje storitev iz Priloge Uredbe 909/2014/EU kljub negativnemu mnenju
Banke Slovenije glede opravljanja storitev CDD iz 3. točke Oddelka A ter 1., 3.
in 4.(a) točke Oddelka B ter Oddelka C Priloge Uredbe 909/2014/EU, agencija o
tem obvesti Banko Slovenije in ji posreduje predlog obrazložitve odločbe ter
svojo odločitev obrazloži.
(5) Če Banka Slovenije ne soglaša z mnenjem agencije,
lahko o svojem nasprotovanju izdaji soglasja obvesti OFS in predlaga, da
vprašanje, ali naj se dovoljenje podeli ali ne, obravnava OFS. OFS ukrepa
skladno z 9. členom ZMbNFS. Če je Banka Slovenije obvestila OFS, agencija
dvajset dni od dneva prejema obvestila, da bo zadevo obravnaval OFS, ne sme
izdati odločbe, ki bi bila v nasprotju z mnenjem Banke Slovenije.
(6) V izreku odločbe o izdaji dovoljenja CDD agencija
navedene vse storitve iz Priloge Uredbe 909/2014/EU, za katere je bilo CDD
izdano dovoljenje za opravljanje storitev.
(7) Agencija odločbo o izdaji dovoljenja CDD iz
prejšnjega odstavka pošlje tudi Banki Slovenije.
5. člen
(razširitev opravljanja dejavnosti CDD)
(1) Če namerava CDD opravljati storitve iz Oddelka B
Priloge Uredbe 909/2014/EU, ki niso navedene v odločbi iz šestega odstavka
prejšnjega člena in pri tem ne gre za storitve iz prvega odstavka
19. člena Uredbe 909/2014/EU, CDD pred začetkom opravljanja teh storitev o
tem obvesti agencijo.
(2) Agencija z obvestilom CDD iz prejšnjega odstavka
nemudoma seznani Banko Slovenije.
(3) Pred pričetkom opravljanja storitev iz prvega
odstavka 19. člena Uredbe 909/2014/EU, ki niso navedene v odločbi iz
šestega odstavka prejšnjega člena, CDD pridobi dovoljenje agencije za
opravljanje teh storitev.
(4) Agencija pred izdajo dovoljenja iz prejšnjega
odstavka pridobi mnenje Banke Slovenije glede opravljanja storitev iz točk (b),
(c), (d) in (e) prvega odstavka 19. člena Uredbe 909/2014/EU.
(5) Dovoljenje iz tretjega odstavka tega člena se izda
po postopku iz 4. člena te uredbe.
6. člen
(prenos opravljanja posamezne storitve na drugo osebo)
(1) CDD, ki opravlja storitve iz Oddelka A Uredbe
909/2014/EU, lahko prenese opravljanje posamezne storitve iz Oddelka A Uredbe
909/2014/EU na drugo osebo v skladu s 30. členom Uredbe 909/2014/EU, če za
to pridobi dovoljenje agencije.
(2) Agencija o prejemu vloge CDD iz prejšnjega odstavka
nemudoma seznani Banko Slovenije, če želi CDD na drugo osebo v skladu s
30. členom Uredbe 909/2014/EU prenesti opravljanje storitve iz 3. točke
Oddelka A Priloge Uredbe 909/2014/EU.
(3) Agencija pred izdajo dovoljenja iz prvega odstavka
tega člena pridobi mnenje Banke Slovenije, če želi CDD na drugo osebo v skladu
s 30. členom Uredbe 909/2014/EU prenesti opravljanje storitve iz 3. točke
Oddelka A Priloge Uredbe 909/2014/EU.
(4) Dovoljenje iz prvega odstavka tega člena se izda po
postopku iz 4. člena te uredbe.
(5) CDD, ki namerava prenesti opravljanje posamezne
storitve iz Oddelka B Uredbe 909/2014/EU na drugo osebo v skladu s
30. členom Uredbe 909/2014/EU, pred prenosom te storitve na drugo osebo o
tem obvesti agencijo.
(6) Agencija z obvestilom CDD iz prejšnjega odstavka
nemudoma seznani Banko Slovenije.
7. člen
(odvzem dovoljenja)
(1) Če nastopi razlog iz prvega odstavka 20. člena
Uredbe 909/2014/EU glede opravljanja storitev CDD iz 3. točke Oddelka A Priloge
Uredbe 909/2014/EU, Banka Slovenije pošlje agenciji obvestilo o razlogih za
odvzem dovoljenja CDD za opravljanje storitev iz Priloge Uredbe 909/2014/EU.
(2) Agencija na podlagi obvestila iz prejšnjega odstavka
začne postopek odvzema dovoljenja CDD za opravljanje storitev iz Priloge Uredbe
909/2014/EU.
(3) Če nastopi razlog iz prvega odstavka 20. člena
Uredbe 909/2014/EU glede opravljanja storitev CDD iz 1., 3. in 4.(a) točke
Oddelka B ter Oddelka C Priloge Uredbe 909/2014/EU, Banka Slovenije pošlje
agenciji obvestilo o razlogih za odvzem dovoljenja CDD glede opravljanja
določene storitve iz 1., 3. in 4.(a) točke Oddelka B ter Oddelka C Priloge
Uredbe 909/2014/EU. Banka Slovenije v obvestilu iz prejšnjega stavka navede
storitev, dejavnost ali finančni instrument, za katerega je treba CDD odvzeti
dovoljenje.
(4) Agencija na podlagi obvestila iz prejšnjega odstavka
začne postopek odvzema dovoljenja CDD za opravljanje storitev glede opravljanja
posamezne storitve iz 1., 3. in 4.(a) točke Oddelka B ter Oddelka C Priloge
Uredbe 909/2014/EU.
(5) Če nastopi razlog iz prvega odstavka 20. člena
Uredbe 909/2014/EU glede opravljanja storitev iz 1. ali 2. točke Oddelka A
Priloge Uredbe 909/2014/EU, izda agencija odločbo, s katero CDD odvzame
dovoljenje za opravljanje storitev iz 1. ali 2. točke Oddelka A Priloge Uredbe
909/2014/EU, če CDD še vedno opravlja eno izmed drugih storitev iz 1. ali 2. točke
Oddelka A Priloge Uredbe 909/2014/EU. Agencija v odločbi iz prejšnjega stavka
navede storitev, za katero je bilo dovoljenje odvzeto.
(6) Če nastopi razlog iz prvega odstavka 20. člena
Uredbe 909/2014/EU glede opravljanja storitev iz 1. ali 2. točke Oddelka A
Priloge Uredbe 909/2014/EU, izda agencija odločbo, s katero odvzame dovoljenje
za opravljanje storitev iz Priloge Uredbe 909/2014/EU, če CDD ne opravlja več
nobene storitve iz 1. ali 2. točke Oddelka A Priloge Uredbe 909/2014/EU.
(7) Če nastopi razlog iz prvega odstavka 20. člena
Uredbe 909/2014/EU glede opravljanja storitev CDD iz 2., 4.(b), 4.(c) in 4.(d)
točke Oddelka B Priloge Uredbe 909/2014/EU, izda agencija odločbo, s katero
ugotovi, da je dovoljenje CDD glede opravljanja določene storitve iz 2., 4.(b),
4.(c) in 4.(d) točke Oddelka B Priloge Uredbe 909/2014/EU prenehalo. Agencija v
odločbi iz prejšnjega stavka navede storitev, dejavnost ali finančni
instrument, za katerega je dovoljenje CDD prenehalo.
(8) Ko postane odločba iz petega, šestega ali sedmega
odstavka tega člena dokončna, agencija o tem obvesti Banko Slovenije.
(9) Ko agencija prične postopek odvzema dovoljenja CDD
na podlagi obvestila Banke Slovenije iz prvega ali tretjega odstavka tega
člena, lahko izda odločbo, s katero CDD odvzame:
1.     
  dovoljenje za opravljanje storitev iz Priloge Uredbe 909/2014/EU
ali
2.     
  dovoljenje za opravljanje posameznih storitev iz 1., 3. in 4.(a)
točke Oddelka B ter Oddelka C Priloge Uredbe 909/2014/EU, pri čemer v odločbi
navede storitev, dejavnost ali finančni instrument, za katerega je dovoljenje
prenehalo.
(10) Ko postane odločba iz prejšnjega odstavka dokončna,
agencija o tem obvesti Banko Slovenije.
(11) Če agencija, kadar prične postopek odvzema
dovoljenja CDD na podlagi obvestila Banke Slovenije iz prvega ali tretjega
odstavka tega člena, CDD ne odvzame dovoljenja, agencija o tem obvesti Banko
Slovenije in ji svojo odločitev obrazloži.
(12) Če se Banka Slovenije ne strinja z agencijo, lahko
o svojem nasprotovanju odločitvi agencije obvesti OFS in predlaga, da naj
vprašanje, ali naj se dovoljenje odvzame ali ne, obravnava OFS. OFS ukrepa
skladno z 9. členom ZMbNFS. Če je Banka Slovenije obvestila OFS, agencija
dvajset dni od dneva prejema obvestila, da bo zadevo obravnaval OFS, ne sme
izdati odločbe, ki bi bila v nasprotju z mnenjem Banke Slovenije.
8. člen
(sistem obveščanja o kršitvah)
CDD vzpostavi sistem obveščanja o kršitvah v CDD v skladu s
tretjim odstavkom 65. člena Uredbe 909/2014/EU.
9. člen
(pristojnost Banke Slovenije in agencije za nadzor nad CDD)
(1) Banka Slovenije je pristojna in odgovorna za nadzor
nad CDD v zvezi z opravljanjem storitev iz 3. točke Oddelka A ter 1., 3.
in 4.(a) točke Oddelka B ter Oddelka C Priloge Uredbe 909/2014/EU glede
spoštovanja določb te uredbe in prvega odstavka 5. člena, tretjega in
četrtega odstavka 6. člena, 7., 23. do 25. člena, 28. do
30. člena, 32. do 37. člena, 39. do 43. člena, 45., 48., 50.,
51., 52. ter 54. do 60. člena Uredbe 909/2014/EU.
(2) Banka Slovenija je pristojna in odgovorna za nadzor
nad CDD glede spoštovanja 47. člena Uredbe 909/2014/EU v zvezi z
opravljanjem storitev iz:
-       
3. točke Oddelka A ter 1., 3. in 4.(a) točke Oddelka B Priloge Uredbe
909/2014/EU, in sicer v delu, ki se nanaša na operativno, pravno in skrbniško
tveganje ter urejeno prenehanje ali prestrukturiranje dejavnosti CDD,
-       
ter Oddelka C Priloge Uredbe 909/2014/EU.
(3) Agencija je pristojna in odgovorna za nadzor nad CDD
v zvezi z opravljanjem storitev iz 1. in 2. točke Oddelka A ter 2., 4.(b),
4.(c) in 4.(d) točke Oddelka B Priloge Uredbe 909/2014/EU glede spoštovanja
določb te uredbe in drugega odstavka 5. člena, prvega in drugega odstavka
6. člena, devetega odstavka 7. člena v delu, ki se nanaša na CNS in
mesta trgovanja, 9. člena, tretjega odstavka 22. člena, 23. do
32. člena, 34., 36., 37., 38., 42. do 46. člena, 49. in
53. člena Uredbe 909/2014/EU.
(4) Agencija je pristojna in odgovorna za nadzor nad CDD
glede spoštovanja 47. člena Uredbe 909/2014/EU:
-       
v zvezi z opravljanjem storitev iz 1. in 2. točke Oddelka A ter 2.,
4.(b), 4.(c) in 4.(d) točke Oddelka B Priloge Uredbe 909/2014/EU, in sicer v
delu, ki se nanaša na operativno, pravno in skrbniško tveganje ter urejeno
prenehanje ali prestrukturiranje dejavnosti CDD,
-       
v zvezi z opravljanjem storitev iz Priloge Uredbe 909/2014/EU, in sicer
v delu, ki se nanaša na splošno poslovno tveganje ter naložbeno politiko.
10. člen
(način opravljanja nadzora)
(1) Banka Slovenije in agencija opravljata nadzor nad
spoštovanjem Uredbe 909/2014/EU in te uredbe:
1.     
s spremljanjem, zbiranjem in preverjanjem objavljenih informacij in
poročil ter obvestil oseb, ki po Uredbi 909/2014/EU in tej uredbi ali drugih
predpisih za izvajanje Uredbe 909/2014/EU poročajo pristojnemu organu, ali ob
opravljanju nadzora v skladu z drugimi predpisi,
2.     
s pridobivanjem informacij in opravljanjem pregledov poslovanja v skladu
z 22. členom Uredbe 909/2014/EU,
3.     
z izrekanjem nadzornih ukrepov iz 11. člena te uredbe.
(2) Banka Slovenije in agencija pri opravljanju nadzora
nad spoštovanjem Uredbe 909/2014/EU in te uredbe sodelujeta in se medsebojno
posvetujeta glede nameravane odločitve o nadzornem ukrepu iz 11. člena te
uredbe. Če en nadzorni organ uvede nadzorni postopek glede spoštovanja
določenega člena te uredbe oziroma Uredbe 909/2014/EU, drug nadzorni organ ne
uvede svojega postopka glede istega člena te uredbe oziroma Uredbe 909/2014/EU,
temveč se vključi v že obstoječ postopek.
(3) Za odločanje in opravljanje nadzora agencije v
posamičnih zadevah se smiselno uporabljajo določbe zakona, ki ureja delovanje
agencije.
(4) Za odločanje in opravljanje nadzora Banke Slovenije
v posamičnih zadevah se smiselno uporabljajo določbe zakona, ki ureja
bančništvo.
11. člen
(nadzorni ukrepi)
(1) Agencija, ki pri nadzoru ugotovi kršitev te uredbe
in Uredbe 909/2014/EU, lahko izreče naslednje nadzorne ukrepe:
1.     
izda priporočilo ali opozorilo,
2.     
odredi ukrepe, potrebne za odpravo ugotovljene kršitve,
3.     
odvzame dovoljenje za opravljanje storitev iz Priloge Uredbe
909/2014/EU,
4.     
začasno ali v primeru večkratnih resnih kršitev stalno prepove
opravljanje vodstvenih funkcij v CDD,
5.     
izreče globo v skladu z zakonom, ki ureja trg finančnih instrumentov.
(2) Banka Slovenije, ki pri nadzoru ugotovi kršitev te
uredbe in Uredbe 909/2014/EU, lahko izreče ukrepe iz 2., 4. in 5. točke
prejšnjega odstavka.
(3) Banka Slovenije in agencija pri določanju ukrepov
nadzora upoštevata 64. člen Uredbe 909/2014/EU.
(4) Za izrekanje nadzornih ukrepov agencije v posamičnih
zadevah in za sodno varstvo se smiselno uporabljajo določbe zakona, ki ureja
delovanje agencije.
(5) Za izrekanje nadzornih ukrepov Banke Slovenije v
posamičnih zadevah in za sodno varstvo se smiselno uporabljajo določbe zakona,
ki ureja bančništvo.
12. člen
(sistem obveščanja o kršitvah)
(1) Agencija v skladu s prvim in drugim odstavkom
65. člena Uredbe 909/2014/EU vzpostavi sistem obveščanja o kršitvah, ki
omogoča, da se agenciji pošljejo prijave o kršitvah in morebitnih kršitvah te
uredbe ali Uredbe 909/2014/EU, ki se nanašajo na CDD. Za vzpostavitev sistema
obveščanja o kršitvah se smiselno uporabljajo določbe zakona, ki ureja trg
finančnih instrumentov.
(2) Če se prijava o kršitvah in morebitnih kršitvah iz
prejšnjega odstavka nanaša na kršitev v zvezi z opravljanjem storitev iz 3.
točke Oddelka A ter 1., 3. in 4.(a) točke Oddelka B ter Oddelka C Priloge
Uredbe 909/2014/EU, agencija o tem obvesti Banko Slovenije.
13. člen
(javna objava kršitev)
(1) Banka Slovenije v skladu z 62. členom Uredbe
909/2014/EU, upoštevajoč izjeme iz 62. člena Uredbe 909/2014/EU glede
objave, javno objavi:
1.     
izrečene nadzorne ukrepe ali sankcije zaradi prekrška, ki jih je izrekla
zaradi kršitev te uredbe ali Uredbe 909/2014/EU, in
2.     
povezavo do spletne strani agencije, kjer so javno objavljeni nadzorni
ukrepi ali sankcije zaradi prekrška, ki jih je izrekla agencija zaradi kršitev
te uredbe ali Uredbe 909/2014/EU, iz 1. točke drugega odstavka tega člena.
(2) Agencija v skladu z 62. členom Uredbe
909/2014/EU, upoštevajoč izjeme iz 62. člena Uredbe 909/2014/EU glede
objave, javno objavi:
1.     
izrečene nadzorne ukrepe ali sankcije zaradi prekrška, ki jih je izrekla
zaradi kršitev te uredbe ali Uredbe 909/2014/EU, in
2.     
povezavo do spletne strani Banke Slovenije, kjer so javno objavljeni
nadzorni ukrepi ali sankcije zaradi prekrška, ki jih je izrekla Banka Slovenije
zaradi kršitev te uredbe ali Uredbe 909/2014/EU, iz 1. točke prejšnjega
odstavka.
14. člen
(organ, pristojen za sodelovanje s pristojnimi organi držav
članic, zadevnimi organi, ESMA in EBA)
(1) Agencija je pristojna za sodelovanje s pristojnimi
organi držav članic, zadevnimi organi, ESMA in EBA v skladu z Uredbo
909/2014/EU.
(2) Banka Slovenije takoj, ko je to mogoče, sporoči
agenciji informacije o sprejetih odločitvah Banke Slovenije na podlagi te
uredbe ali Uredbe 909/2014/EU. Če je te informacije v skladu z Uredbo
909/2014/EU treba poslati pristojnim organom držav članic, zadevnim organom,
ESMA ali EBA, agencija te informacije pošlje pristojnim organom držav članic,
zadevnim organom, ESMA ali EBA.
15. člen
(tarifa agencije)
(1) Agencija v tarifi, ki jo izda na podlagi zakona, ki
ureja trg finančnih instrumentov, določi višino:
-       
takse za odločanje o posamičnih zadevah na podlagi te uredbe in Uredbe
909/2014/EU in
-       
letnega nadomestila za nadzor, ki ga opravlja na podlagi te uredbe in
Uredbe 909/2014/EU.
(2) Glede letnih nadomestil za nadzor agencije se smiselno
uporabljajo določbe zakona, ki ureja trg finančnih instrumentov.
16. člen
(tarifa in letno nadomestilo za nadzor Banke Slovenije nad
CDD)
(1) Banka Slovenije v tarifi, ki jo izda na podlagi
zakona, ki ureja bančništvo, določi višino letnega nadomestila za nadzor, ki ga
opravlja Banka Slovenije na podlagi te uredbe in Uredbe 909/2014/EU.
(2) Glede letnih nadomestil za nadzor Banke Slovenije se
smiselno uporabljajo določbe zakona, ki ureja bančništvo.
17. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00712-30/2016
Ljubljana, dne 15. septembra 2016
EVA 2016-1611-0006
Vlada Republike Slovenije
dr. Miroslav Cerar l.r.
Predsednik