1. člen
S tem pravilnikom se sprejme gozdnogospodarski načrt gozdnogospodarske
enote Pokljuka (2006–2015), št. 02-04/06 z dne 12. 2. 2007, ki ga je za obdobje
od 1. januarja 2006 do 31. decembra 2015 izdelal Zavod za gozdove Slovenije, Območna
enota Bled.
2. člen
Gozdnogospodarska enota Pokljuka, ki meri 5.118,78 ha, se
nahaja v Gozdnogospodarskem območju Bled, v občinah Bled, Gorje in Bohinj,
oziroma v katastrskih občinah Zgornje Gorje, Bohinjska Bela, Gorjuše, Bohinjska
Češnjica in Bohinjska srednja vas.
3. člen
V gozdnogospodarski enoti Pokljuka je s 1. januarjem 2006
ugotovljeno naslednje stanje gozdov:
A)    
lastništvo: 18,94% zasebnih gozdov v lasti fizičnih oseb in 81,06%
državnih gozdov;
B)    
površina: 4.835,25 ha, od katere je 4.140,94 ha gozdov s posebnim
namenom, v katerih so gozdnogospodarski ukrepi dovoljeni, in 694,31 ha
varovalnih gozdov;
C)   
lesna zaloga: 530,1 m3/ha, od tega 525,4 m3/ha
iglavcev in 4,7 m3/ha listavcev;
D)   
tekoči letni prirastek: 10,55 m3/ha, od tega 10,42 m3/ha
iglavcev in 0,13 m3/ha listavcev.
4. člen
(1) V gozdnogospodarskem načrtu gozdnogospodarske enote
Pokljuka (2006–2015) je ob upoštevanju usmeritev iz gozdnogospodarskega načrta
Gozdnogospodarskega območja Bled, izdelanega za obdobje od 1. januarja 2001 do
31. decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Pokljuka določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 4.292,46 ha,
-       
ekološke funkcije na površini 1.513,81 ha ter
-       
socialne funkcije na površini 122,45 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Pokljuka (2006–2015) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Pokljuka za obdobje od 1. januarja 2006 do
31. decembra 2015 določeni naslednji ukrepi:
-       
najvišji možni posek v višini 305.000 m3, od tega 303.500 m3
iglavcev in 1.500 m3 listavcev,
-       
gojitvena dela, potrebna za ohranitev in razvoj gozdov, na površini
619,11 ha,
-       
nega drogovnjaka na površini 219,50 ha,
-       
varstvena dela, potrebna za zaščito pred erozijo v obsegu 100 delovnih
dni,
-       
varstvena dela, potrebna za zaščito pred požari, in sicer vzdrževanje 25
km protipožarnih presek ter vzdrževanje 13 km protipožarnih stez,
-       
varstvena dela, potrebna za zaščito pred divjadjo, in sicer zaščita s
premazom na površini 51,5 ha, zaščita sadik gozdnega drevja s 8.540 tulci ter
zaščita s 1.200 m ograje, – varstvena dela, potrebna za zaščito pred boleznimi
in žuželkami, v obsegu 1.300 delovnih dni,
-       
nega habitatov prosto živečih živali, in sicer vzdrževanje biotopov v
obsegu 60 delovnih dni, vzdrževanje grmišč na površini 15,0 ha, vzdrževanje
travinj na površini 26,0 ha, vzdrževanje vodnih površin v obsegu 30 delovnih
dni ter sadnja plodonosnega drevja na površini 0,5 ha.
(2) V gozdnogospodarskem načrtu gozdnogospodarske enote
Pokljuka (2006–2015) so določeni ukrepi in načini njihove izvedbe tudi na
ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Pokljuka v obdobju od uveljavitve
tega pravilnika do 31. decembra 2015 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Pokljuka (2006–2015).
7. člen
Po en izvod gozdnogospodarskega načrta gozdnogospodarske enote
Pokljuka (2006–2015) je na vpogled na sedežu Zavoda za gozdove Slovenije,
Območne enote Bled, Ljubljanska cesta 19, Bled, na sedežu Zavoda za gozdove
Slovenije, Krajevne enote Pokljuka, Triglavska cesta 47, Bled, in na
Ministrstvu za kmetijstvo, gozdarstvo in prehrano, Dunajska 58, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Pokljuka (2006–2015).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-02-7/2001/12
Ljubljana, dne 14. junija 2007
EVA 2007-2311-0087
Iztok Jarc l.r.
Minister
za kmetijstvo,
gozdarstvo in prehrano