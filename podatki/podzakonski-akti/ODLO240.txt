1
Za kulturni spomenik državnega pomena se razglasi enoto
dediščine:
-       
Doslovče – Rojstna hiša Frana Saleškega Finžgarja (EŠD 121).
Enota ima zaradi zgodovinskih, etnoloških, kulturnih,
krajinskih, in drugih izjemnih lastnosti poseben pomen za Republiko Slovenijo.
Zato jo razglašamo za kulturni spomenik državnega pomena z lastnostmi
zgodovinskega spomenika.
2
Lastnosti, ki utemeljujejo razglasitev za spomenik državnega
pomena:
Rojstna hiša pisatelja Frana Saleškega Finžgarja sodi med
najbolje urejene, opremljene in izvirne domove pomembnih osebnosti na
Slovenskem, z ohranjenimi prvinami kajžarskega življenja s stavbami in njihovo
opremo.
3
Spomenik obsega parcelni številki 164, 165/2, obe k.o.
Doslovče.
Meja spomenika je vrisana na katastrskem načrtu v merilu 1:
2880 in na temeljnem topografskem načrtu v merilu 1: 5000. Izvirnika načrtov,
ki sta sestavni del tega odloka, hranita Ministrstvo za kulturo, Uprava
Republike Slovenije za kulturno dediščino in Javni zavod Republike Slovenije za
varstvo kulturne dediščine (v nadaljnjem besedilu: zavod).
Vplivno območje spomenika obsega vse površine v razdalji 100
metrov od spomenika ter območje v širši okolici, na katerem bi bili postavljeni
objekti, ki bi s svojo velikostjo, obliko ali funkcijo lahko negativno vplivali
na zaščitene elemente spomenika.
4
Za spomenik velja varstveni režim, ki določa:
-       
varovanje kulturnih, arhitekturnih, etnoloških, krajinskih in
zgodovinskih vrednot v celoti, v njihovi izvirnosti in neokrnjenosti,
-       
varovane so tlorisne značilnosti, vsi gabariti, namembnost notranjih in
zunanjih prostorov,
-       
podrejanje vsake rabe in vseh posegov v domačijo in gospodarske objekte
ter odprti prostor ohranjanju in vzdrževanju varovanih spomeniških lastnosti in
muzejske namembnosti celote,
-       
omogočanje predstavitve celote in posameznih zaščitenih elementov in
dostopnost javnosti v meri, ki ne ogroža varovanja spomenika in v 2. točki
odloka naštetih posameznih varovanih elementov enote.
Zavarovano območje je namenjeno:
-       
trajni ohranitvi kulturnih, arhitekturnih, etnoloških, krajinskih in
zgodovinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka izdati lastnikom spomenika ali njegovih sestavnih delov odločbo o
varstvu na podlagi 13. člena zakona o varstvu kulturne dediščine (Uradni list
RS, št. 7/99).
Odločbe iz prejšnjega odstavka določajo pogoje za raziskovanje,
načine vzdrževanja, pogoje za posege, fizično zavarovanje, pravni promet,
načine upravljanja in rabe spomenika, dostopnost spomenika za javnost in
časovne okvire dostopnosti, posamezne druge omejitve in prepovedi ter ukrepe za
čim bolj učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Kulturni
spomenik državnega pomena; Rojstna hiša Frana Saleškega Finžgarja (topografski
načrt )

Odlok o razglasitvi Rojstne hiše Frana
Saleškega Finžgarja za kulturni spomenik državnega pomena (Uradni list RS, št. 81/99)
vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Rojstne hiše Frana Saleškega Finžgarja za
kulturni spomenik državnega pomena (Uradni list RS, št. 55/02)
vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.