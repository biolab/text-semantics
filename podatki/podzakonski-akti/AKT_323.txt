Soglašam z ustanovitvijo Ustanove patra Stanislava Škrabca, s
sedežem v Ribnici, naslov sedeža Hrovača 42, Ribnica, ki sta jo ustanovila
Slovenska frančiškanska provinca Svetega križa, Prešernov trg 4, Ljubljana, ki
jo zastopa provincialni minister pater Stanislav Zore in Janez Škrabec, Hrovača
42, Ribnica, dne 12. decembra 2003 na Kostanjevici v Novi Gorici, Škrabčeva 1,
o čemur je notarka mag. Nina češerek iz Kočevja, Trg zbora odposlancev 66,
sestavila notarsko listino št. SV 585/03. Namen ustanove je vzpodbujanje
študija in raziskovanja slovenskega jezika, vzpodbujanje študija slovanskih in
klasičnih jezikov ter študija teologije. Z ustanovo upravlja tričlanska uprava
v sestavi: Marko Škrabec (predsednik), Niko Žvokelj in Rahaela Lesar.
Št. 406-33/2003
Ljubljana, dne 22. decembra 2003.
Minister 
za šolstvo, znanost in šport 
dr. Slavko Gaber l. r.
 