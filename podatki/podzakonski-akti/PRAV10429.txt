1. člen
S tem pravilnikom se določajo vrsta, oblika
in način dajanja podatkov za odmero dodatnega davka od dohodkov članov
poslovodstev in nadzornih organov v času finančne in gospodarske krize (v
nadaljnjem besedilu: dodatni davek).
2. člen
(1) Zavezanci za dajanje podatkov,
določeni v drugem odstavku 3. člena Zakona o dodatnem davku od dohodkov članov
poslovodstev in nadzornih organov v času finančne in gospodarske krize (Uradni
list RS, št. 78/09; v nadaljnjem besedilu: ZDDDČPNO), dostavijo podatke po
vrstah, v obliki in na način, določen v Prilogi, ki je sestavni del tega
pravilnika.
(2) Podatki za odmero dodatnega davka
se pošljejo davčnemu organu in zavezancem za dodatni davek najpozneje do
31. januarja tekočega davčnega leta za preteklo
davčno leto.
3. člen
Podatki se pošljejo v elektronski obliki po
sistemu eDavki na spletni naslov http://edavki.durs.si.
4. člen
(1) Če pri zavezancu za dajanje
podatkov nastopijo statusne spremembe zaradi združitve in delitve, predloži
podatke za odmero dodatnega davka ustrezen pravni naslednik.
(2) Ob stečaju ali likvidaciji
zavezanca za dajanje podatkov, kadar ni pravnega naslednika, pošlje podatke za
odmero dodatnega davka stečajni ali likvidacijski upravitelj.
(3) Ob prenehanju obstoja zavezanca za
dajanje podatkov iz drugih razlogov pošlje podatke pravna oziroma fizična
oseba, pri kateri se hranijo poslovne knjige in knjigovodska dokumentacija.

Priloga:
Dostava podatkov za odmero dodatnega davka od dohodkov članov poslovodstev in
nadzornih organov v času finančne in gospodarske krize

Pravilnik o dostavi podatkov za odmero
dodatnega davka od dohodkov članov poslovodstev in nadzornih organov v času
finančne in gospodarske krize za leto 2010 (Uradni list RS, št. 103/10)
vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvi
Pravilnika o dostavi podatkov za odmero dodatnega davka od dohodkov članov
poslovodstev in nadzornih organov v času finančne in gospodarske krize za leto
2010 (Uradni list RS, št. 98/11)
vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.