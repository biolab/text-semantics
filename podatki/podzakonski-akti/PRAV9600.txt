1. člen
Ta pravilnik določa reprezentativni trg prašičjega mesa in način
poročanja klavnic glede cen prašičjih trupov v skladu z Uredbo Komisije (ES)
št. 1249/2008 z dne 10. decembra 2008 o podrobnih pravilih za uporabo lestvic
Skupnosti za razvrščanje trupov goved, prašičev in ovac ter sporočanje njihovih
cen (UL L št. 337 z dne 16. 12. 2008, str. 3).
2. člen
(1) Za reprezentativni trg prašičjega mesa se štejejo klavnice,
ki tedensko zakoljejo več kot 200 prašičev na letni povprečni osnovi, ki so
garani in razvrščeni v kategorijo pitanih prašičev v skladu z:
-       
Uredbo Sveta (ES) št. 1234/2007 z dne 22. oktobra 2007 o vzpostavitvi
skupne ureditve kmetijskih trgov in o posebnih določbah za nekatere kmetijske
proizvode (»Uredba o enotni SUT«) (UL L št. 299 z dne 16. 11. 2007, str. 1), zadnjič
spremenjeno z Uredbo Sveta (ES) št. 13/2009 z dne 18. decembra 2008 o spremembi
Uredb (ES) št. 1290/2005 o financiranju skupne kmetijske politike in (ES) št.
1234/2007 o vzpostavitvi skupne ureditve kmetijskih trgov in o posebnih določbah
za nekatere kmetijske proizvode (Uredba o enotni SUT) za vzpostavitev sistema
razdeljevanja sadja v šolah (UL L št. 5 z dne 9. 1. 2009, str. 1);
-       
Uredbo Komisije (ES) št. 1249/2008 z dne 10. decembra 2008 o podrobnih
pravilih za uporabo lestvic Skupnosti za razvrščanje trupov goved, prašičev in
ovac ter sporočanje njihovih cen (UL L št. 337 z dne 16. 12. 2008, str. 3) in
-       
predpisom, ki ureja razvrščanje prašičjih trupov.
(2) Klavnice iz prejšnjega odstavka vsak teden do torka do
12. ure posredujejo Agenciji Republike Slovenije za kmetijske trge in razvoj
podeželja (v nadaljnjem besedilu: agencija) cene in količine trupov pitanih
prašičev, ki so razvrščeni v tržni razred E in težki od 60 do 120 kg, iz
predhodnega tedna na obrazcu iz Priloge 1, ki je sestavni del tega pravilnika.
(3) Klavnice iz prvega odstavka tega člena do 10. dne v tekočem
mesecu za pretekli mesec posredujejo agenciji cene in količine trupov pitanih
prašičev, ki so razvrščeni v tržne razrede od S do P na obrazcu iz Priloge 2,
ki je sestavni del tega pravilnika.
(4) Cene iz drugega in tretjega odstavka tega člena so cene,
ki jih klavnice plačajo dobavitelju pitanih prašičev v EUR/100 kg klavne mase,
brez DDV, na 2 decimalki natančno. Pri izračunu cene se upošteva masa ohlajenih
trupov, ki je enaka masi toplih trupov, zmanjšani za 2%.
(5) Klavnice posredujejo podatke iz tega pravilnika preko spletne
aplikacije, elektronske pošte ali faksa.
3. člen
Kontrolo o točnosti podatkov in poročanih cenah po tem pravilniku
opravlja Inšpektorat Republike Slovenije za kmetijstvo, gozdarstvo in hrano
najmanj enkrat letno. Klavnice iz prvega odstavka drugega člena morajo za ta
namen hraniti vso dokumentacijo, povezano s poročanjem cen, najmanj 24 mesecev.
4. člen
Z dnem uveljavitve tega pravilnika se preneha uporabljati Odredba
o tržno informacijskem sistemu za trg prašičjega mesa (Uradni list RS, št. 1/01
in 45/08 – ZKme‑1).
5. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-359/2008
Ljubljana, dne 24. marca 2009
EVA 2009-2311-0092
dr. Milan Pogačnik l.r.
Minister
za kmetijstvo,
gozdarstvo in prehrano

Priloga
1: Obrazec za tedensko posredovanje cen in količin trupov pitanih prašičev
Priloga
2: Obrazec za mesečno posredovanje cen in količin prašičjih trupov pitanih
prašičev