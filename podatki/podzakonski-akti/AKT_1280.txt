I. SPLOŠNE DOLOČBE
1. člen
(vsebina)
(1) S tem aktom se določa metodologija za
določitev regulativnega okvira.
(2) Metodologija je določena na način, da
spodbuja učinkovitost elektrooperaterjev in učinkovitost uporabe sistema,
raziskave in inovacije ter naložbe v nove oziroma inovativne tehnologije. 
(3) Agencija za energijo (v nadaljnjem
besedilu: agencija) pri uresničevanju ciljev iz tega akta:
-       
upošteva pravila stroke ekonomskega reguliranja in
-       
zahteva, da elektrooperaterji zaradi primerljivosti enotno izkazujejo
stroške izvajanja dejavnosti in druge podatke, ki jih agencija potrebuje za
namene reguliranja.
2. člen
(pomen izrazov)
Izrazi,
uporabljeni v tem aktu, imajo enak pomen kot izrazi, opredeljeni v 4. členu
Zakona o oskrbi z električno energijo (Uradni list RS, št. 172/21, v nadaljnjem
besedilu: ZOEE), poleg tega pa imajo posamezni izrazi še naslednji pomen:


-       
  čezmejna izmenjava električne energije:

pomeni uvoz (vnos), izvoz (iznos) ali tranzit električne
  energije čez državno mejo, pri čemer se uporabi povezovalni vod, ki omogoča
  neposredno povezavo z omrežji sosednjih držav; tranzit električne energije se
  obravnava kot sočasni uvoz (vnos) in izvoz (iznos) enake količine električne
  energije;


-       
  distribucijsko podjetje:

je najemodajalec oziroma vzdrževalec dela distribucijskega
  sistema iz prvega in tretjega odstavka 114. člena ZOEE;


-       
  elektroenergetska infrastruktura:

so objekti, naprave in omrežja vključno s stvarnimi in
  drugimi pravicami na nepremičninah v skladu z Energetskim zakonom (Uradni
  list RS, št. 60/19 – uradno prečiščeno besedilo, 65/20, 158/20 – ZURE, 121/21
  – ZSROVE, 172/21 – ZOEE, 204/21 – ZOP in 44/22 – ZOTDS, v nadaljnjem
  besedilu: EZ-1) in predpisi, ki opredeljujejo vrste objektov, naprav, omrežij
  in sistemov, ki sestavljajo infrastrukturo, ter način vodenja evidence
  infrastrukture;


-       
  hranilnik energije:

pomeni napravo za shranjevanje energije;


-       
  metodologija UCI:

je metodologija operaterjev prenosnih sistemov glede
  porabe prihodkov od prezasedenosti (Methodology for the Use of Congestion
  Income according to Article 19(4) of Regulation (EU) 2019/943), ki je bila v
  skladu z 19. členom Uredbe (EU) 2019/943 Evropskega parlamenta in Sveta z dne
  5. junija 2019 o notranjem trgu električne energije (UL L št. 158 z dne
  14. 6. 2019, str. 54; v nadaljnjem besedilu: Uredba 2019/943/EU)
  sprejeta na podlagi odločitve Agencije za sodelovanje energetskih
  regulatorjev (v nadaljnjem besedilu: ACER) (Decision No 38/2020 of the
  European Union Agency for the Cooperation of Energy Regulators of 23 december
  2020 on the Methodology for the use of congestion income for the purposes
  referred to in Article 19(2) of Regulation (EU) 2019/943 in accordance with
  Article 19(4) of Regulation (EU) 2019/943);


-       
  minimalni standardi kakovosti oskrbe:

so eden izmed kriterijev za ugotavljanje upravičenosti
  nadzorovanih stroškov delovanja in vzdrževanja reguliranih podjetij v
  regulaciji s kakovostjo oskrbe. Minimalni standardi kakovosti oskrbe se
  izražajo z zajamčenimi standardi ali s sistemskimi standardi kakovosti oskrbe;


-       
  minimalni standardi pripravljenosti:

so zahtevana raven pripravljenosti distribucijskega
  omrežja na področju uvajanja pametnih omrežij in se uporabljajo za določitev
  upravičenosti stroškov distribucijskega operaterja v regulaciji na podlagi
  uspešnosti naložb v pametna omrežja; 


-       
  nova sredstva:

so za vsa leta regulativnega obdobja tista
  elektroenergetska infrastruktura in ostala sredstva, ki jih je prvi lastnik
  ali elektrooperater predal v uporabo (aktiviral) po vključno 1. januarju leta
  t-2 pred začetkom regulativnega obdobja;


-       
  omrežnina:

je znesek, ki ga je za uporabo elektroenergetskega sistema
  dolžan plačati uporabnik sistema (v nadaljnjem besedilu: uporabnik);


-       
  ostala sredstva:

so sredstva, potrebna za izvajanje dejavnosti
  elektrooperaterja, razen elektroenergetske infrastrukture;


-       
  pametna energetska infrastruktura:

je energetska infrastruktura v skladu s točko (e) prvega
  odstavka Priloge II Uredbe (EU) 2022/869 Evropskega parlamenta in Sveta z dne
  30. maja 2022 o smernicah za vseevropsko energetsko infrastrukturo, spremembi
  uredb (ES) št. 715/2009, (EU) 2019/942 in (EU) 2019/943 ter direktiv
  2009/73/ES in (EU) 2019/944 in razveljavitvi Uredbe (EU) št. 347/2013 (UL L
  št. 152 z dne 3. 6. 2022, str. 45; v nadaljnjem besedilu: Uredba
  2022/869/EU). Ob tem mora izpolnjevati sledeče kriterije: je oprema ali
  naprava na ravni prenosa in distribucije (na vseh napetostnih nivojih,
  vključno z nizko napetostjo) za dvosmerno digitalno komunikacijo v realnem
  času ali blizu realnega časa, ki omogoča interaktivno in inteligentno spremljanje
  ter upravljanje proizvodnje, prenosa, distribucije, porabe in proizvodnje
  električne energije v elektroenergetskem sistemu;


-       
  pametno omrežje:

je pametno omrežje električne energije, kot ga opredeljuje
  9. točka 2. člena Uredbe 2022/869/EU;


-       
  prihodki od prezasedenosti:

so prihodki od prezasedenosti čezmejnih vodov v skladu z
  Uredbo 2019/943/EU;


-       
  priporočilo ACER:

je priporočilo ACER št. 1/2020 o regulatorjevih
  aktivnostih in poročanju o porabi prihodkov od prezasedenosti (Recommendation
  No 01/2020 of the European Union Agency for the Cooperation of Energy
  Regulators of 23 December 2020 on NRAs’ activities and reporting on the use
  of congestion income);


-       
  sistemske storitve:

so storitve potrebne za obratovanje prenosnega ali
  distribucijskega sistema in se delijo na frekvenčne (uporabnik je sistemski
  operater) in nefrekvenčne (uporabnika sta oba elektrooperaterja odvisno od
  posamezne vrste storitve);


-       
  sistemski standard:

določa povprečno raven kakovosti oskrbe ali storitev, ki
  so jo distribucijski operater in distribucijska podjetja dolžni zagotavljati
  v okviru svojih pristojnosti;


-       
  sredstva:

so neopredmetena sredstva, predana v uporabo, brez dobrega
  imena, in opredmetena osnovna sredstva, predana v uporabo, ki jih za
  izvajanje dejavnosti elektrooperaterja potrebuje elektrooperater;


-       
  stara sredstva:

so za vsa leta regulativnega obdobja tista
  elektroenergetska infrastruktura in ostala sredstva, ki jih je prvi lastnik
  ali elektrooperater predal v uporabo (aktiviral) pred vključno 31. decembrom
  leta t-3 pred začetkom regulativnega obdobja;


-       
  storitve prožnosti:

obsegajo sistemske (pomožne) storitve in storitve
  upravljanja prezasedenosti na zadevnem elektroenergetskem sistemu;


-       
  stroški raziskav in inovacij:

so stroški izvirnega in načrtovanega raziskovanja, ki
  vključujejo tudi stroške eksperimentalnega razvoja in
  se opravlja v upanju, da bo pripeljalo do novega znanstvenega ali
  strokovnega znanja in razumevanja;


-       
  stroški razvijanja:

so stroški prenašanja ugotovitev raziskovanja ali znanja v
  načrt ali projekt proizvajanja novih ali bistveno izboljšanih proizvodov ali
  storitev, preden se začne njihovo proizvajanje oziroma opravljanje za
  prodajo;


-       
  validiran podatek:

je podatek, ki je bil obdelan v procesu za zagotavljanje
  točnosti in kakovosti. Za validiranega šteje tudi podatek, ki utemeljeno ne
  potrebuje procesa validacije, saj je točnost in kakovost že zagotovljena
  sistemsko na izvoru in se podatek izključno od tam tudi zajema;


-       
  vodi:

so nadzemni in podzemni vodi, ki so v lasti ali najemu
  elektrooperaterja ali distribucijskega podjetja;


-       
  zajamčeni standard:

določa raven kakovosti oskrbe ali storitev (obsega tako
  tehnični kot komercialni vidik izvajanja storitev), ki so jo distribucijski
  operater in distribucijska podjetja dolžni zagotavljati vsakemu posameznemu
  uporabniku v določeni točki sistema, v kateri poteka merjenje, oziroma raven
  kakovosti posamezne izvedene storitve.

3. člen
(regulativno obdobje)
Regulativno obdobje je obdobje petih
zaporednih koledarskih let in poteka zvezno. 
II. METODOLOGIJA ZA DOLOČITEV REGULATIVNEGA OKVIRA
1. Splošno
4. člen
(vsebina)
(1) S tem aktom se določajo:
1.     
trajanje regulativnega obdobja;
2.     
vrste elementov regulativnega okvira;
3.     
kriteriji za določitev posameznih elementov regulativnega okvira;
4.     
način izračunavanja posameznih elementov regulativnega okvira;
5.     
vrste upravičenih stroškov, vključno z reguliranim donosom, kriterije za
njihovo ugotavljanje ter način njihovega določanja;
6.     
pravila in način ugotavljanja odstopanj od regulativnega okvira ter
način upoštevanja ugotovljenih odstopanj;
7.     
parametri posameznih dimenzij kakovosti, njihove referenčne vrednosti
ter načini in standardi njihovega izračunavanja;
8.     
pravila za izračunavanje vpliva kakovosti na upravičene stroške;
9.     
minimalni standarde kakovosti različnih storitev elektrooperaterjev in 
10.  
višina nadomestila ter načini in roki za plačilo nadomestila iz tretjega
odstavka 122. člena ZOEE.
(2) Določbe tega akta veljajo tako za
načrtovane kot tudi priznane elemente regulativnega okvira in posledično za
regulativni okvir, če ni določeno drugače.
2. Regulativni okvir
5. člen
(regulativni okvir)
(1) Regulativni okvir je vrednostna
opredelitev upravičenih stroškov elektrooperaterja po posameznih letih
regulativnega obdobja, omrežnin, drugih prihodkov iz izvajanja dejavnosti
elektrooperaterja in presežkov ali primanjkljajev omrežnin iz preteklih let.
(2) Za potrebe določanja regulativnega
okvira v skladu s tem aktom se upoštevajo stroški in prihodki, ki so potrebni
za izvajanje dejavnosti elektrooperaterja in so ugotovljeni v skladu s
Slovenskimi računovodskimi standardi in tudi stroški in prihodki, ki v skladu s
Slovenskimi računovodskimi standardi niso obravnavani kot stroški in prihodki.
Višina teh stroškov in prihodkov je odvisna od določb tega akta.
(3) Regulativni okvir temelji na obsegu in
stanju ter razvoju elektroenergetskega sistema, obsegu porabe električne
energije in številu uporabnikov za posamezno leto regulativnega obdobja in za
celotno regulativno obdobje.
6. člen
(cilji regulativnega okvira)
Cilji določanja regulativnega okvira so:
1.     
zagotavljati obratovanje, vzdrževanje ter spodbujanje razvoja
distribucijskega in prenosnega sistema v skladu s pravili stroke in stanjem
tehnike (ali z načelom najboljše dosegljive tehnologije) tako, da se kakovost
prenosa in distribucije električne energije trajno izboljšuje ali ohranja;
2.     
spodbujati učinkovito izvajanje naložb, ki so potrebne za izpolnjevanje
okoljskih ciljev iz akcijskih načrtov;
3.     
spodbujati učinkovito uporabo in razvoj sistema;
4.     
trajno izboljševati oziroma ohranjati raven kakovosti oskrbe z električno
energijo (v nadaljnjem besedilu: kakovost oskrbe), ki vsebuje komercialno
kakovost, neprekinjenost napajanja in kakovost napetosti;
5.     
izvajati ekonomsko reguliranje omrežnine za elektroenergetski sistem na
način, ki spodbuja stroškovno učinkovitost izvajalcev in oskrbo odjemalcev po
primerni ceni;
6.     
elektrooperaterjem zagotoviti trajno poslovanje z reguliranim donosom na
sredstva in
7.     
zagotoviti stabilne in predvidljive razmere za delovanje
elektrooperaterjev in za uporabnike ter stabilno okolje za vlagatelje oziroma
lastnike.
7. člen
(elementi regulativnega okvira)
(1) Elementi regulativnega okvira so:
1.     
upravičeni stroški;
2.     
omrežnina;
3.     
drugi prihodki;
4.     
presežek ali primanjkljaj omrežnine preteklih let (odstopanje od
regulativnega okvira preteklih let) in
5.     
izravnava.
(2) Elementi regulativnega okvira so
načrtovani in priznani. Pred začetkom regulativnega obdobja se v postopku
določanja regulativnega okvira določi načrtovan regulativni okvir oziroma
načrtovani elementi regulativnega okvira, po preteku posameznega leta
regulativnega obdobja pa se v postopku ugotavljanja odstopanj od regulativnega
okvira določi priznan regulativni okvir oziroma priznani elementi regulativnega
okvira.
(3) Načrtovani elementi regulativnega
okvira so določeni v regulativnem okviru vnaprej za celotno regulativno obdobje
in za posamezno leto regulativnega obdobja. Priznani elementi regulativnega
okvira so ugotovljeni za nazaj za posamezno leto regulativnega obdobja.
(4) Realizacija elementov regulativnega
okvira pomeni podatke iz poslovnih knjig elektrooperaterjev in distribucijskih
podjetij.
(5) Upravičeni stroški v skladu s tem aktom
so upravičeni stroški iz 15. člena tega akta in izvirajo iz dejavnosti
elektrooperaterja ter jih določi oziroma prizna agencija.
(6) Vir za pokrivanje upravičenih stroškov
po tem aktu je reguliran prihodek, ki ga sestavljajo zaračunane omrežnine za
sistem vključno z odstopanjem od regulativnega okvira preteklih let in drugimi
prihodki. 
(7) Omrežnina se izračuna na podlagi
tarifnih postavk za omrežnino za prenosni sistem, distribucijski sistem,
priključno moč in čezmerno prevzeto jalovo energijo in na podlagi obsega
uporabe elektroenergetskega sistema v skladu z metodologijo za obračunavanje
omrežnine. Omrežnine so seštevek omrežnin za posamezno leto regulativnega
obdobja.
(8) Če je regulativno obdobje daljše od enega
leta, lahko regulativni okvir z namenom preprečitve skokovitega spreminjanja
tarifnih postavk omrežnine po posameznih letih regulativnega obdobja določa
tudi izravnavo tarifnih postavk ali omrežnin za prenosni in distribucijski
sistem.
8. člen
(metoda reguliranja)
(1) Metoda reguliranja temelji na metodi
reguliranega letnega prihodka in reguliranih omrežnin.
(2) Metoda reguliranega letnega prihodka in
reguliranih omrežnin določa vzročno-posledično (namensko) povezavo upravičenih
stroškov in reguliranih letnih prihodkov in na tej podlagi obveznost
elektrooperaterja, da presežek omrežnine prenese in uporabi za pokrivanje
upravičenih stroškov v naslednjih letih, oziroma pravico elektrooperaterja, da
se mu pri določitvi načrtovanega zneska omrežnine v naslednjih letih zagotovi
pokritje primanjkljaja omrežnine preteklih let.
(3) Metoda reguliranega letnega prihodka in
reguliranih omrežnin se izvaja tako, da se za regulativno obdobje
elektrooperaterju določi regulativni okvir tako, da omrežnina skupaj z ugotovljenim
kumulativnim presežkom oziroma primanjkljajem omrežnin elektrooperaterja iz
preteklih let ter drugimi prihodki iz opravljanja dejavnosti elektrooperaterja
pokrije upravičene stroške elektrooperaterja ob upoštevanju vseh predvidenih
okoliščin stroškovno učinkovitega poslovanja elektrooperaterja.
(4) Metoda reguliranega letnega prihodka in
reguliranih omrežnin temelji tudi na spodbudah, raziskavah in inovacijah ter
doseženi ravni kakovosti oskrbe.
9. člen
(določitev omrežnine za prenosni sistem in
omrežnine za distribucijski sistem)
Načrtovani znesek omrežnine za prenosni
sistem ali omrežnine za distribucijski sistem brez izravnave iz osmega odstavka
7. člena tega akta se za posamezno leto regulativnega obdobja izračuna na
naslednji način:
kjer oznake pomenijo:



načrtovani znesek omrežnine za prenosni ali
  distribucijski sistem;



načrtovani upravičeni stroški;



načrtovani znesek omrežnine za priključno moč
  izračunan v skladu z metodologijo za obračunavanje omrežnine;



načrtovani znesek omrežnine za čezmerno prevzeto
  jalovo energijo izračunan v skladu z metodologijo za obračunavanje omrežnine;



načrtovani drugi prihodki;



odstopanje od regulativnega okvira preteklih let, ugotovljeno v skladu s 116. členom tega akta, ki se upošteva v posameznem letu regulativnega
  obdobja;



leto regulativnega obdobja.

10. člen
(določitev regulativnega okvira)
Regulativni okvir za posameznega
elektrooperaterja določi agencija z odločbo. Za distribucijskega operaterja se
regulativni okvir razdeli na distribucijskega operaterja in distribucijska
podjetja.
11. člen
(sprememba regulativnega okvira)
(1) Agencija med regulativnim obdobjem
določi nov regulativni okvir za preostala leta regulativnega obdobja zaradi
spremembe v obsegu uporabe sistema, če so nastale ali se načrtujejo letne
spremembe količinske porabe električne energije glede na načrtovano porabo v
regulativnem okviru, ki ima za posledico več kot 10-odstotno spremembo
načrtovane omrežnine za prenosni sistem ali omrežnine za distribucijski sistem
posameznega leta regulativnega obdobja. Navedeno spremembo agencija ugotavlja
pred začetkom in po preteku posameznega leta regulativnega obdobja. 
(2) Če agencija ugotovi, da:
1.     
so v posameznem letu regulativnega obdobja nastale spremembe v obsegu
uporabe sistema, opredeljene v prejšnjem odstavku, ali 
2.     
je stanje odstopanja od regulativnega okvira na dan 31. december leta t-2
pred posameznim letom regulativnega obdobja tolikšno, da ga ni mogoče
izravnati pri določitvi regulativnega okvira v naslednjem regulativnem obdobju,
ali 
3.     
so nastopile druge nepričakovane okoliščine,
določi nov regulativni okvir za preostala
leta regulativnega obdobja tako, da spremeni postavko načrtovanih prihodkov iz
omrežnin na način, da na podlagi načrtovanega količinskega obsega porabe
električne energije, ki upošteva spremenjene okoliščine, spremeni tarifne
postavke za omrežnino za prenosni ali distribucijski sistem tako, da bo do
konca regulativnega obdobja načrtovana omrežnina za prenosni ali distribucijski
sistem skupaj z realizirano omrežnino za prenosni ali distri bucijski sistem od
začetka regulativnega obdobja do uvedbe spremembe tarifnih postavk enaka
načrtovani omrežnini za prenosni ali distribucijski sistem v regulativnem
obdobju.
12. člen
(spremljanje poslovanja
elektrooperaterjev)
(1) Agencija spremlja izvajanje
regulativnega okvira že med regulativnim obdobjem tako, da mesečno spremlja
zaračunano omrežnino in spremlja izvajanje regulativnega okvira ter poslovanje
elektrooperaterjev. Na podlagi letnih podatkov o poslovanju in kakovosti oskrbe
po zaključku posameznega leta regulativnega obdobja agencija izvaja analize
poslovanja elektrooperaterjev z namenom spremljanja izvajanja regulativnega
okvira tekočega obdobja ter določitve regulativnega okvira za naslednje
regulativno obdobje.
(2) Agencija spremlja izvajanje
regulativnega okvira in upoštevanje določb tega akta v postopku ugotavljanja
odstopanj.
3. Kriteriji za določitev in način
izračuna elementov regulativnega okvira
3. 1. Splošno
13. člen
(podatki za določitev regulativnega okvira)
(1) Agencija pri določitvi upravičenih
stroškov in virov za pokrivanje upravičenih stroškov presoja podatke
elektrooperaterjev.
(2) Za preračun upravičenih stroškov in
virov za pokrivanje upravičenih stroškov se upoštevajo tudi podatki o
realiziranih stroških, odhodkih in prihodkih iz poslovnih knjig
elektrooperaterja ob upoštevanju določb tega akta. 
(3) Če distribucijski operater ni lastnik
vsega ali pomembnega dela distribucijskega sistema in če naloge
distribucijskega operaterja, vključno s strokovnimi nalogami za izvrševanje
javnih pooblastil, izvaja distribucijsko podjetje, agencija pri določitvi
upravičenih stroškov in virov za pokrivanje upravičenih stroškov presoja
podatke distribucijskih podjetij.
(4) V primeru iz prejšnjega odstavka se pri
distribucijskih podjetjih prihodki iz naslova najemnine za distribucijski
sistem in prihodki iz naslova izvajanja storitev za distribucijskega operaterja
ne upoštevajo pri določitvi omrežnine. Prav tako se med upravičenimi stroški
distribucijskega operaterja ne upoštevajo stroški najemnine za distribucijski
sistem in stroški storitev iz naslova prenesenih nalog, ker so ti stroški
upoštevani v upravičenih stroških, ki so določeni v skladu s
3.2. pododdelkom II. poglavja tega akta.
(5) Podatki, ki jih agenciji posredujejo
elektrooperaterji in distribucijska podjetja, morajo biti pravilni, popolni in
nezavajajoči. Če elektrooperater in distribucijska podjetja, kljub dodatnemu
pozivu, ne posredujejo pravilnih, popolnih in nezavajočih podatkov, se
upravičen strošek, izračunan na podlagi teh podatkov, ne prizna.
(6) Če se med regulativnim obdobjem uradno
spremenijo računovodski predpisi s strani pristojnih organov ali inštitucij s
področja računovodstva in revidiranja, agencija izda navodilo o upoštevanju
uradno spremenjenih računovodskih predpisov v postopku ugotavljanja odstopanja
od regulativnega okvira v 60 dneh od objave te spremembe.
14. člen
(faktor inflacije)
(1) Faktor inflacije se upošteva pri
določitvi elementov regulativnega okvira za posamezno leto regulativnega
obdobja, če ta akt pri izračunu le-teh to izrecno določa. Faktor inflacije se
izračuna na naslednji način:
kjer oznake
pomenijo:



faktor inflacije;



načrtovana stopnja inflacije za
  povprečje leta iz Pomladanske napovedi gospodarskih gibanj (v nadaljnjem
  besedilu: pomladanska napoved), ki jo objavi Urad Republike Slovenije za
  makroekonomske analize in razvoj (v nadaljnjem besedilu: UMAR) v letu pred
  začetkom regulativnega obdobja (leto t-1);



leto regulativnega obdobja.

(2) Če UMAR v pomladanski napovedi iz
prejšnjega odstavka ne objavi načrtovane stopnje inflacije za vsa posamezna
leta regulativnega obdobja, se za manjkajoča leta upošteva objavljeni podatek o
načrtovani stopnji inflacije za zadnje leto iz napovedi iz prejšnjega odstavka.
3. 2. Upravičeni stroški
3. 2. 1. Določanje upravičenih stroškov
15. člen
(določitev upravičenih stroškov)
(1) Upravičeni stroški so zgolj tisti
stroški, ki so neposreden pogoj in posledica opravljanja dejavnosti
elektrooperaterja, ki nimajo značaja privatnosti ter so v skladu z običajno
poslovno prakso. Značaj privatnosti in skladnost z običajno poslovno prakso se
presojata skladno s predpisi, ki urejajo davek od dohodka pravnih oseb.
(2) Upravičeni stroški iz prejšnjega
odstavka so določeni na način, da spodbujajo stroškovno učinkovitosti
poslovanja ter uporabo sistema. Pri določitvi upravičenih stroškov se
upoštevajo naslednji kriteriji:
-       
namenska raba sredstev;
-       
gospodarna in učinkovita raba sredstev in
-       
zagotavljanje kakovosti oskrbe.
(3) Stroški, ki niso priznani kot
upravičeni stroški in se krijejo iz priznanega reguliranega donosa na sredstva,
so:
1.     
stroški, ki se nanašajo na plače in druge vrste plačil delavcem na
podlagi uspešnosti poslovanja vključno s pripadajočimi dajatvami;
2.     
stroški nagrad in druga plačila na podlagi uspešnosti poslovanja članom
organov vodenja in nadzora vključno s pripadajočimi dajatvami;
3.     
stroški regresa za letni dopust, obračunan nad najnižjo vrednostjo,
določeno v zakonu, ki ureja delovna razmerja;
4.     
stroški dodatnega pokojninskega zavarovanja;
5.     
stroški oglaševanja, sponzorstev; 
6.     
stroški donacij;
7.     
stroški delovanja in vzdrževanja, ki so nepriznani odhodki v skladu s
predpisi, ki urejajo davke;
8.     
stroški, ki niso neposreden pogoj in posledica opravljanja dejavnosti
elektrooperaterja; 
9.     
stroški, ki so povezani s sredstvi, ki niso neposreden pogoj za
opravljanje dejavnosti iz drugega odstavka 50. člena tega akta;
10.  
izplačana nadomestila uporabnikom zaradi dokazanih kršitev zajamčenih
standardov kakovosti oskrbe;
11.  
stroški in odhodki delovanja in vzdrževanja, ki nastanejo kot posledica
vračila brezplačno prevzetih sredstev vključno z denarnimi sredstvi ter prejete
spodbude za brezplačno prevzeta sredstva;
12.  
stroški in odhodki, ki so posledica enkratnih poslovnih dogodkov;
13.  
stroški amortizacije iz 45. člena tega akta;
14.  
omrežnina za čezmerno prevzeto jalovo energijo, ki na podlagi
ugotovljenih količin pripada sistemskemu operaterju, ni upravičeni strošek
distribucijskega operaterja, če presega skupno vrednost omrežnine za čezmerno
prevzeto jalovo energijo, zaračunano končnim odjemalcem na distribucijskem
sistemu in 
15.  
drugi stroški, ki so določeni v tem aktu.
(4) Za potrebe tega akta se stroški iz 7.
točke prejšnjega odstavka presojajo v skladu s predpisi, ki urejajo davek od
dohodka pravnih oseb in so:
1.     
stroški, ki se nanašajo na privatno življenje;
2.     
odhodki za stroške prisilne izterjave davkov ali drugih dajatev;
3.     
odhodki za kazni, ki jih izreče pristojni organ;
4.     
odhodki v višini 40 odstotkov stroškov reprezentance;
5.     
odhodki za plače, druga izplačila v zvezi z zaposlitvijo ter nadomestila
plače za čas odsotnosti z dela zaradi izrabe letnega dopusta in zaradi drugih
odsotnosti z dela poslovodnih delavcev, prokuristov in delavcev s posebnimi
pooblastili in odgovornostmi, ki presegajo znesek, obračunan v skladu z zakonom
oziroma pogodbo o zaposlitvi;
6.     
odhodki za zagotavljanje bonitet in drugih izplačil v zvezi z
zaposlitvijo, če niso obdavčeni po davčni zakonodaji;
7.     
podkupnine in druge oblike premoženjskih koristi in 
8.     
drugi odhodki, ki se ne priznajo v skladu z 29. členom Zakona o davku od
dohodkov pravnih oseb (Uradni list RS, št. 117/06, 56/08, 76/08, 5/09, 96/09,
110/09 – ZDavP-2B, 43/10, 59/11, 24/12, 30/12, 94/12, 81/13, 50/14, 23/15,
82/15, 68/16, 69/17, 79/18, 66/19, 172/21 in 105/22 – ZZNŠPP).
(5) Stroški, ki se nanašajo na plače in
druge vrste plačil delavcem in članom organov vodenja in nadzora iz 1. in 2.
točke tretjega odstavka tega člena, se upoštevajo v višini, ki se obračuna v
skladu z zakonom in kolektivno pogodbo, ki velja za elektrogospodarstvo, razen
stroški in odhodki, ki se nanašajo na plače in druge vrste plačil delavcem in
članom organov vodenja in nadzora na podlagi uspešnosti poslovanja vključno s
pripadajočimi dajatvami. Druge vrste plačil delavcem in članom organov vodenja
in nadzora so vsa plačila, ki jih zraven plače ti prejmejo in so določena z
zakonom in kolektivno pogodbo, ki velja za elektrogospodarstvo. Plača in druge
vrste plačil iz naslova uspešnosti poslovanja so posledica dogovora med
delodajalci in delavci (sindikati), zato se krijejo iz priznanega reguliranega
donosa na sredstva.
(6) Upravičeni stroški za posamezno leto
regulativnega obdobja se izračunajo na naslednji način:
kjer oznake
pomenijo:



upravičeni
  stroški;



stroški
  delovanja in vzdrževanja;


 

stroški
  električne energije za izgube v omrežju;


 

stroški
  amortizacije;



reguliran donos
  na sredstva;



stroški
  sistemskih storitev;



stroški storitev
  prožnosti distribucijskega operaterja;



kakovost oskrbe;



uspešnost naložb
  v pametna omrežja;



stroški raziskav
  in inovacij;



spodbude;



leto
  regulativnega obdobja.

(7) V upravičenih stroških so tudi stroški,
ki se pokrivajo iz plačila za druge storitve, ki je določeno v skladu z
metodologijo za obračunavanje omrežnine.
(8) Upravičeni stroški regulativnega
obdobja za elektrooperaterja se izračunajo kot vsota upravičenih stroškov
posameznih let regulativnega obdobja.
(9) Dodatno se za distribucijskega
operaterja upravičeni stroški za posamezno leto regulativnega obdobja
izračunajo kot vsota upravičenih stroškov distribucijskega operaterja in
distribucijskih podjetij.
(10) Če je distribucijski operater prenesel
izvajanje nalog na distribucijsko podjetje, se upravičeni stroški
distribucijskega operaterja in distribucijskih podjetij korigirajo za stroške
prenesenih nalog iz distribucijskega podjetja nazaj na distribucijskega
operaterja v skladu s petim odstavkom 124. člena tega akta. 
3.2.2. Stroški delovanja in vzdrževanja
3.2.2.1. Splošno
16. člen
(stroški delovanja in vzdrževanja)
(1) Stroški delovanja in vzdrževanja (SDVt)
so stroški, ki nastajajo v zvezi z delovanjem in vzdrževanjem sistema v skladu
s predpisi, slovenskimi tehničnimi standardi in zahtevami sistemskih
obratovalnih navodil.
(2) Stroški delovanja in vzdrževanja se v
splošnem obravnavajo kot nadzorovani stroški delovanja in vzdrževanja, izjemoma
pa kot nenadzorovani stroški delovanja in vzdrževanja.
(3) Stroški delovanja in vzdrževanja iz
prejšnjega odstavka ne vključujejo stroškov, ki so upoštevani v drugih
upravičenih stroških. Ti stroški so:
1.     
stroški in odhodki, ki so vkalkulirani v usredstvene lastne proizvode in
storitve v višini izkazanih prihodkov za te namene;
2.     
stroški raziskav in inovacij;
3.     
stroški električne energije za izgube v omrežju;
4.     
stroški sistemskih storitev;
5.     
stroški storitev prožnosti distribucijskega operaterja;
6.     
stroški najemnin za distribucijski sistem, če distribucijski operater ni
lastnik distribucijskega sistema ali njegovega dela;
7.     
stroški amortizacije;
8.     
stroški storitev iz naslova prenosa nalog distribucijskega operaterja na
distribucijsko podjetje (plačilo za izvajanje nalog) in
9.     
stroški iz naslova odstopanja od regulativnega okvira tekočega leta ali
preteklih let, če ti niso vključeni že v 6. in 8. točki tega odstavka.
3.2.2.2. Nadzorovani stroški delovanja in vzdrževanja
17. člen
(kriteriji za ugotavljanje nadzorovanih
stroškov delovanja in vzdrževanja)
(1) Nadzorovani stroški delovanja in
vzdrževanja (NSDVt) elektrooperaterja so zamejeni in so
odvisni od naložb v sredstva, ki se odražajo v spremembi dolžine vodov in števila
postaj. Nadzorovani stroški delovanja in vzdrževanja distribucijskega
operaterja so odvisni tudi od števila uporabnikov.
(2) Če ta akt ne določa drugače, so
nadzorovani stroški delovanja in vzdrževanja:
1.     
nabavna vrednost prodanega materiala in blaga;
2.     
stroški materiala;
3.     
stroški storitev;
4.     
stroški dela;
5.     
prevrednotovalni poslovni odhodki, razen prevrednotovalni poslovni
odhodki v zvezi z neopredmetenimi sredstvi, opredmetenimi osnovnimi sredstvi in
naložbenimi nepremičninami, ki se obravnavajo v okviru amortizacije;
6.     
drugi poslovni odhodki in
7.     
drugi odhodki.
18. člen
(določitev nadzorovanih stroškov delovanja
in vzdrževanja za sistemskega operaterja)
(1) Nadzorovani stroški delovanja in
vzdrževanja (NSDVt) za posamezno leto regulativnega obdobja
za sistemskega operaterja se izračunajo na naslednji način:
kjer oznake
pomenijo:



nadzorovani stroški delovanja in
  vzdrževanja;



nadzorovani stroški delovanja in
  vzdrževanja iz naslova vzdrževanja elektroenergetske infrastrukture in
  obratovanja prenosnega sistema;



nadzorovani stroški delovanja in
  vzdrževanja iz naslova mednarodnega delovanja;



leto regulativnega obdobja.

(2) Nadzorovani stroški delovanja in
vzdrževanja iz naslova vzdrževanja elektroenergetske infrastrukture in
obratovanja prenosnega sistema (NSDVvzdt) za posamezno leto
regulativnega obdobja za sistemskega operaterja se izračunajo na naslednji
način:
 
kjer oznake
pomenijo: 



nadzorovani stroški delovanja in
  vzdrževanja iz naslova vzdrževanja elektroenergetske infrastrukture in
  obratovanja sistema;



delež nadzorovanih stroškov
  delovanja in vzdrževanja, ki so namenjeni vzdrževanju elektroenergetske
  infrastrukture in obratovanju sistema;



nadzorovani stroški delovanja in
  vzdrževanja predhodnega leta ();



faktor učinkovitosti;



faktor načrtovane letne
  inflacije;



povečanje ali zmanjšanje  zaradi spremembe dolžine
  vodov; 



povečanje ali zmanjšanje  zaradi spremembe števila
  postaj; 



predhodno leto;



leto regulativnega obdobja.

(3) Povečanje ali zmanjšanje NSDVvzdt zaradi
spremembe dolžine vodov (ΔNSDVvodit) iz prejšnjega odstavka se v
posameznem letu regulativnega obdobja izračuna tako, da se NSDVvzdt, korigirani
z načrtovano inflacijo in zahtevano učinkovitostjo, pomnožijo z deležem NSDVvzdt, ki
je namenjen vzdrževanju vodov (dvodi) in odstotkom spremembe dolžine
vodov (ivodi).
(4) Povečanje ali zmanjšanje NSDVvzdt
zaradi spremembe števila postaj (ΔNSDVpostajet) iz
drugega odstavka tega člena se v posameznem letu regulativnega obdobja izračuna
tako, da se NSDVvzdt, korigirani z načrtovano
inflacijo in zahtevano učinkovitostjo, pomnožijo z deležem NSDVvzdt,
ki je namenjen vzdrževanju postaj (dpostaje), in odstotkom spremembe
števila postaj (ipostaje).
(5) Odstotek spremembe dolžine vodov (ivodi)
iz tretjega odstavka tega člena in odstotek spremembe števila postaj (ipostaje)
iz prejšnjega odstavka se izračuna s primerjavo stanja na dan 31. december posameznega leta regulativnega
obdobja (t) glede na stanje na dan 31. december
predhodnega leta (pt).
(6) Postaje iz drugega odstavka tega člena
se za sistemskega operaterja izračunajo kot vsota visokonapetostnih (v
nadaljnjem besedilu: VN) polj v razdelilno-transformatorskih postajah (v
nadaljnjem besedilu: RTP), razdelilnih postajah (v nadaljnjem besedilu: RP),
elektronapajalnih postajah (v nadaljnjem besedilu: ENP) in stikališčih.
Visokonapetostna (VN) polja so: daljnovodna in kablovodna, transformatorska,
zvezna, merilna in ozemljilna.
(7) Nadzorovani stroški delovanja in
vzdrževanja iz naslova mednarodnega delovanja (NSDVmdt)
za posamezno leto regulativnega obdobja za sistemskega operaterja se izračunajo
na naslednji način:
kjer oznake
pomenijo: 



nadzorovani stroški delovanja in
  vzdrževanja iz naslova mednarodnega poslovanja;



delež nadzorovanih stroškov
  delovanja in vzdrževanja, ki so vezani na projekte mednarodnega sodelovanja
  pri čezmejnem trgovanju na dolgoročnih in kratkoročnih trgih, na področje
  varnega in zanesljivega obratovanja in na področje izravnave nenamernih
  odstopanj;



nadzorovani stroški delovanja in
  vzdrževanja predhodnega leta;



faktor učinkovitosti;



faktor načrtovane letne
  inflacije;



predhodno leto;



leto regulativnega obdobja.

19. člen
(določitev nadzorovanih stroškov delovanja
in vzdrževanja za distribucijskega operaterja)
(1) Nadzorovani stroški delovanja in
vzdrževanja (NSDVt) za posamezno leto regulativnega obdobja
za distribucijskega operaterja se izračunajo na naslednji način:
kjer oznake
pomenijo: 



nadzorovani stroški delovanja in
  vzdrževanja;



nadzorovani stroški delovanja in
  vzdrževanja iz naslova vzdrževanja elektroenergetske infrastrukture in
  obratovanja distribucijskega sistema;



nadzorovani stroški delovanja in
  vzdrževanja iz naslova storitev za uporabnike;



leto regulativnega obdobja.

(2) Nadzorovani stroški delovanja in
vzdrževanja iz naslova vzdrževanja elektroenergetske infrastrukture in
obratovanja distribucijskega sistema (NSDVvzdt) posameznega
leta regulativnega obdobja se za distribucijskega operaterja izračunajo v
skladu z drugim odstavkom 18. člena tega akta.
(3) Postaje iz drugega odstavka 18. člena
tega akta, ki so v lasti ali najemu, se za distribucijskega operaterja
izračunajo kot vsota:
-       
VN polj v RTP, ENP in stikališčih,
-       
srednjenapetostnih (SN) celic v RTP-jih in RP-jih in
-       
transformatorskih postaj (v nadaljnjem besedilu: TP).
(4) Nadzorovani stroški delovanja in
vzdrževanja iz naslova storitev za uporabnike (NSDVstrt) za posamezno leto regulativnega obdobja za distribucijskega
operaterja se izračunajo na naslednji način:
NSDVstrt =
(dstr ∙ NSDVpt ∙ (1 + NIt) ∙ (1 – Ut)) + (ΔNSDVuporabnikit ∙ 0,3) [EUR],
kjer oznake pomenijo:

NSDVstrt

nadzorovani stroški delovanja in vzdrževanja iz naslova
  storitev za uporabnike;


dstr

delež nadzorovanih stroškov delovanja in vzdrževanja, ki
  so namenjeni zagotavljanju storitev za uporabnike;


NSDVpt

nadzorovani stroški delovanja in vzdrževanja predhodnega
  leta;


Ut

faktor učinkovitosti;


NIt

faktor načrtovane letne inflacije;


ΔNSDVuporabnikit

povečanje ali zmanjšanje NSDVstrt zaradi
  spremembe števila uporabnikov;


pt

predhodno leto;


t

leto regulativnega obdobja.

(5) Uporabniki iz prejšnjega odstavka se
določijo kot vsota končnih odjemalcev in proizvajalcev.
(6) Končni odjemalci iz prejšnjega odstavka
se določijo kot vsota:
-       
prevzemno-predajnih mest brez proizvodnih naprav za proizvodnjo
električne energije na obnovljive vire in soproizvodnjo z visokim izkoristkom v
notranji instalaciji in
-       
prevzemno-predajnih mest, ki imajo v svojem notranjem omrežju za
prevzemno-predajnim mestom priključene proizvodne naprave za proizvodnjo
električne energije na obnovljive vire in soproizvodnjo z visokim izkoristkom.
(7) Proizvajalci iz petega odstavka tega
člena se določijo kot vsota:
-       
prevzemno-predajnih mest, ki imajo v svojem notranjem omrežju za
prevzemno-predajnim mestom priključene proizvodne naprave za proizvodnjo
električne energije na obnovljive vire in soproizvodnjo z visokim izkoristkom,
in
-       
prevzemno-predajnih mest, na katerih so direktno na omrežje priključene
proizvodne naprave za proizvodnjo električne energije na obnovljive vire in
soproizvodnjo z visokim izkoristkom, brez lastnega odjema.
(8) Povečanje ali zmanjšanje NSDVstrt
zaradi spremembe števila uporabnikov (ΔNSDVuporabnikit)
iz četrtega odstavka tega člena se v posameznem letu regulativnega obdobja izračuna
tako, da se NSDVstrt, korigirani z načrtovano
inflacijo in zahtevano učinkovitostjo, pomnožijo z odstotkom spremembe števila
uporabnikov (iuporabniki).
(9) Odstotek spremembe števila uporabnikov
(iuporabniki) iz prejšnjega odstavka se izračuna s primerjavo stanja na
dan 31. december posameznega leta regulativnega obdobja (t) glede
na stanje na dan 31. december predhodnega
leta (pt).
20. člen
(osnova za določitev načrtovanih
nadzorovanih stroškov delovanja in vzdrževanja)
(1) Za določitev načrtovanih nadzorovanih
stroškov delovanja in vzdrževanja za prvo leto regulativnega obdobja se za
elektrooperaterja upoštevajo načrtovani nadzorovani stroški delovanja in
vzdrževanja predhodnega leta (NSDVpt). To so načrtovani
nadzorovani stroški delovanja in vzdrževanja zadnjega leta regulativnega
obdobja pred začetkom novega regulativnega obdobja. Če agencija pri določitvi
regulativnega okvira upošteva četrti odstavek 53. člena tega akta, se NSDVpt
za prvo leto regulativnega obdobja ustrezno spremenijo.
(2) Za določitev načrtovanih nadzorovanih
stroškov delovanja in vzdrževanja se načrtovana povprečna deleža nadzorovanih
stroškov delovanja in vzdrževanja (dvzd in dmd) sistemskega
operaterja izračunata na podlagi priznanih NSDVpt in
priznanih dvzd in dmd iz izračuna odstopanj let t-5, t-4
in t-3 pred začetkom regulativnega obdobja ter sta enaka za vsa leta
regulativnega obdobja. Prav tako se na podlagi priznanih deležev dvodi in
dpostaje iz izračuna odstopanj let t-5, t-4 in t-3 pred
začetkom regulativnega obdobja in NSDVvzdt izračunanih v
skladu s prejšnjim stavkom, izračunata načrtovana povprečna deleža dvodi in
dpostaje in sta enaka za vsa leta regulativnega obdobja.
(3) Za določitev načrtovanih nadzorovanih
stroškov delovanja in vzdrževanja se za določitev načrtovanih povprečnih
deležev nadzorovanih stroškov delovanja in vzdrževanja (dvzd in dstr)
v celotnih nadzorovanih stroških delovanja in vzdrževanja za distribucijskega
operaterja upoštevajo podatki iz izračuna odstopanj let t-5, t-4 in
t-3 distribucijskega operaterja o finančni realizaciji vzdrževanja
elektroenergetske infrastrukture in finančni realizaciji storitev za
uporabnike. Prav tako se na podlagi podatkov distribucijskega operaterja iz
izračuna odstopanj let t-5, t-4 in t-3 o finančni
realizaciji vzdrževanja elektroenergetske infrastrukture izračunata povprečna
načrtovana deleža NSDVvzdt, ki sta namenjena vzdrževanju
vodov in postaj (dvodi in dpostaje) v celotnih NSDVvzdt.
Načrtovani deleži iz tega odstavka so enaki za vsa leta regulativnega obdobja.
(4) Načrtovana sprememba dolžine vodov (ivodi),
sprememba števila postaj (ipostaje) in sprememba števila uporabnikov (iuporabniki)
se izračunajo na podlagi načrta elektrooperaterjev.
(5) Razmejitev nadzorovanih stroškov
delovanja in vzdrževanja na vzdrževanje elektroenergetske infrastrukture in na
storitve za uporabnike določi distribucijski operater ob sodelovanju
distribucijskih podjetij.
21. člen
(opredelitev faktorja učinkovitosti)
(1) Pri določitvi nadzorovanih stroškov
delovanja in vzdrževanja se za posamezno leto regulativnega obdobja upošteva
zahtevano povečevanje učinkovitosti, ki se odraža v faktorju učinkovitosti za
posamezno leto regulativnega obdobja (Ut). Faktor učinkovitosti odraža
zahtevo po potrebnem znižanju nadzorovanih stroškov delovanja in vzdrževanja
elektrooperaterja.
(2) Faktor učinkovitosti za posamezno leto
regulativnega obdobja se izračuna na naslednji način:
kjer oznake
pomenijo:



faktor učinkovitosti, zaokrožen
  na dve decimalni mesti;



načrtovana splošna produktivnost
  gospodarstva, opredeljena kot stopnja rasti produktivnosti dela (BDP na
  zaposlenega) iz pomladanske napovedi, ki jo objavi UMAR v letu pred začetkom
  regulativnega obdobja (leto t-1);



leto regulativnega obdobja;



trajanje regulativnega obdobja,
  izraženo s številom let;



faktor individualne stroškovne
  učinkovitosti. 

(3) Če UMAR v pomladanski napovedi iz
prejšnjega odstavka ne objavi načrtovane produktivnosti dela za vsa posamezna
leta regulativnega obdobja, se za manjkajoča leta upošteva objavljeni podatek o
načrtovani produktivnosti dela za zadnje leto iz napovedi iz prejšnjega
odstavka.
(4) Faktor individualne stroškovne
učinkovitosti (ISU) elektrooperaterja določa I. poglavje Priloge 1, ki
je sestavni del tega akta. 
(5) Pri določitvi faktorja individualne učinkovitosti
lahko agencija upošteva tudi premik mejnega področja.
22. člen
(pravila za določitev priznanih
nadzorovanih stroškov delovanja in vzdrževanja)
(1) Priznani nadzorovani stroški delovanja
in vzdrževanja se za posamezno leto regulativnega obdobja izračunajo tako, da
se upoštevajo določbe 3.2.2.2. pododseka II. poglavja tega akta in pravila iz
tega člena. 
(2) Pravila za določitev priznanih
nadzorovanih stroškov delovanja in vzdrževanja so: 
1.     
osnova za izračun priznanih nadzorovanih stroškov delovanja in
vzdrževanja (NSDVt) so priznani nadzorovani stroški delovanja
in vzdrževanja predhodnega leta (NSDVpt);
2.     
če distribucijski operater nima več v lasti in ne razvija, vodi in
upravlja polnilnih mest za električna vozila ali ne ponuja več storitev polnjenja,
razen za zasebna polnilna mesta, ki so namenjena izključno njegovi lastni
uporabi, se priznani nadzorovani stroški delovanja in vzdrževanja predhodnega
leta (NSDVpt) iz prejšnje točke zmanjšajo za predhodno
priznane stroške, ki se nanašajo na polnilna mesta ali storitev polnjenja;
3.     
priznani nadzorovani stroški delovanja in vzdrževanja elektrooperaterja
iz naslova vzdrževanja elektroenergetske infrastrukture ter obratovanja sistema
(NSDVvzdt) se izračunajo na podlagi priznanih nadzorovanih
stroškov delovanja in vzdrževanja predhodnega leta (NSDVpt)
iz 1. točke tega odstavka, realiziranega deleža nadzorovanih stroškov delovanja
in vzdrževanja, ki so namenjeni vzdrževanju elektroenergetske infrastrukture in
obratovanju sistema (dvzd) ter ob upoštevanju vpliva spremembe
realiziranega stanja dolžine vodov in števila postaj na dan 31. december glede na predhodno leto;
4.     
priznani nadzorovani stroški delovanja in vzdrževanja distribucijskega
operaterja iz naslova storitev za uporabnike (NSDVstrt) se izračunajo na
podlagi priznanih nadzorovanih stroškov delovanja in vzdrževanja predhodnega
leta (NSDVpt) iz 1. točke tega odstavka, realiziranega deleža
nadzorovanih stroškov delovanja in vzdrževanja, ki so namenjeni zagotavljanju
storitev za uporabnike (dstr), ter ob upoštevanju vpliva spremembe
števila uporabnikov na dan 31. december
glede na predhodno leto;
5.     
priznani nadzorovani stroški delovanja in vzdrževanja sistemskega
operaterja iz naslova mednarodnega delovanja (NSDVmdt) se
izračunajo na podlagi priznanih nadzorovanih stroškov delovanja in vzdrževanja
predhodnega leta (NSDVpt) iz 1. točke tega odstavka in
realiziranega deleža nadzorovanih stroškov delovanja in vzdrževanja, ki so
vezani na projekte mednarodnega sodelovanja pri čezmejnem trgovanju na
dolgoročnih in kratkoročnih trgih, na področje varnega in zanesljivega
obratovanja in na področje izravnave nenamernih odstopanj (dm);
6.     
realizirani deleži se preračunajo na podlagi realiziranih podatkov, in
sicer:
- 
delež nadzorovanih stroškov delovanja in vzdrževanja elektrooperaterjev,
ki so namenjeni vzdrževanju elektroenergetske infrastrukture in obratovanju
sistema (dvzd); 
- 
delež nadzorovanih stroškov delovanja in vzdrževanja distribucijskega
operaterja, ki so namenjeni zagotavljanju storitev za uporabnike (dstr);
- 
delež nadzorovanih stroškov delovanja in vzdrževanja, ki so vezani na
projekte mednarodnega sodelovanja pri čezmejnem trgovanju na dolgoročnih in
kratkoročnih trgih, na področje varnega in zanesljivega obratovanja in na
področje izravnave nenamernih odstopanj sistemskega operaterja (dm) in
- 
delež nadzorovanih stroškov delovanja in vzdrževanja elektrooperaterja
iz naslova vzdrževanja elektroenergetske infrastrukture ter obratovanja sistema
(NSDVvzdt), ki je namenjen vzdrževanju vodov (dvodi)
in delež teh stroškov, ki je namenjen vzdrževanju postaj (dpostaje), in
7.     
na podlagi realiziranih podatkov se preračunajo tudi sprememba dolžine
vodov (ivodi), sprememba števila postaj (ipostaje) in sprememba
števila uporabnikov (iuporabniki).
3.2.2.3. Nenadzorovani stroški delovanja in vzdrževanja
23. člen
(vrste nenadzorovanih stroškov delovanja
in vzdrževanja)
Nenadzorovani stroški delovanja in
vzdrževanja (NNSDV) so:
1.     
nadomestilo sistemskega operaterja za izvajanje regulativnih nalog
agencije;
2.     
vplačila v mehanizem medsebojnih nadomestil med sistemskimi operaterji
(Inter TSO Compensation; v nadaljnjem besedilu: mehanizem ITC);
3.     
stroški, povezani z električno energijo za izravnavo sistema, in stroški
odstopanj iz tega naslova;
4.     
stroški škod;
5.     
stroški električne energije za zasilno in nujno oskrbo, ki se kupuje v
skladu s pravili, veljavnimi za nakup električne energije za izgube v omrežju
po tem aktu;
6.     
stroški, ki vključujejo stroškovne kategorije i, ii, iii in iv iz 3.
člena metodologije UCI na podlagi upoštevanja določil metodologije UCI in
priporočila ACER, in
7.     
nadomestila stroškov dela, ki se refundirajo, in prihodki za pokrivanje
teh nadomestil niso državna pomoč.
24. člen
(stroški škod)
(1) Upravičeni stroški škod iz 4. točke 23.
člena tega akta so stroški, ki so posledica nesreč in nastanejo na
nepremičninah in premičninah (v nadaljnjem besedilu: poškodovano sredstvo).
Stroški škod obsegajo stroške popravil in zamenjave poškodovanih sredstev ali
delov sredstev za povrnitev in postavitev poškodovanih sredstev v stanje, v
katerem je bilo pred nastankom nesreče. Stroški škod so naslednji:
-       
tekoči stroški za popravila, če gre za poškodbe, pri katerih se s
popravilom odpravi poškodba in pri tem ne gre za zamenjavo dela ali celega
sredstva (v naravi so to stroški materiala, storitev, dela in drugo), in
-       
prevrednotovalni poslovni odhodki v zvezi z izločitvijo poškodovanega
sredstva, če je poškodba tako velika, da je zaradi poškodbe treba zamenjati del
ali celo sredstvo, da sredstvo ohrani svojo funkcijo.
(2) Nesreča iz prejšnjega odstavka je dogodek,
ki ima za posledico nastanek škode na elektroenergetski infrastrukturi in
ostalih sredstvih in jih povzročijo:
1.     
tretje osebe ali uporabniki;
2.     
lastni kadri elektrooperaterja oziroma podizvajalci elektrooperaterja
pri izvajanju del;
3.     
divje ali domače živali;
4.     
naravni pojavi in vplivi vremena ter
5.     
druge nesreče v skladu z zakonom, ki ureja varstvo pred naravnimi in
drugimi nesrečami.
(3) Med stroški škod se ne upoštevajo
stroški, ki so posledica nadgradnje ali posodobitve sredstva, in stroški škod,
ki so vkalkulirani v usredstvene lastne proizvode in storitve.
(4) Vir za pokrivanje stroškov škod je
odškodnina, ki jo prejme elektrooperater od zavarovalnice ali tretje osebe, in
omrežnina v višini 10 odstotkov letnih stroškov škod, ugotovljenih v skladu z
določbami tega akta.
(5) Morebitna razlika med stroški škod in
viri za pokrivanje le-teh se krije iz priznanega reguliranega donosa na
sredstva.
(6) Elektrooperater mora voditi posebno
evidenco o stroških škod po vrstah stroškov in povzročiteljih. 
25. člen
(določitev načrtovanih nenadzorovanih
stroškov delovanja in vzdrževanja)
Načrtovani nenadzorovani stroški delovanja
in vzdrževanja za posamezno leto regulativnega obdobja se izračunajo na
naslednji način:
kjer oznake
pomenijo:



nenadzorovani stroški delovanja in vzdrževanja za
  posamezno leto regulativnega obdobja;



nenadzorovani stroški delovanja in vzdrževanja
  predhodnega leta;



faktor načrtovane letne inflacije;



predhodno leto;



leto regulativnega obdobja.

26. člen
(osnova za določitev načrtovanih
nenadzorovanih stroškov delovanja in vzdrževanja)
(1) Ne glede na določbe 25. člena tega akta
in ob upoštevanju kriterijev iz 3.2.2.3. pododseka II. poglavja tega akta se pri določitvi načrtovanih
nenadzorovanih stroškov delovanja in vzdrževanja za
prvo leto regulativnega obdobja namesto NNSDVpt upošteva
povprečje realiziranih nenadzorovanih stroškov delovanja in vzdrževanja let t-5,
t-4 in t-3 pred začetkom regulativnega obdobja.
(2) Ne glede na prvi odstavek tega člena se
nadomestilo sistemskega operaterja za izvajanje regulativnih nalog agencije za
prvo leto regulativnega obdobja načrtuje na podlagi veljavnega finančnega
načrta agencije, v naslednjih letih pa v skladu s 25. členom tega akta.
(3) Stroški škod se za posamezno leto
regulativnega obdobja ne načrtujejo vnaprej.
(4) Ne glede na prvi odstavek tega člena se
stroški, ki vključujejo stroškovne kategorije i, ii, iii in iv iz 3. člena
metodologije UCI, načrtujejo na podlagi s strani agencije opravljene presoje
ocene teh stroškovnih kategorij, ki jo predloži sistemski operater.
27. člen
(pravila za določitev priznanih
nenadzorovanih stroškov delovanja in vzdrževanja)
(1) Priznani nenadzorovani stroški
delovanja in vzdrževanja se za posamezno leto regulativnega obdobja izračunajo
tako, da se upoštevajo določbe 3.2.2.3. pododseka II. poglavja tega akta in
pravili iz tega člena. 
(2) Pravili za določitev priznanih
nenadzorovanih stroškov delovanja in vzdrževanja sta: 
1.     
priznani stroški škod se določijo v višini odškodnine, ki jo prejme
elektrooperater od zavarovalnice ali tretje osebe in 10 odstotkov stroškov
škod, ki so ugotovljeni v skladu s 24. členom tega akta, in
2.     
preostali priznani nenadzorovani stroški delovanja in vzdrževanja iz 23.
člena tega akta se ugotovijo na podlagi realiziranih stroškov in odhodkov iz
poslovnih knjig elektrooperaterja ob upoštevanju določb 3.2.2.3. pododseka
II. poglavja tega akta.
3.2.3. Stroški električne energije za izgube v omrežju
28. člen
(določitev stroškov električne energije za
izgube v omrežju)
Stroški električne energije za izgube v
omrežju (SEEI) se za elektrooperaterja določijo na podlagi količin izgub
električne energije in ob upoštevanju cene električne energije ter se
izračunajo na način:
kjer oznake
pomenijo:



stroški električne energije za
  izgube v omrežju na prenosnem sistemu ali distribucijskem sistemu;



količine izgub električne
  energije v omrežju na prenosnem sistemu ali distribucijskem sistemu;



cena električne energije;



leto regulativnega obdobja.

29. člen
(podlage za ugotavljanje in način določanja
načrtovanih količin električne energije za izgube v omrežju)
(1) Količine letnih izgub v omrežju po
posameznem distribucijskem podjetju znotraj distribucijskega operaterja se
ugotavljajo na podlagi razlik med količinami električne energije, evidentiranimi
na meji med prenosnim in distribucijskim sistemom, ter količinami električne
energije v medsebojni (medsosedski) izmenjavi (iz tujine) in količinami
električne energije, izmerjenimi na prevzemno-predajnih mestih pri končnih
odjemalcih oziroma uporabnikih sistema, ki shranjujejo energijo in jo ponovno
oddajajo v sistem na distribucijskem sistemu distribucijskega operaterja. Pri
tem se upoštevajo tudi količine električne energije, ki jo v distribucijski
sistem distribucijskega operaterja oddajajo proizvajalci, priključeni na ta
sistem, in medsebojne izmenjave med distribucijskimi podjetji. Količine izgub
na distribucijskem sistemu se izračunajo na naslednji način:
Wizg_dis = Wpren + Wpro
± Wizm_dis – Wko [kWh],
kjer oznake
pomenijo:
Wizg_dis
       količine izgub električne energije na distribucijskem sistemu;
Wpren
         količine evidentirane električne energije na meji med prenosnim in
distribucijskim sistemom;
Wpro
           oddana količina električne energije proizvajalcev na
distribucijskem sistemu;
Wizm_dis
      količine medsebojne izmenjave električne energije med
distribucijskimi podjetji znotraj distribucijskega operaterja;
Wko
            količina izmerjene električne energije pri končnih odjemalcih na
distribucijskem sistemu in uporabnikih sistema, ki shranjujejo energijo in jo ponovno
oddajajo v sistem.
(2) Načrtovane količine izgub v posameznem
letu regulativnega obdobja in na območju posameznega distribucijskega podjetja
se določi na podlagi priznanega odstotka količinskih izgub ¯wdis_p in
ob upoštevanju načrtovane letne porabe električne energije pri končnih
odjemalcih in uporabnikih sistema, ki shranjujejo energijo in jo ponovno
oddajajo v sistem Wko_dis_t. Za določitev priznanega odstotka
količinskih izgub se upoštevajo realizirane količine na prevzemno-predajnih
mestih pri končnih odjemalcih in uporabnikih sistema, ki shranjujejo energijo
in jo ponovno oddajajo v sistem na sistemu distribucijskega operaterja v
obdobju, ki zajema leta i (t-4, t-3 in t-2 pred
začetkom regulativnega obdobja), pri čemer predstavlja t prvo leto regulativnega
obdobja.

kjer oznake
pomenijo:
Wnačrt_izg_dis_t
       načrtovane količine izgub električne energije v posameznem
letu regulativnega obdobja t na območju distribucijskega podjetja;
                 priznan
odstotek količinskih izgub za regulativno obdobje za posamezno distribucijsko
podjetje p;
                           leto
regulativnega obdobja;
Wko_dis_t
              načrtovana poraba električne energije pri končnih
odjemalcih in uporabnikih sistema, ki shranjujejo energijo in jo ponovno
oddajajo v sistem na območju distribucijskega podjetja v letu t;
Wodd_i
                  iz distribucijskega sistema oddane skupne letne
količine električne energije, ki zajemajo:
-       
količine medsebojne izmenjave električne energije med distribucijskimi
podjetji znotraj distribucijskega operaterja in
-       
količine električne energije izmerjene pri končnih odjemalcih in
uporabnikih sistema, ki shranjujejo energijo in jo ponovno oddajajo v sistem.
(3) Količine letnih izgub na prenosnem
sistemu se ugotavljajo na podlagi razlik med količinami električne energije na prevzemno-predajnih
mestih med proizvajalci in prenosnim sistemom ter količinami električne
energije na meji med prenosnim in distribucijskim sistemom oziroma omrežji
končnih odjemalcev oziroma uporabnikov sistema, ki shranjujejo energijo in jo
ponovno oddajajo v sistem, priključenih na prenosni sistem v posameznih letih
in na povezovalnih vodih do sosednjih čezmejnih prenosnih sistemov, na
naslednji način:
Wizg_pren = Wpro ± Wtranz
– Wizm_dis – Wko_pren [kWh],
kjer oznake pomenijo:
Wizg_pren
              količine izgub električne energije na prenosnem sistemu;
Wpro
                    oddana količina električne energije proizvajalcev na
prenosnem sistemu;
Wizm_dis
                količine medsebojne izmenjave električne energije med
distribucijskimi podjetji znotraj distribucijskega operaterja;
Wko_pren
              količina izmerjene električne energije pri končnih odjemalcih
in uporabnikih sistema, ki shranjujejo energijo in jo ponovno oddajajo v
sistem, na prenosnem sistemu;
Wtranz
                  količine izgub električne energije na povezovalnih vodih
do sosednjih čezmejnih prenosnih sistemov.
(4) Načrtovane količine izgub v posameznem
letu regulativnega obdobja za prenosni sistem se določijo na podlagi priznanega
odstotka količinskih izgub ¯wpren in ob upoštevanju načrtovane letne
porabe električne energije pri vseh končnih odjemalcih in uporabnikih sistema,
ki shranjujejo energijo in jo ponovno oddajajo v sistem Wko_t ter
zajemajo količine izgub na povezovalnih vodih do sosednjih čezmejnih prenosnih
sistemov. Za določitev priznanega odstotka količinskih izgub se upoštevajo realizirane
količine na prevzemno-predajnih mestih pri končnih odjemalcih in uporabnikih
sistema, ki shranjujejo energijo in jo ponovno oddajajo v sistem na prenosnem
in distribucijskem sistemu v obdobju, ki zajema leta i (t-4, t-3
in t-2 pred začetkom regulativnega obdobja), pri čemer predstavlja t
prvo leto regulativnega obdobja.

kjer oznake
pomenijo:
Wnačrt_izg_pren_t     načrtovane
količine izgub v posameznem letu regulativnega obdobja na prenosnem sistemu;
                   priznan
odstotek količinskih izgub za regulativno obdobje za prenosni sistem;
                           leto
regulativnega obdobja;
Wko_t
                         načrtovana poraba električne energije pri
vseh končnih odjemalcih na prenosnem in distribucijskem sistemu in uporabnikih
sistema, ki shranjujejo energijo in jo ponovno oddajajo v sistem v letu t.
30. člen
(obveznost posredovanja podatkov o
načrtovani porabi električne energije)
(1) Elektrooperater je dolžan izdelati
količinski načrt letne porabe električne energije končnih odjemalcev ter
uporabnikov sistema, ki shranjujejo energijo in jo ponovno oddajajo v sistem,
za celotno načrtovano regulativno obdobje po posameznih letih ter ga
posredovati agenciji na njeno zahtevo. Distribucijski operater pripravi
načrtovani količinski obseg porabe električne energije še po distribucijskih
podjetjih.
(2) Načrtovani obseg porabe za potrebe
ugotavljanja upravičenih stroškov dokončno pripravi in določi agencija po
predhodni uskladitvi z napovedmi elektrooperaterjev in elektroenergetsko
bilanco.
31. člen
(določitev načrtovane cene električne
energije za izgube v omrežju)
Za posamezno leto regulativnega obdobja se
načrtovana cena električne energije za izgube za že izvedene nakupe določi na
podlagi že doseženih cen izvedenih letnih nakupov električne energije za
izgube, za preostale količine električne energije za izgube se načrtovana cena
določi na podlagi povprečja cen električne energije za produkta pasovne in
vršne energije vseh dnevnih trgovanj za leto regulativnega obdobja do vključno
31. avgusta leta pred začetkom
regulativnega obdobja, doseženih na madžarski energetski borzi. V načrtovani
letni ceni je upoštevan 75-odstotni delež cene za pasovno energijo in
25-odstotni delež cene za vršno energijo, kar izhaja iz profila povprečnega
dnevnega diagrama porabe električne energije v Republiki Sloveniji.
32. člen
(pravila za določitev priznanih stroškov
električne energije za izgube v omrežju)
Priznani stroški električne energije za
izgube v omrežju se za posamezno leto regulativnega obdobja izračunajo v skladu
z 28. členom tega akta in pravili iz tega člena, ki so:
1.     
priznane cene električne energije za izgube za elektrooperaterja se
določijo na podlagi realiziranih tržnih cen dolgoročnih in kratkoročnih nakupov
električne energije za posamezno leto regulativnega obdobja, ki jih elektrooperater
izvede na pregleden način na trgu z električno energijo, ter cen odstopanj, ki
jih izračuna in objavi operater trga z električno energijo. Agencija presoja,
ali so nakupne cene, ki jih je dosegel elektrooperater na tržen način,
najugodnejše;
2.     
priznane količine električne energije za izgube za distribucijskega
operaterja, so določene na podlagi realiziranih količin električne energije,
zaračunane končnim odjemalcem in drugim zavezancem za plačilo omrežnine ter
priznanega odstotka količinskih izgub električne energije v omrežju, ki je
določen v odločbi o regulativnem okviru v skladu z 29. členom tega akta, in
3.     
priznane količine električne energije za izgube za sistemskega
operaterja so enake realiziranim količinam električne energije za izgube na
prenosnem sistemu, evidentiranih v uradni evidenci informacijskega sistema
ministrstva, pristojnega za energijo, v katere so vključene količine električne
energije za izgube, ki se sistemskemu operaterju priznajo v mehanizmu ITC.
3.2.4. Stroški sistemskih storitev
33. člen
(določitev stroškov sistemskih storitev za
sistemskega operaterja)
(1) Stroški sistemskih storitev za
sistemskega operaterja (SS) se izračunajo kot vsota stroškov posameznih
sistemskih storitev. Frekvenčne sistemske storitve so zagotavljanje rezerve za
vzdrževanje frekvence (RVF), avtomatske rezerve za povrnitev frekvence (aRPF)
in ročne rezerve za povrnitev frekvence (rRPF), nefrekvenčne pa
regulacija napetosti in jalove moči ter zagotavljanje zagona brez zunanjega
napajanja. 
(2) Stroški posamezne sistemske storitve se
glede na način obračuna posamezne sistemske storitve (količina, pavšal)
izračunajo na naslednji način: 
1.     
Za frekvenčne sistemske storitve:
2.     
Za nefrekvenčne sistemske storitve:
,
kjer oznake
pomenijo:



stroški sistemske storitve n;



količine sistemske storitve n;



cena sistemske storitve n;


n

vrsta sistemske storitve;



število enakih obdobij leta t
  regulativnega obdobja, na katere se nanaša pavšalna cena;



leto regulativnega obdobja.

(3) Skupni stroški sistemskih storitev se
izračunajo kot seštevek vseh: 
34. člen
(zakup sistemskih storitev)
(1) Za zagotavljanje dejanskega potrebnega
obsega sistemskih storitev iz naslednjega odstavka, učinkovite in pregledne
porabe sredstev ter enakopravnosti med ponudniki mora sistemski operater
izvesti postopek zbiranja ponudb po enotnih kriterijih ločeno za posamezne
sistemske storitve. Za frekvenčne sistemske storitve izvede te postopke v
skladu z določili veljavne zakonodaje EU.
(2) Ponudnike frekvenčnih sistemskih storitev
sistemski operater izbere na podlagi določb veljavne verzije Pravil in pogojev
za ponudnike storitev izravnave na izravnalnem trgu ELES, objavljene na spletni
strani sistemskega operaterja. Ta izbor poteka na tržnih osnovah, pri njem pa
lahko sodelujejo le ponudniki, ki jim je sistemski operater izdal potrdilo o
tehnični sposobnosti izvajanja posamezne frekvenčne sistemske storitve. 
(3) Ponudnike nefrekvenčnih sistemskih
storitev sistemski operater izbere na podlagi kriterijev, temelječih na
določilih sistemskih obratovalnih navodil za prenosni sistem in veljavne
zakonodaje EU, ki jih v povabilu za zbiranje ponudb določi sistemski operater.
35. člen
(ocena in poročilo o zagotavljanju
sistemskih storitev)
(1) Sistemski operater najkasneje do 31. marca izdela oceno potrebnega obsega
posameznih sistemskih storitev za naslednjih pet let, ki mora vsebovati
količinski obseg s tehničnimi značilnostmi in utemeljitev obsega posameznih
sistemskih storitev za posamezno leto, ki se deli na:
-       
posamezne vrste sistemskih storitev, potrebne skladno z veljavnimi
predpisi;
-       
že zakupljene posamezne vrste sistemskih storitev, ki vključujejo tudi
pogodbe o deljenju rezerv in medsebojni pomoči s sosednjimi sistemskimi
operaterji;
-       
dodatno potrebne posamezne vrste sistemskih storitev.
(2) Najkasneje
do 1. marca sistemski operater izdela
poročilo o zagotavljanju sistemskih storitev v preteklem letu, ki mora
vsebovati:
-       
količinski obseg s tehničnimi značilnostmi in utemeljitev obsega
posameznih sistemskih storitev za preteklo leto, strukturirano v skladu s
prejšnjim odstavkom;
-       
odmike od načrtovanega obsega posameznih sistemskih storitev, ki jih je
sistemski operater načrtoval v poročilu iz prejšnjega odstavka, in utemeljitev
razlogov za nastale odmike;
-       
navedbe o izvedenih postopkih zakupa posameznih sistemskih storitev
(način zbiranja ponudb in sklenjene pogodbe).
36. člen
(določitev načrtovanih stroškov sistemskih
storitev)
Pri določitvi načrtovanih stroškov
posameznih sistemskih storitev v posameznem letu regulativnega obdobja agencija
izhaja iz zadnjih razpoložljivih podatkov o doseženih tržnih cenah posamezne
sistemske storitve do vključno 31. avgusta leta pred začetkom regulativnega
obdobja ter količin, opredeljenih v prvem odstavku 35. člena tega akta. Za
določitev načrtovanih stroškov posameznih sistemskih storitev za posamezno leto
regulativnega obdobja se upošteva faktor načrtovane inflacije iz 14. člena tega
akta.
37. člen
(pravila za določitev priznanih stroškov
sistemskih storitev)
Priznani stroški sistemskih storitev se za
posamezno leto regulativnega obdobja izračunajo na podlagi količinskega obsega
posameznih realiziranih sistemskih storitev in doseženih cen ob upoštevanju
določb 3.2.4. odseka II. poglavja tega akta. 
3.2.5. Strošek storitev prožnosti distribucijskega operaterja
38. člen
(določitev stroškov storitev prožnosti za
distribucijskega operaterja)
(1) Stroški storitev prožnosti (SSP)
za potrebe distribucijskega operaterja se izračunajo kot vsota stroškov
posameznih storitev prožnosti. Obsegajo naslednje storitve:
-       
regulacijo napetosti;
-       
upravljanje prezasedenosti; 
-       
upravljanje z zmogljivostmi omrežja in 
-       
vodeno otočno obratovanje. 
(2) V okviru storitev prožnosti razlikujemo
med kratkoročnimi produkti za energijo, ki temeljijo na zmogljivosti
zagotavljanja energije za potrebe sprotne aktivacije virov prožnosti, in
srednjeročnimi oziroma dolgoročnimi produkti za moč, ki temeljijo na
zmogljivosti zagotavljanja moči, za potrebe rezervacije virov prožnosti.
(3) Stroški posamezne storitev prožnosti se
glede na način obračuna posamezne storitve prožnosti (količina, pavšal)
izračunajo na naslednji način:
 oziroma , 
kjer oznake
pomenijo:



stroški storitve prožnosti n;



količine storitve prožnosti n;



cena storitve prožnosti n;



produkt prožnosti;



število enakih obdobij leta t
  regulativnega obdobja, na katere se nanaša pavšalna cena;



leto regulativnega obdobja.

(4) Skupni stroški storitev prožnosti se
izračunajo na naslednji način:
kjer oznake
pomenijo:



stroški storitev prožnosti;



stroški storitve prožnosti n;



posamezna storitev prožnosti;



leto regulativnega obdobja.

39. člen
(zakup razpoložljivosti virov prožnosti)
(1) Distribucijski operater storitve
prožnosti naroča v skladu s preglednimi, nediskriminatornimi in tržno utemeljenimi
postopki, razen če agencija na zahtevo distribucijskega operaterja ali po
uradni dolžnosti z odločbo ugotovi, da naročanje teh storitev ni gospodarno,
ali kadar bi naročanje povzročilo huda izkrivljanja na trgu ali večjo
prezasedenost.
(2) Podrobnejšo opredelitev produktov
prožnosti, ki so predmet zakupa, kakor tudi pogoje za morebitno kvalifikacijo
ponudnikov in izvajanje storitev prožnosti določajo specifikacije, ki jih
pripravi distribucijski operater na podlagi sistemskih obratovalnih navodil.
(3) Distribucijski operater določi okvirne
potrebe po prožnosti v razvojnih načrtih, kar je tudi izhodišče za pripravo
ocene potrebnega obsega storitev prožnosti za posamezno leto regulativnega
okvira. 
40. člen
(ocena obsega potreb po prožnosti)
Distribucijski operater najkasneje do 31. marca izdela oceno potrebnega obsega
posameznih storitev prožnosti za naslednjih pet let, ki mora vsebovati
količinski obseg s tehničnimi značilnostmi in utemeljitev obsega potreb po
storitvah prožnosti za posamezno leto, ki obsega:
-       
opredelitev potrebnih vrst storitev prožnosti;
-       
že zakupljene posamezne vrste storitev prožnosti;
-       
dodatno potrebne posamezne vrste storitev prožnosti.
(2) Ocena obsega rezervacije virov
prožnosti in načrtovanih aktivacij na podlagi produktov za energijo se opravi
na podlagi analize stanja omrežja z uporabo podrobnih merilnih podatkov (na 15
minutni ravni) in meritev monitoringa napetosti. Pri tem se upošteva
razpoložljiv potencial prožnosti na posamezni lokaciji nudenja storitev
prožnosti.
41. člen
(poročanje)
Najkasneje do 31. januarja
distribucijski operater izdela poročilo o zagotavljanju storitev prožnosti v
preteklem letu, ki mora vsebovati:
-       
količinski obseg s tehničnimi značilnostmi in utemeljitev obsega
posameznih storitev prožnosti za preteklo leto, strukturirano v skladu s prvim
odstavkom 40. člena;
-       
odmike od načrtovanega obsega posameznih storitev prožnosti, ki jih je
distribucijski operater načrtoval v poročilu iz prvega odstavka 40. člena, in
utemeljitev razlogov za nastale odmike;
-       
navedbe o izvedenih postopkih zakupa posameznih storitev prožnosti
(načini nabave storitev prožnosti in sklenjene pogodbe).
42. člen
(določitev načrtovanih stroškov storitev
prožnosti)
Pri določitvi načrtovanih stroškov
posameznih storitev prožnosti v posameznem letu regulativnega obdobja agencija
izhaja iz razpoložljivih podatkov o doseženih tržnih cenah primerljivih
sistemskih storitev v EU do vključno 31. avgusta leta pred začetkom
regulativnega obdobja ter količin, opredeljenih v prvem odstavku 40. člena tega
akta. Če podatki o doseženih tržnih cenah niso razpoložljivi, agencija upošteva
cene določene na podlagi doseženih povprečnih cen primerljivih sistemskih
storitev sistemskega operaterja do vključno 31. avgusta leta pred začetkom
regulativnega obdobja. Za določitev načrtovanih stroškov posameznih storitev
prožnosti za posamezno leto regulativnega obdobja se upošteva faktor načrtovane
inflacije iz 14. člena tega akta.
43. člen
(pravila za določitev priznanih stroškov
storitev prožnosti)
Priznani stroški storitev prožnosti se za
posamezno leto regulativnega obdobja izračunajo na podlagi količinskega obsega
posameznih realiziranih storitev prožnosti in doseženih cen ob upoštevanju
določb 3.2.5. odseka II. poglavja tega akta. 
3.2.6. Strošek amortizacije
44. člen
(določitev stroška amortizacije)
(1) Strošek amortizacije (AMt)
se za posamezno leto regulativnega obdobja izračuna na naslednji način:
kjer oznake
pomenijo:



strošek amortizacije;



nabavna vrednost posameznega sredstva;



amortizacijska stopnja za posamezno sredstvo, ki
  upošteva določeno dobo koristnosti;



prevrednotovalni poslovni odhodki neopredmetenih in
  opredmetenih osnovnih sredstev ter naložbenih nepremičnin, razen
  prevrednotovalni poslovni odhodki teh sredstev, ki so nastali kot posledica odprave škod;



leto regulativnega obdobja.

(2) Strošek amortizacije posameznega leta
regulativnega obdobja se za distribucijska podjetja dodatno izračuna kot vsota
stroška amortizacije starih sredstev in stroška amortizacije novih sredstev. 
45. člen
(kriteriji za ugotavljanje stroška
amortizacije)
(1) Strošek amortizacije se izračuna ob
upoštevanju nabavne vrednosti sredstev, ki se določi v skladu s 46. členom tega
akta, amortizacijske stopnje, določene ob upoštevanju dobe koristnosti
posameznega sredstva, in metode enakomernega časovnega amortiziranja. 
(2) Pri določitvi stroška amortizacije se
upoštevajo amortizacijske stopnje, ki odražajo dobo koristnosti posameznega
sredstva in niso višje od davčno priznanih. Če elektrooperater za poslovne
potrebe obračunava strošek amortizacije po amortizacijskih stopnjah, ki so
višje od davčno priznanih, mora za obračunan strošek amortizacije, ki presega
davčno priznano amortizacijsko stopnjo, voditi posebne računovodske evidence.
(3) Strošek amortizacije sredstev, ki so
uporabljena pri izdelavi usredstvenih lastnih proizvodov in storitev ter je
vkalkuliran v usredstvene lastne proizvode in storitve, se ne upošteva v višini
izkazanih prihodkov za te namene.
(4) Pri določitvi stroška amortizacije se
amortizacija od posameznega sredstva ali dela sredstva obračuna in priznava le
enkrat, dokler sredstvo ni v celoti amortizirano.
(5) V primeru prevrednotenja sredstva na
višjo vrednost ali preprodaje po višji vrednosti med življenjsko dobo sredstva
se pri izračunu stroška amortizacije upošteva nabavna vrednost tega sredstva ob
prvi usposobitvi za uporabo pri prvem elektrooperaterju ali prvem lastniku
omrežja in naknadna vlaganja v sredstvo.
(6) Strošek amortizacije sredstev iz
naslova vlaganj v služnostne pravice se obračunava v dobi koristnosti te
pravice. Strošek amortizacije sredstev iz naslova pridobitve časovno neomejenih
služnostnih pravic na trasah vodov se upošteva glede na amortizacijsko osnovo s
100-letno dobo koristnosti teh sredstev. Za vlaganja v služnostne pravice, ki
niso v uporabi, strošek amortizacije ni upravičen strošek. Od 1. januarja 2013 se služnostne pravice na trasah
vodov vodijo po pravilih, ki veljajo za dele opredmetenih sredstev večjih
vrednosti.
(7) Če elektrooperater pripiše stroške
obresti posameznemu sredstvu, ki ga je predal v uporabo po 1. januarju 2013, se strošek amortizacije iz tega
naslova ne priznava. Elektrooperater mora v tem primeru voditi evidenco tistega
dela posameznega sredstva, ki se nanaša na obresti in pripadajoči del stroška
amortizacije.
(8) Pri naknadnih vlaganjih v sredstva se
doba koristnosti teh sredstev zaradi novih vlaganj ustrezno podaljša,
amortizacijska stopnja pa ustrezno preračuna, ali pa se nova vlaganja
obravnavajo kot samostojni del sredstev, za katerega se ločeno določi doba
koristnosti in amortizacijska stopnja.
(9) Strošek amortizacije sredstev, ki niso
neposreden pogoj za opravljanje dejavnosti elektrooperaterja iz drugega
odstavka 50. člena tega akta, se ne priznava.
46. člen
(osnove za izračun načrtovanega stroška
amortizacije)
(1) Načrtovan strošek amortizacije se
izračuna ob upoštevanju nabavne vrednosti sredstev na podlagi stanja sredstev
in amortizacijskih stopenj v poslovnih knjigah na dan 31. december leta t-3
pred začetkom regulativnega obdobja, načrtovanih naložb v sredstva za leti t-2
in t-1, pred začetkom regulativnega obdobja, kot je določeno v
odločbi o regulativnem okviru za ti dve leti, in načrtovanih naložb v sredstva,
ki so določena v skladu s 53. členom tega akta za posamezno leto regulativnega
obdobja.
(2) Za načrtovane naložbe v
elektroenergetsko infrastrukturo se načrtovani strošek amortizacije izračuna na
podlagi predvidene 30-letne dobe koristnosti sredstev.
(3) Za načrtovane naložbe v ostala sredstva
se načrtovani strošek amortizacije izračuna na podlagi predvidene 12-letne dobe
koristnosti sredstev.
(4) Za načrtovane naložbe iz drugega in
prejšnjega odstavka tega člena se v prvem letu amortiziranja upošteva 100
odstotkov vrednosti izračunanega stroška amortizacije.
(5) Načrtovani strošek amortizacije
vključuje tudi načrtovane stroške amortizacije brezplačno prevzetih sredstev,
sredstev, zgrajenih s sofinanciranjem, drugih nepovratnih sredstev in sredstev,
zgrajenih iz sredstev od prezasedenosti.
(6) Načrtovani prevrednotovalni poslovni
odhodki neopredmetenih in opredmetenih osnovnih sredstev ter naložbenih
nepremičnin, razen prevrednotovalni poslovni odhodki teh sredstev, ki so
nastali kot posledica odprave škod (PPOsredt), se ne načrtujejo vnaprej.
47. člen
(pravila za določitev priznanega stroška
amortizacije)
Priznani stroški amortizacije se za
posamezno leto regulativnega obdobja izračunajo tako, da se upoštevajo določbe
3.2.6. odseka II. poglavja tega akta in se izračunajo na podlagi realiziranih
stroškov amortizacije in prevrednotovalnih poslovnih odhodkov neopredmetenih in
opredmetenih osnovnih sredstev ter naložbenih nepremičnin, razen
prevrednotovalnih poslovnih odhodkov teh sredstev, ki so nastali kot posledica
odprave škod (PPOsredt). 
3.2.7. Reguliran donos na sredstva
48. člen
(določitev reguliranega donosa na
sredstva)
(1) Reguliran donos na sredstva (RDSt)
se za posamezno leto regulativnega obdobja izračuna kot vsota reguliranega
donosa na nova sredstva in reguliranega donosa na stara sredstva na naslednji
način
kjer oznake
pomenijo:



reguliran
  donos na sredstva; 



povprečna
  vrednost regulativne baze novih sredstev;



tehtani
  povprečni strošek kapitala pred obdavčitvijo (WACC – Weighted Average Cost of
  Capital), v odstotku;



povprečna
  vrednost regulativne baze starih sredstev;



individualni
  tehtani povprečni strošek kapitala pred obdavčitvijo (WACC – Weighted Average
  Cost of Capital), v odstotku;



leto
  regulativnega obdobja.

(2) Pri določitvi reguliranega donosa na
stara sredstva se pri elektrooperaterju upošteva individualni tehtani povprečni
strošek kapitala pred obdavčitvijo, ki je izračunan v skladu z določbami 52.
člena tega akta.
(3) Reguliran donos na sredstva se ne
priznava na sredstva, ki niso ostala sredstva, potrebna za izvajanje
gospodarske javne službe elektrooperaterja, za del vrednosti sredstev v višini
brezplačno prevzetih sredstev, sredstev, pridobljenih s plačili nesorazmernih
stroškov za priključitev na sistem, na sredstva v gradnji in izdelavi,
sredstva, zgrajena iz sredstev od prezasedenosti, sredstva, zgrajena s
sofinanciranjem, brezplačno prevzeta sredstva in druga nepovratna sredstva, ter
sredstva, ki niso neposreden pogoj za opravljanje dejavnosti elektrooperaterja
iz drugega odstavka 50. člena tega akta.
49. člen
(povprečna vrednost regulativne baze
sredstev)
(1) Povprečna vrednost regulativne baze
sredstev (PVRBt) za posamezno leto regulativnega obdobja se
izračuna na naslednji način:
kjer oznake
pomenijo:



povprečna
  vrednost regulativne baze sredstev;



otvoritvena vrednost regulativne baze
  sredstev;



zaključna vrednost regulativne baze
  sredstev;



leto
  regulativnega obdobja.

(2) Povprečna vrednost regulativne baze
sredstev za posamezno leto regulativnega obdobja se izračuna ločeno za:
-       
stara sredstva in
-       
nova sredstva.
50. člen
(določitev otvoritvene in zaključne
vrednosti regulativne baze sredstev)
(1) V regulativno bazo sredstev so
vključena samo tista sredstva, ki predstavljajo neposreden pogoj za opravljanje
dejavnosti elektrooperaterja.
(2) Kot sredstva, ki niso neposreden pogoj
za opravljanje dejavnosti elektrooperaterja, se v skladu s tem aktom štejejo
stanovanjski, počitniški in muzejski objekti s pripadajočo opremo in zemljišči,
polnilnice za električna vozila (razen javne infrastrukture hitrih polnilnic na
avtocestnem križu), umetniška dela, javna razsvetljava in elektrarne za
proizvodnjo električne energije iz obnovljivih virov in v soproizvodnji z
visokim izkoristkom, ki niso namenjene lastni rabi ter podobna sredstva.
(3) V otvoritveni vrednosti regulativne
baze sredstev so upoštevane neodpisane vrednosti sredstev, razen vrednosti
sredstev, na katera se ne priznava reguliran donos na sredstva v skladu s
tretjim odstavkom 48. člena tega akta na prvi dan posameznega leta
regulativnega obdobja.
(4) Zaključna
vrednost regulativne baze sredstev za posamezno leto regulativnega obdobja se
izračuna na naslednji način:
kjer oznake
pomenijo:



zaključna vrednost regulativne
  baze sredstev za leto t regulativnega obdobja, ki je enaka neodpisani
  vrednosti sredstev na zadnji dan leta t;



otvoritvena vrednost
  regulativne baze sredstev za leto t regulativnega obdobja, ki je enaka
  neodpisani vrednosti sredstev na prvi dan leta t, zmanjšani za
  vrednost sredstev, na katere se ne priznava donos;



vrednost novih naložb v
  sredstva v letu t, potrebnih za izvajanje dejavnosti
  elektrooperaterja; 



strošek amortizacije za leto t
  regulativnega obdobja, zmanjšana za strošek amortizacije ;



neodpisana vrednost izločenih
  sredstev v letu t regulativnega obdobja;



vrednost novih naložb v sredstva
  v letu t regulativnega obdobja, na katera se ne priznava donos v
  skladu s tretjim odstavkom 48. člena tega akta; 



leto regulativnega obdobja.

(5) Zaključna vrednost regulativne baze
sredstev za leto t regulativnega obdobja je enaka otvoritveni vrednosti
regulativne baze sredstev leta t+1.
(6) V izračunu regulativne baze sredstev se
upošteva neodpisana vrednost sredstva, ki izhaja iz nabavne vrednosti ob prvi
usposobitvi za uporabo, ter naknadna vlaganja v sredstvo pri prvem
elektrooperaterju ali prvem lastniku omrežja.
51. člen
(določitev tehtanega povprečnega stroška
kapitala)
(1) Tehtani povprečni strošek kapitala pred
obdavčitvijo (TPSK) določi agencija na naslednji način:
kjer oznake
pomenijo:



tehtani
  povprečni strošek kapitala pred obdavčitvijo (WACC – Weighted Average Cost of
  Capital), v odstotku;



delež
  lastniškega kapitala, ki je enak razmerju: (vrednost lastniškega kapitala) /
  (vrednost lastniškega kapitala + vrednost dolžniškega kapitala), v odstotku;



strošek
  lastniškega kapitala, v odstotku;



efektivna
  davčna stopnja v višini, ki izhaja iz ekonomsko upravičenega oziroma davčno
  optimalnega poslovanja podjetja, v deležu;



delež
  dolžniškega kapitala, ki je enak razmerju: (vrednost dolžniškega kapitala) /
  (vrednost lastniškega kapitala + vrednost dolžniškega kapitala), v odstotku;



strošek
  dolžniškega kapitala, v odstotku.

(2) Višino tehtanega povprečnega stroška
kapitala pred obdavčitvijo (TPSK), ki se uporablja za potrebe izračuna
reguliranega donosa, določa II. poglavje Priloge 1.
52. člen
(določitev individualnega tehtanega
povprečnega stroška kapitala)
(1) Višino individualnega tehtanega
povprečnega stroška kapitala pred obdavčitvijo (TPSKi), ki se
uporablja za potrebe izračuna reguliranega donosa na stara sredstva, določi agencija
na naslednji način:
kjer oznake
pomenijo:



individualni
  tehtani povprečni strošek kapitala pred obdavčitvijo (WACC – Weighted Average
  Cost of Capital), določen glede na individualno učinkovitost
  elektrooperaterja oziroma distribucijskega podjetja, v odstotku zaokrožen na
  dve decimalni mesti;



tehtani
  povprečni strošek kapitala pred obdavčitvijo (WACC – Weighted Average Cost of
  Capital), v odstotku;



faktor individualne stroškovne učinkovitosti 

(2) Faktor individualne stroškovne
učinkovitosti (ISU) elektrooperaterja določa I. poglavje Priloge 1.
53. člen
(osnove za izračun načrtovanega
reguliranega donosa na sredstva)
(1) Načrtovana povprečna vrednost
regulativne baze sredstev, ki je podlaga za določitev načrtovanega reguliranega
donosa na sredstva, se izračuna ob upoštevanju neodpisane vrednosti sredstev na
podlagi stanja v poslovnih knjigah na dan 31. december leta t-3 pred
začetkom regulativnega obdobja, načrtovanih naložb v sredstva za leti t-2 in
t-1 pred začetkom regulativnega obdobja, kot je določeno v odločbi o
regulativnem okviru za ti dve leti, in načrtovanih naložb iz naložbenega
načrta elektrooperaterja za posamezno leto regulativnega obdobja.
(2) Pri določitvi vrednosti načrtovanih
naložb v sredstva, ki so v regulativnem obdobju vključene v izračun načrtovane
povprečne vrednosti regulativne baze sredstev, agencija presoja potrebna
sredstva za naložbe iz naložbenih načrtov elektrooperaterjev.
(3) Pri oceni vrednosti načrtovanih naložb
v sredstva v letu t-2 in t-1 pred začetkom regulativnega obdobja,
ki so vključene v izračun načrtovane povprečne vrednosti regulativne baze
sredstev leta t-2 in t-1, agencija upošteva vrednosti načrtovanih
naložb v sredstva, kot je določeno v odločbi o regulativnem okviru za ti dve
leti.
(4) Če agencija ugotovi, da so bile
posamezne načrtovane naložbe v letu t-2 in t-1 pred začetkom
regulativnega obdobja izvedene le v višini 50 odstotkov oziroma so bile v
celoti neizvedene in elektrooperater načrtuje izvedbo le-teh v novem
regulativnem obdobju, agencija za vrednost teh naložb ustrezno zniža oceno
višine naložb iz prejšnjega odstavka.
(5) Agencija določa načrtovane upravičene
stroške elektrooperaterja, ki se nanašajo na načrtovan strošek amortizacije in
načrtovan reguliran donos na sredstva na podlagi ocene in presoje naložbenega
načrta v skladu z ZOEE in aktom, ki ureja metodologijo za pripravo in ocenitev
naložbenega načrta elektrooperaterja. Elektrooperater je dolžan na podlagi
akta, ki ureja metodologijo za pripravo in ocenitev naložbenega načrta elektrooperaterja,
izdelati naložbeni načrt za naslednje regulativno obdobje in ga do 31. januarja v letu, ko agencija odloča o
regulativnem okviru, posredovati agenciji.
(6) Če agencija pri oceni in presoji
naložbenega načrta ugotovi, da bi upoštevanje vseh naložb iz naložbenega načrta
imelo prevelik vpliv na omrežnino, lahko pri določitvi načrtovanih upravičenih
stroškov elektrooperaterja, ki se nanašajo na načrtovan strošek amortizacije in
načrtovan reguliran donos na sredstva, za regulativno obdobje upošteva le določene
naložbe po prioritetnem vrstnem redu iz naložbenega načrta elektrooperaterja.
(7) Načrtovane naložbe v sredstva se v
regulativno bazo sredstev vključujejo v višini 100 odstotkov v letu načrtovane
naložbe.
54. člen
(pravila za določitev priznanega reguliranega
donosa na sredstva)
(1) Priznan reguliran donos na sredstva se
za posamezno leto regulativnega obdobja izračuna tako, da se upoštevajo določbe
3.2.7. odseka II. poglavja tega akta in pravili iz tega člena. 
(2) Pravili za določitev priznanega reguliranega
donosa na sredstva sta: 
1.     
priznana povprečna vrednost regulativne baze sredstev se izračuna na
podlagi stanja sredstev v poslovnih knjigah na dan 31. december in
2.     
priznani reguliran donos na sredstva se izračuna na podlagi priznane
povprečne vrednosti regulativne baze sredstev iz prejšnje točke in tehtanega
povprečnega stroška kapitala, ki je bil upoštevan pri določitvi načrtovanega
reguliranega donosa na sredstva za posamezno leto regulativnega obdobja in je
določen v II. poglavju Priloge 1.
3.2.8. Kakovost oskrbe
3.2.8.1. Splošno
55. člen
(spremljanje dimenzij kakovosti oskrbe)
Agencija spremlja za izvajanje reguliranja
s kakovostjo oskrbe naslednje dimenzije:
-       
neprekinjenost napajanja;
-       
komercialno kakovost in
-       
kakovost napetosti.
56. člen
(namen reguliranja s kakovostjo oskrbe)
Nameni reguliranja s kakovostjo oskrbe so:
1.     
doseči tako neprekinjenost napajanja, da bodo prekinitve napajanja čim
manj pogoste in čim krajše oziroma da bodo doseženi minimalni standardi
kakovosti oskrbe;
2.     
pri udeležencih na trgu z električno energijo vzpostaviti takšne
razmere, ki bodo spodbujale izboljšanje neprekinjenosti napajanja uporabnikov;
3.     
uvesti ukrepe in postopke v skladu s stanjem tehnike za optimalno raven
neprekinjenosti napajanja glede na trenutna in načrtovana obratovalna stanja;
4.     
zajamčiti ustrezno raven netehnične oziroma komercialne kakovosti, ki se
odraža pri izvajanju posameznih storitev;
5.     
zagotavljati raven kakovosti napetosti, kot jo opredeljuje standard SIST
EN 50160, in
6.     
spodbuditi vlaganje v infrastrukturo ter ustrezno podpreti procese
delovanja in vzdrževanja, da bodo trajno doseženi cilji, opisani v prejšnjih
točkah.
57. člen
(načini reguliranja s kakovostjo oskrbe)
(1) Načini reguliranja s kakovostjo oskrbe,
ki jih agencija uporablja za posamezno dimenzijo kakovosti oskrbe, so:
-       
javna objava podatkov o vrednostih posameznih parametrov kakovosti
oskrbe;
-       
funkcijska povezava med neprekinjenostjo napajanja in upravičenimi
stroški distribucijskega operaterja in
-       
določitev minimalnih standardov kakovosti oskrbe.
(2) Pri javni objavi rezultatov analiz
stanja kakovosti napetosti iz prve alineje prejšnjega odstavka agencija
upošteva minimalno raven kakovosti napetosti, ki je določena z veljavnimi
tehničnimi standardi iz 5. točke 56. člena tega akta.
(3) Reguliranje s kakovostjo oskrbe na
območju sistemskega operaterja se izvaja le na način iz prve alineje prvega
odstavka tega člena.
58. člen
(neprekinjenost napajanja)
(1) Neprekinjenost napajanja se spremlja s
parametri na podlagi števila in trajanja prekinitev ter s količinami
nedobavljene energije zaradi prekinitev napajanja. Elektrooperater in
distribucijska podjetja vodijo register podatkov o prekinitvah napajanja za
celoten sistem in za vsa prevzemno-predajna mesta.
(2) Za neprekinjenost napajanja se
uporabljajo parametri, določeni v aktu, ki ureja pravila monitoringa kakovosti
oskrbe z električno energijo.
59. člen
(komercialna kakovost)
(1) Komercialna kakovost označuje vidike
kakovosti storitev, ki izhajajo iz odnosov med distribucijskim operaterjem ali
distribucijskimi podjetji in uporabniki.
(2) Za komercialno kakovost se uporabljajo
parametri, določeni v aktu, ki ureja pravila monitoringa kakovosti oskrbe z
električno energijo.
60. člen
(kakovost napetosti)
(1) Kakovost napetosti zajema tehnične
karakteristike napetosti na prevzemno-predajnem mestu uporabnika, ki so
predpisane v tehničnih standardih. Elektrooperater in distribucijska podjetja
so dolžni uporabnikom zagotavljati kakovost napetosti na prevzemno-predajnem
mestu v skladu z veljavno zakonodajo in stanjem tehnike.
(2) Elektrooperater in distribucijska
podjetja so dolžni zagotavljati stalno spremljanje in periodično preverjanje
stanja kakovosti napetosti, in sicer na zbiralkah VN/VN in VN/SN RTP, na meji
med prenosnim in distribucijskim sistemom in na točkah povezav prenosnega
sistema s sosednjimi sistemi. Na zahtevo uporabnika oziroma po potrebi
elektrooperater in distribucijska podjetja preverjajo kakovost napetosti na
prevzemno-predajnem mestu uporabnika.
(3) Za preverjanje kakovosti napetosti iz
prejšnjega odstavka elektrooperater in distribucijska podjetja spremljajo vse
parametre po standardu SIST EN 50160 (odkloni napajalne napetosti, harmonske in
medharmonske napetosti, hitre spremembe napetosti, neravnotežje napajalne
napetosti, signalne napetosti, odstopanje omrežne frekvence, upadi in porasti
napetosti, kratkotrajne in dolgotrajne prekinitve napetosti). Za ocenjevanje
ustreznosti kakovosti napetosti uporabljajo elektrooperater in distribucijska
podjetja standard SIST EN 50160.
61. člen
(javna objava podatkov o kakovosti oskrbe)
Agencija javno objavi podatke o vrednostih
parametrov kakovosti oskrbe glede na koristnost in učinke objave podatkov ter
upoštevaje pravila poslovne etike. Za javno objavo se šteje objava na spletnih
straneh agencije, v letnih poročilih agencije ali v okviru elektronskih in
tiskanih publikacij.
62. člen
(reguliranje s kakovostjo oskrbe)
(1) V regulativnem obdobju se reguliranje s
kakovostjo oskrbe izvaja po posameznih distribucijskih podjetjih glede na
vrednost parametra povprečnega trajanja prekinitev napajanja v sistemu (v
nadaljnjem besedilu: SAIDI) in parametra povprečne frekvence prekinitev
napajanja v sistemu (v nadaljnjem besedilu: SAIFI), ki odražata nenačrtovane
dolgotrajne prekinitve in so posledica lastnih vzrokov.
(2) Vrednosti parametrov se izračunajo za
posamezno distribucijsko podjetje, in sicer posebej za njegovo urbano območje,
ki vključuje mestne in mešane srednjenapetostne (SN) izvode in ruralno območje,
kot so podeželski srednjenapetostni (SN) izvodi.
(3) Agencija z reguliranjem s kakovostjo
oskrbe spodbuja vlaganja v razvoj sistema, ki prinašajo največje koristi, in
zagotavlja racionalno vodenje, obratovanje in vzdrževanje sistema. Reguliranje
s kakovostjo oskrbe je povratnozančno vodenje procesa, pri katerem agencija
vpliva na proces tako, da se raven kakovosti oskrbe, ki jo regulira, čim bolj
ujema z želenimi (referenčnimi) veličinami, ne glede na motnje, ki jim je
sistem izpostavljen.
(4) Temelj ekonomskega reguliranja s
kakovostjo oskrbe so informacije, ki jih agencija pridobiva iz procesa nadzora
kakovosti oskrbe pri elektrooperaterju in distribucijskih podjetjih in obsega
merjenje in spremljanje veličin za izračun parametrov kakovosti oskrbe, zajem
in obdelavo podatkov ter poročanje.
63. člen
(spremljanje kakovosti oskrbe)
(1) Spremljanje kakovosti oskrbe pri
elektrooperaterju in distribucijskih podjetjih obsega:
-       
zajem in obdelavo podatkov o kakovosti oskrbe, ki obsega zajem in
shranjevanje podatkov ter izračun parametrov neprekinjenosti napajanja, komercialne
kakovosti in kakovosti napetosti;
-       
merjenje in spremljanje veličin, potrebnih za izračun parametrov
kakovosti napetosti, ki obsegajo stalni in občasni monitoring kakovosti
napetosti ter beleženje časa nastanka dogodkov v omrežju in beleženje stanj poslovnih
procesov pri izvajanju storitev;
-       
poročanje o kakovosti oskrbe in izdajanje potrdil, ki obsegata pripravo
poročil in posredovanje le-teh upravi, ministrstvu, pristojnemu za energijo,
agenciji in uporabnikom ter pripravo izjav o skladnosti oziroma neskladnosti
kakovosti napetosti.
(2) Elektrooperater in distribucijska
podjetja lahko prenesejo izvajanje nalog, povezanih s spremljanjem kakovosti
oskrbe, na tretjo osebo. V tem primeru morajo v pogodbi, s katero prenesejo
izvajanje teh nalog, zagotoviti, da bo ta oseba na distribucijskem podjetju, na
katerem izvaja te naloge, izvajala spremljanje in omogočila presoje kakovosti
oskrbe v skladu z določbami akta, ki ureja pravila monitoringa kakovosti oskrbe
z električno energijo.
64. člen
(posredovanje podatkov)
Elektrooperater in distribucijska podjetja
so dolžni agenciji posredovati vse podatke, ki so potrebni za izvajanje
reguliranja s kakovostjo oskrbe. Nabor podatkov, ki jih potrebuje agencija,
način zbiranja in obdelave podatkov (spremljanja parametrov) o kakovosti oskrbe
ter način in dinamika poročanja so določeni v aktu, ki ureja pravila
monitoringa kakovosti oskrbe z električno energijo.
65. člen
(presoja podatkov o kakovosti oskrbe)
(1) Agencija pred določitvijo načrtovanih
upravičenih stroškov novega regulativnega obdobja ali med trajanjem
regulativnega obdobja presodi podatke o kakovosti oskrbe let t-4, t-3, t-2 ali
t-1, ki so jih posredovali elektrooperater ali distribucijska podjetja.
Presoja se izvede za izbrano preteklo leto za enega ali več distribucijskih
podjetij.
(2) Presoja podatkov o kakovosti oskrbe se
izvede po postopku, ki je določen v aktu, ki ureja pravila monitoringa s
kakovostjo oskrbe z električno energijo.
3.2.8.2. Minimalni standardi kakovosti oskrbe
66. člen
(minimalni standardi kakovosti oskrbe)
(1) Minimalni standardi kakovosti oskrbe se
izražajo z zajamčenimi standardi ali s sistemskimi standardi kakovosti oskrbe.
(2) Minimalne standarde kakovosti oskrbe za
izbrane dimenzije kakovosti oskrbe in raven opazovanja posameznih parametrov
kakovosti oskrbe določajo 2. in 6. oddelek I. poglavja ter 1. in 2.
oddelek II. poglavja Priloge 2, ki je sestavni del tega akta.
67. člen
(zajamčeni standardi neprekinjenosti
napajanja)
(1) Zajamčeni standardi neprekinjenosti
napajanja, ki jih morata zagotavljati elektrooperater ali distribucijsko
podjetje, so določeni z:
-       
maksimalnim dopustnim skupnim trajanjem in številom dolgotrajnih
prekinitev (prekinitve napajanja, ki so daljše od treh minut) in so posledica
lastnih vzrokov elektrooperaterja ali distribucijskega podjetja za vsako
prevzemno-predajno mesto;
-       
maksimalnim trajanjem posamezne nenačrtovane dolgotrajne prekinitve
zaradi lastnih vzrokov;
-       
maksimalnim trajanjem posamezne načrtovane dolgotrajne prekinitve.
(2) Ob dokazanem kršenju zajamčenih
standardov neprekinjenosti napajanja so uporabniki upravičeni do izplačila
nadomestila.
(3) Zajamčene standarde neprekinjenosti
napajanja določa 6. oddelek I. poglavja Priloge 2.
68. člen
(nadomestilo ob kršitvah zajamčenih
standardov neprekinjenosti napajanja)
(1) Uporabnik je zaradi kršitve zajamčenih
standardov neprekinjenosti napajanja s strani distribucijskega operaterja
upravičen do izplačila nadomestila na podlagi utemeljene zahteve, ki jo
uporabnik lahko poda do konca tekočega leta za preteklo koledarsko leto. Pogoj
za zahtevo je, da uporabnik z vzdrževanjem svojega notranjega omrežja in
napeljav ter s svojim delovanjem zagotavlja skladnost napetosti s tehničnimi
standardi na svojem prevzemno-predajnem mestu v obdobju opazovanja (koledarsko
leto) in da ima vgrajeno merilno napravo, ki zagotavlja registracijo in prenos
podatkov o prekinitvah v informacijski sistem distribucijskega operaterja.
Prizadeti uporabnik prejme nadomestilo od distribucijskega operaterja na pisno
zahtevo.
(2) Distribucijski operater je dolžan
utemeljenost zahteve uporabnika o kršenju zajamčenih standardov neprekinjenosti
napajanja presoditi v 30 dneh od prejema zahtevka, v nasprotnem primeru je
uporabnik upravičen do nadomestila.
(3) Če distribucijski operater ugotovi, da
je zahteva uporabnika utemeljena, mu je nadomestilo dolžan plačati najkasneje v
naslednjem mesecu po potrditvi zahteve uporabnika oziroma po preteku roka iz
prejšnjega odstavka.
(4) Nadomestila iz prejšnjega odstavka niso
upravičeni stroški distribucijskega operaterja. Distribucijski operater je
dolžan voditi podrobno (vrednostno in količinsko) evidenco potrjenih zahtev
zaradi kršitve zajamčenih standardov, ki jih je potrdil, in podrobno (vrednostno
in količinsko) evidenco izplačanih nadomestil. Višino nadomestila določa 7.
oddelek I. poglavja Priloge 2.
(5) Uporabnik ni upravičen do izplačila
nadomestila, če je leto t regulativnega obdobja, v katerem se je zgodila
kršitev zajamčenega standarda neprekinjenosti napajanja, predmet izvzetja iz
79. člena tega akta.
69. člen
(posamezne dolgotrajne prekinitve)
(1) Najdaljše dopustno trajanje posamezne
dolgotrajne prekinitve napajanja je časovno omejeno, kot sledi:
-       
normalna situacija (brez izrednih dogodkov): devet ur za nenačrtovane
prekinitve zaradi lastnih vzrokov in za načrtovane prekinitve;
-       
izredni dogodki: 18 ur za nenačrtovane prekinitve zaradi lastnih
vzrokov.
(2) Izredni dogodek iz druge alineje
prejšnjega odstavka je dogodek, ki je posledica lastnega vzroka ali pri katerem
je za vzpostavitev napajanja potrebno daljše časovno obdobje iz drugih
upravičenih razlogov, pri čemer se izvzamejo dogodki, ki so posledica
prekinitev napajanja zaradi delovanja višje sile in tujih vzrokov, kot jih
opredeljuje akt, ki ureja pravila monitoringa kakovosti oskrbe z električno
energijo.
(3) Uporabnik ima pravico do nadomestila,
če trajanje posamezne prekinitve preseže mejne vrednosti osnovne omejitve
trajanja dolgotrajne prekinitve napajanja. Pogoj za zahtevo je vgrajena merilna
naprava pri uporabniku, ki zagotavlja registracijo in hranjenje podatkov o
prekinitvah.
(4) Nadomestila iz prejšnjega odstavka niso
upravičeni stroški distribucijskega operaterja. Distribucijski operater je
dolžan voditi podrobno (vrednostno in količinsko) evidenco potrjenih zahtev
zaradi kršitve zajamčenih standardov, ki jih je potrdil, in podrobno
(vrednostno in količinsko) evidenco izplačanih nadomestil.
(5) Višina nadomestila se poveča za 100
odstotkov vrednosti osnovne višine nadomestila za vsako dodatno 100-odstotno
prekoračitev osnovne omejitve trajanja dolgotrajne prekinitve napajanja.
Nadomestilo je navzgor omejeno s trikratnikom njegove osnovne višine. Višino
nadomestila določa 8. oddelek I. poglavja Priloge 2.
(6) Uporabnik ni upravičen do izplačila
nadomestila, če je leto t regulativnega obdobja, v katerem se je zgodila
kršitev zajamčenega standarda komercialne kakovosti, predmet izvzetja iz 79.
člena tega akta.
70. člen
(sistemski standardi neprekinjenosti
napajanja)
(1) Parametra neprekinjenosti napajanja, ki
se uporabljata za sistemske standarde neprekinjenosti napajanja, sta:
-       
SAIDI in
-       
SAIFI.
(2) Obdobje, v katerem se zahteva
zagotavljanje sistemskih standardov, ne more biti krajše od enega koledarskega
leta, obenem pa ne sme biti daljše od regulativnega obdobja.
(3) Sistemski standardi neprekinjenosti
napajanja določajo:
-       
referenčno raven kakovosti oskrbe, ki jo mora elektrooperater ali
distribucijsko podjetje zagotoviti v vnaprej določenem obdobju v
distribucijskem sistemu, posameznih distribucijskih podjetjih ali v prenosnem
sistemu s ciljem postopnega približevanja dosežene ravni neprekinjenosti
napajanja k ciljni vrednosti, ali
-       
referenčno območje ravni kakovosti oskrbe, v okviru katere mora
elektrooperater ali distribucijsko podjetje v vnaprej določenem obdobju
zagotavljati raven kakovosti oskrbe v distribucijskem sistemu, posameznih
distribucijskih podjetjih ali v prenosnem sistemu za ohranitev ravni
neprekinjenosti napajanja v okviru referenčnega območja.
(4) Sistemski standardi neprekinjenosti
napajanja se kot referenčna vrednost oziroma območje določijo:
-       
z zahtevanim relativnim izboljšanjem ravni neprekinjenosti napajanja
glede na izhodiščno vrednost kazalnikov neprekinjenosti napajanja ali
-       
z zahtevano absolutno ravnijo neprekinjenosti napajanja, določeno glede
na izhodiščno vrednost kazalnikov neprekinjenosti napajanja, ali
-       
z zahtevo po ohranitvi ravni neprekinjenosti napajanja znotraj
referenčnega območja, določenega z vrednostmi parametrov neprekinjenosti
napajanja.
(5) Sistemski standardi neprekinjenosti
napajanja so določeni s stopnjami izboljšanja kakovosti oskrbe glede na
izhodiščno raven neprekinjenosti napajanja za posamezno distribucijsko podjetje
za vsako posamezno leto regulativnega obdobja.
(6) Izhodiščna raven kakovosti oskrbe je
enaka doseženi ravni neprekinjenosti napajanja v preteklem obdobju. Če podatki
o doseženi ravni neprekinjenosti napajanja za preteklo obdobje niso na voljo,
agencija kot izhodiščno raven kakovosti oskrbe upošteva podatke o doseženi
ravni neprekinjenosti napajanja za zadnje obdobje, ki je na voljo.
(7) Zahtevano izboljšanje ravni
neprekinjenosti napajanja v obliki sistemskih standardov neprekinjenosti
napajanja določa referenčno gibanje ravni kakovosti oskrbe proti ciljni ravni.
Ko elektrooperater ali distribucijsko podjetje z ukrepi doseže predpisane
ciljne ravni kakovosti oskrbe, se zahteva le še ohranitev ravni kakovosti
oskrbe. Obdobje, v katerem agencija od elektrooperaterja ali distribucijskega
podjetja pričakuje dosego ciljnih ravni kakovosti oskrbe, je posredno odvisno
od sheme zahtevanega izboljšanja posameznih parametrov neprekinjenosti
napajanja. Če sistemski standardi kakovosti oskrbe določajo referenčno območje
ravni kakovosti oskrbe, je to konstantno za čas trajanja regulativnega obdobja.
(8) Pri oblikovanju sheme zahtevanega
izboljšanja agencija upošteva tudi značilnosti omrežja in okoljske, geografske
ter demografske značilnosti posameznega distribucijskega podjetja.
(9) Sistemske standarde neprekinjenosti
napajanja v distribucijskem sistemu, posameznih distribucijskih podjetjih in v
prenosnem sistemu določa 2. oddelek I. poglavja
Priloge 2.
71. člen
(zajamčeni standardi komercialne
kakovosti)
(1) Zajamčeni standardi komercialne
kakovosti se nanašajo na minimalne ravni kakovosti storitev, ki sta jih
distribucijski operater ali distribucijsko podjetje dolžna zagotavljati vsem
uporabnikom.
(2) Uporabnik ima pravico do izplačila
nadomestila, če distribucijski operater ali distribucijsko podjetje ob
izvajanju storitve dokazano kršita določeni zajamčeni standard komercialne
kakovosti.
(3) Distribucijski operater je dolžan
utemeljenost zahteve uporabnika o kršenju zajamčenih standardov komercialne
kakovosti presoditi v osmih delovnih dneh od prejema pisnega zahtevka, v
nasprotnem primeru je uporabnik upravičen do izplačila nadomestila.
(4) Distribucijski operater je dolžan
uporabniku plačati nadomestilo v naslednjem mesecu po potrditvi zahtevka
uporabnika oziroma po preteku roka iz prejšnjega odstavka.
(5) Nadomestila iz prejšnjega odstavka niso
upravičeni stroški distribucijskega operaterja. Distribucijski operater je
dolžan voditi evidenco potrjenih zahtev zaradi kršitve zajamčenih standardov
komercialne kakovosti, ki jih je potrdil, in evidenco izplačanih nadomestil.
(6) Višina nadomestila se poveča za 100
odstotkov vrednosti osnovne višine nadomestila za vsako dodatno
100 odstotno prekoračitev osnovne omejitve zajamčenega standarda.
Distribucijski operater je dolžan uporabniku plačati nadomestilo v naslednjem
mesecu po potrditvi zahtevka uporabnika. Če distribucijski operater tega ne
stori, se višina nadomestila poveča za 100 odstotkov. Nadomestilo je navzgor
omejeno s trikratnikom osnovne višine. Višino nadomestila določa 3. oddelek II.
poglavja Priloge 2.
72. člen
(nadomestilo ob kršitvah zajamčenega
standarda pri odpravi neskladja odklonov napajalne napetosti)
(1) Uporabnik je zaradi kršitve zajamčenega
standarda komercialne kakovosti, ki opredeljuje maksimalni čas trajanja do
odprave neskladja odklonov napajalne napetosti s strani distribucijskega
operaterja ali distribucijskega podjetja, upravičen do izplačila nadomestila na
podlagi upravičene zahteve.
(2) Ne glede na določbe prejšnjega člena je
distribucijski operater dolžan utemeljenost zahteve uporabnika o kršenju
zajamčenega standarda komercialne kakovosti, ki opredeljuje maksimalni čas
trajanja do odprave neskladja odklonov napajalne napetosti, presoditi v roku 30
dni od prejema pisne zahteve uporabnika. V ta čas se štejejo aktivnosti
distribucijskega operaterja iz tretjega, četrtega in petega odstavka tega
člena. V nasprotnem primeru je uporabnik upravičen do nadomestila v naslednjem
mesecu po preteku tega roka.
(3) Distribucijski operater na podlagi
prejete pisne zahteve glede neustrezne kakovosti napetosti izvede meritve
kakovosti napetosti v skladu s stanjem tehnike, ki morajo biti izvedene v času
normalnega obratovalnega stanja.
(4) Če rezultati meritev ne pokažejo
odstopanj odklonov napajalne napetosti s standardom SIST EN 50160,
distribucijski operater pisno zahtevo zavrne. V primeru skladnosti vseh
parametrov kakovosti napetosti s standardom SIST EN 50160 krije stroške
opravljenih meritev uporabnik, ki je vložil pisno prijavo.
(5) Če rezultati meritev potrdijo
odstopanja odklonov napajalne napetosti s standardom SIST EN 50160, distribucijski
operater te ugotovitve opredeli v pisni izjavi o skladnosti kakovosti
napetosti. Hkrati distribucijski operater v pisni zavezi, ki jo poda
uporabniku, opredeli vrsto posega glede na zahtevnost izvedbe ukrepa in določi
rok za odpravo tega neskladja, ki pa ne sme presegati zajamčenega standarda iz
zaporedne številke 11 v tabeli iz 2. oddelka II. poglavja Priloge 2.
(6) Distribucijski operater je dolžan
uporabniku plačati nadomestilo v naslednjem mesecu po preteku roka za odpravo
neskladja iz zajamčenega standarda pod zaporedno številko 11 v tabeli iz 2.
oddelka II. poglavja Priloge 2 glede na zahtevnost ukrepa iz prejšnjega
odstavka.
(7) Višina nadomestila je navzgor omejena s
50 odstotki uporabnikove mesečne omrežnine za distribucijski sistem. Višino
nadomestila določa 3. oddelek II. poglavja Priloge 2.
(8) Pravica do nadomestila preneha, ko
distribucijski operater s ponovnimi meritvami dokaže, da je neskladje odklonov
napajalne napetosti odpravil.
(9) Uporabnik ni upravičen do izplačila
nadomestila, če je leto t regulativnega obdobja, v katerem se je zgodila
kršitev zajamčenega standarda pri odpravi neskladja odklonov napajalne
napetosti, predmet izvzetja iz 79. člena tega akta.
73. člen
(sistemski standardi komercialne
kakovosti)
(1) Sistemski standardi komercialne
kakovosti se nanašajo na vnaprej določeno minimalno raven kakovosti izvajanja
storitev, ki jo uporabniki lahko pričakujejo od distribucijskega operaterja ali
distribucijskega podjetja z določenim deležem odstopanja.
(2) Sistemske standarde določa 1. oddelek
II. poglavja Priloge 2.
3.2.8.3 Funkcijska povezava med doseženo ravnijo neprekinjenosti
napajanja in priznanimi upravičenimi stroški distribucijskega operaterja
74. člen
(ciljna raven neprekinjenosti napajanja)
(1) Ciljna raven neprekinjenosti napajanja
določa optimalno raven neprekinjenosti napajanja za vrsto oziroma obseg
sistema, na katerega se nanaša. Ciljna raven neprekinjenosti napajanja je
sistemska raven kakovosti oskrbe distribucijskega sistema, posameznega
distribucijskega podjetja ali prenosnega sistema, ki ga elektrooperater ali
distribucijsko podjetje z ustreznimi ukrepi postopoma doseže v predvidenem
obdobju, ki lahko presega časovni okvir regulativnega obdobja.
(2) Ciljna
raven neprekinjenosti napajanja se izraža s parametri neprekinjenosti napajanja
SAIDI in SAIFI, ki odražata nenačrtovane dolgotrajne prekinitve in so posledica
lastnih vzrokov ter za določeno vrsto ali območje sistema (mestno, mešano,
podeželsko, urbano ali ruralno območje ali distribucijsko podjetje oziroma
celotni sistem).
(3) Agencija za posamezno regulativno
obdobje postavi ciljne ravni neprekinjenosti napajanja na podlagi izsledkov
analiz dosežene ravni neprekinjenosti napajanja, načrtov razvoja sistema,
učinkov realiziranih investicij ter drugih ukrepov. Ciljna raven
neprekinjenosti napajanja je opredeljena v 1. oddelku I. poglavja Priloge 2.
75. člen
(vpliv kakovosti oskrbe na načrtovane
upravičene stroške distribucijskega operaterja)
Vpliv kakovosti oskrbe se za posamezno leto
regulativnega obdobja ne načrtuje vnaprej.
76. člen
(pravila za določitev vpliva kakovosti
oskrbe na priznane upravičene stroške distribucijskega operaterja)
(1) Vpliv kakovosti oskrbe na priznane
upravičene stroške distribucijskega operaterja se izračuna tako, da se upoštevajo
določbe 3.2.8. odseka II. poglavja tega akta in pravila iz tega člena. 
(2) Kakovost oskrbe (ΔS(Q)t)
se za posamezno leto regulativnega obdobja t izračuna na podlagi
sistemskih parametrov neprekinjenosti napajanja, priznanih nadzorovanih
stroškov delovanja in vzdrževanja (NSDVt) ter vrednosti v tem
letu predane opreme in nadomestnih delov elektroenergetske infrastrukture v
uporabo (NSt).
(3) Vpliv ΔS(Q)t se v obliki
spodbude za boljšo kakovost oziroma sankcije za slabšo kakovost za posamezno
leto regulativnega obdobja t ugotavlja na podlagi faktorjev
upravičenosti qt, NSDV(Q)t in NS(Q)t
za distribucijskega operaterja za distribucijski sistem oziroma za
distribucijsko podjetje i ter se določi na naslednji način:
,
kjer oznake
pomenijo:
ΔS(Q)t
       kakovost oskrbe;
                faktor
upravičenosti;
Qt
              faktor upravičenosti NSDV(Q)t in NS(Q)t
distribucijskega operaterja za distribucijski sistem oziroma za distribucijsko
podjetje i za posamezno leto regulativnega obdobja t;
NSDVt
       priznani nadzorovani stroški delovanja in vzdrževanja distribucijskega
operaterja v posameznem letu regulativnega obdobja t za distribucijski
sistem oziroma za distribucijsko podjetje i;
NSt
            vrednost v tem letu predane opreme in nadomestnih delov
infrastrukture v uporabo;
i
                 distribucijski sistem oziroma distribucijsko podjetje;
t
                 posamezno leto regulativnega obdobja, za katerega se ugotavlja
vpliv neprekinjenosti napajanja na NSDVt in NSt.
(4) Distribucijski operater določi faktorje
upravičenosti qt za distribucijski sistem oziroma distribucijsko
podjetje i na podlagi določb 5. oddelka I. poglavja Priloge 2.
(5) Nabor sistemskih parametrov
neprekinjenosti napajanja iz prvega odstavka tega člena je določen v 58. členu
tega akta.
77. člen
(faktor upravičenosti)
(1) Faktor upravičenosti qt
je odvisen od faktorja qK, ki je določen kot funkcija
odstopanj izbranega parametra neprekinjenosti napajanja K od referenčne
vrednosti. Faktor upravičenosti qt je lahko pozitiven ali
negativen. Na podlagi sheme upravičenosti se za distribucijski sistem oziroma
distribucijsko podjetje i in za posamezno leto regulativnega obdobja t
faktor upravičenosti qt določi na naslednji način:
,
kjer oznake
pomenijo:
              faktor
upravičenosti;
              posamezni
parameter neprekinjenosti napajanja;
             ponder
vpliva parametra neprekinjenosti napajanja K;
             faktor qK,
izračunan za posamezni parameter neprekinjenosti napajanja ;
            vrsta območja, po
katerem potekajo SN izvodi distribucijskega sistema in za katerega je
opredeljena shema upravičenosti.
(2) Ponderja pK za
posamezni parameter K in vrsto območja VO sta določena v 5.
oddelku I. poglavja Priloge 2.
(3) Faktor qK se izračuna
glede na odstopanje dosežene ravni kakovosti oskrbe ΔK, ki je izraženo z
odstopanjem dosežene vrednosti posameznega parametra neprekinjenosti napajanja Kdos
od referenčne vrednosti posameznega parametra neprekinjenosti napajanja Kref
in se izračunava za vsak reguliran parameter neprekinjenosti napajanja posebej.
Določi se na naslednji način:
qK = f(ΔK)
,
kjer oznake
pomenijo:
qK
            faktor qK;
f(ΔK)        funkcijska
odvisnost faktorja qK od odstopanja dosežene ravni kakovosti
oskrbe;
ΔK            odstopanje
dosežene ravni kakovosti oskrbe;
Kref           referenčna vrednost posameznega
parametra neprekinjenosti napajanja, določena na podlagi sistemskih standardov
neprekinjenosti napajanja;
Kdos
         dosežena vrednost posameznega parametra neprekinjenosti
napajanja v obdobju opazovanja.
(4) Faktor qK se
izračunava za distribucijski sistem oziroma distribucijsko podjetje i za
posamezni parameter neprekinjenosti napajanja K na koncu vsakega leta t
regulativnega obdobja za nazaj s pomočjo sheme upravičenosti iz naslednjega
člena.
78. člen
(shema upravičenosti)
(1) Shema upravičenosti (qK(ΔK))
je matematično določena s kosoma linearno funkcijo, ki je izražena z
matematičnim modelom »metode razredov kakovosti z interpolacijo na robu« in je
navzgor in navzdol omejena ter se določi na naslednji način:
,
kjer oznake
pomenijo:
qs
               parametri, ki določajo stopnje upravičenosti oziroma
neupravičenosti NSDVt in NSt in
so izraženi z njihovim deležem;
ks
               parametri, ki določajo meje posameznih razredov neprekinjenosti
napajanja. Izražajo se z relativnim odstopanjem od zahtevane referenčne ravni
neprekinjenosti napajanja;
d
                parametri, ki določajo odzivnost sheme upravičenosti na
spremembe ravni neprekinjenosti napajanja v območju med dvema razredoma oziroma
širino robov kakovostnega razreda. Na robu predvidene debeline se vrednost
funkcije linearno interpolira.
(2) Parametri qs in ks
za s = {1, 2, 3, 4} ter parameter d so določeni v 5. oddelku I.
poglavja Priloge 2.
79. člen
(izvzetje obdobja iz reguliranja s
kakovostjo oskrbe)
(1) Če agencija v postopku presoje podatkov
o kakovosti oskrbe ugotovi, da bi zaradi izjemnega dogodka, ki je v presojanem
letu zajel vsa distribucijska podjetja in pomembno vplival na njihov proces
nadzora kakovosti oskrbe, upoštevanje posredovanih podatkov pomenilo preveliko
tveganje z vidika vpliva na upravičene stroške distribucijskega operaterja,
agencija zadevno leto izvzame iz reguliranja s kakovostjo za vsa distribucijska
podjetja.
(2) Pomemben vpliv na proces nadzora
kakovosti oskrbe iz prejšnjega odstavka je takšen vpliv, ko podjetja upravičeno
dalj časa niso bila v stanju zagotavljati ustrezne ravni učinkovitosti procesov
nadzora kakovosti oskrbe in posledično zahtevane kakovosti ter celovitosti
posredovanih podatkov o kakovosti oskrbe, zaradi česar agencija ne more z
gotovostjo ugotavljati pravilnosti razvrščanja dogodkov po vzroku.
80. člen
(korekcija podatkov)
Če izjemni dogodek iz prvega odstavka
prejšnjega člena ne zajame vseh distribucijskih podjetij, agencija izvede
validacijo poročanih podatkov za prizadeta območja z uporabo statistične metode
za razvrščanje po vzrokih prekinitev ob upoštevanju razpoložljivih podatkov. Če
postopek izkaže bistvena odstopanja, agencija pri določitvi upravičenih
stroškov distribucijskega operaterja upošteva rezultate statistične metode.
3.2.9. Učinkovitost naložb v pametna omrežja
3.2.9.1. Splošno
81. člen
(namen in cilji)
(1) Za dosego cilja iz 2. in 3. točke 6.
člena tega akta agencija spodbuja naložbe elektrooperaterja in distribucijskih
podjetij v pametna omrežja s ciljem:
-       
zagotovitve optimalnega načrtovanja razvoja omrežij;
-       
maksimiranja pozitivnih učinkov naložb v pametna omrežja;
-       
omogočanja učinkovitejše integracije obnovljivih virov energije,
hranilnikov, polnilne infrastrukture za električna vozila, sistemov za
pretvorbo energije itd;
-       
omogočanja razvoja trga, novih poslovnih modelov, inoviranja tretje
strani in
-       
izboljšanje energetske učinkovitosti.
(2) Agencija spremlja in ocenjuje uspešnost
sistemskega operaterja in distribucijskega operaterja oziroma distribucijskih
podjetij v zvezi z razvojem pametnega omrežja na podlagi omejenega nabora
kazalnikov uspešnosti.
82. člen
(poročanje)
Agencija vsaki dve leti objavi nacionalno
poročilo o uspešnosti naložb v pametna omrežja, vključno s priporočili za
izboljšave.
83. člen
(definiranje obsega monitoringa)
(1) S ciljem spodbujanja učinkovitosti
naložb v pametna omrežja agencija spremlja ključne kazalnike učinkovitosti
najmanj na naslednjih področjih:
1.     
izkoriščanje prožnosti;
2.     
izkoriščenost zmogljivosti omrežja;
3.     
povečanje prenosne zmogljivosti; 
4.     
zmogljivost gostovanja in raven integracije razpršenih elementov;
5.     
kakovost napetosti;
6.     
izgube;
7.     
življenjska doba sredstev;
8.     
natančnost napovedi;
9.     
zagotavljanje informacij zainteresiranim deležnikom v realnem času;
10.  
odprtost do inovacij tretje strani in
11.  
okoljski vplivi. 
(2) Spremljanje agencija implementira
postopno, glede na razpoložljivost podatkov, učinkovitost izmenjave podatkov,
povzročeno administrativno breme, stanje tehnike in upoštevaje nacionalne
strategije za zeleni prehod.
84. člen
(kazalniki uspešnosti)
(1) Za spremljanje uspešnosti naložb v
pametna omrežja se uporabljata dve vrsti ključnih kazalnikov uspešnosti, in
sicer:
-       
ključni kazalniki pripravljenosti in
-       
ključni kazalniki učinkovitosti.
(2) Posamezni ključni kazalnik uspešnosti
se določi kot tehtan kompozit kazalnikov, pri čemer ga opredeljuje najmanj en
tak kazalnik.
(3) Ocenjevanje uspešnosti naložb na
podlagi ključnih kazalnikov učinkovitosti je lahko pogojeno z doseganjem
ustrezne ravni posameznega ključnega kazalnika pripravljenosti oziroma
posameznega kazalnika pripravljenosti.
(4) Na podlagi ključnih kazalnikov
uspešnosti posamezne vrste se izračunata krovni ključni kazalnik
pripravljenosti in krovni ključni kazalnik učinkovitosti, ki sta tehtana
kompozita vseh posameznih ključnih kazalnikov uspešnosti zadevne vrste.
(5) Vsi kazalniki so določeni v Prilogi 5,
ki je sestavni del tega akta. Agencija določa vrednosti posameznih uteži (w),
ki pripadajo posameznemu kazalniku ali vsakemu ključnemu kazalniku na podlagi
analize razvojnih načrtov, izvedenih nadzornih postopkov ter nacionalnimi
razvojnimi prioritetami, da aktivno usmerja investiranje k doseganju ciljev iz 81. člena tega akta. Spremembe uteži
morajo biti zagotovljene vsaj 30 delovnih dni pred poročanjem podatkov skladno
s prvim odstavkom 86. člena
tega akta.
(6) Uteži se za vsak posamezni kazalnik
določijo tako, da je njihova vsota enaka 1. Izhodiščna vrednost posamezne uteži
wi na ravni podrejenega kazalnika je določena kot sledi:
,
kjer oznake
pomenijo:
                  indeks uteži
posameznega i-tega podrejenega kazalnika;
                 skupno
število podrejenih kazalnikov, ki nastopajo v izračunu določenega krovnega
kazalnika uspešnosti ali ključnega kazalnika uspešnosti.  
85. člen
(zagotavljanje podatkov za izračun
kazalnikov uspešnosti)
Zagotavljanje podatkov pri
elektrooperaterju oziroma distribucijskih podjetjih obsega:
-       
obdelavo podatkov, ki vključuje merjenje oziroma zajem, izračunavanje,
validacijo, shranjevanje in učinkovito izmenjavo vseh zahtevanih podatkov z
agencijo;
-       
učinkovito upravljanje življenjskega cikla zadevnih podatkov ter
ustrezno hrambo;
-       
vključevanje potrebnih informacij v procese poročanja na podlagi
normativnih zahtev. 
86. člen
(posredovanje podatkov, zagotavljanje
kakovosti in hramba)
(1) Elektrooperater in distribucijska
podjetja so dolžni agenciji posredovati vse podatke, ki so potrebni za
izvajanje spremljanja učinkovitosti naložb v pametna omrežja in reguliranja na
podlagi uspešnosti naložb v pametna omrežja najkasneje do 28. februarja za
preteklo koledarsko leto. 
(2) Če so podatki pred posredovanjem
obdelani pri elektrooperaterju ali distribucijskem podjetju, mora biti
omogočena sledljivost obdelave podatkov »od konca do konca«.
(3) Vsi posredovani podatki morajo biti
validirani s strani elektrooperaterja in distribucijskih podjetij. Morebitne
posodobitve izvornih podatkov na podlagi validacije morajo biti sledljive. Če
ni določeno drugače, elektrooperater ali distribucijsko podjetje izvaja
uveljavljene validacijske postopke, ki so v uporabi za druge namene uporabe
zadevnih podatkov.
(4) Elektrooperater in distribucijska
podjetja morajo hraniti izvorne podatke, ki so podlaga za morebitno nadaljnjo
obdelavo podatkov vsaj dve leti od začetka življenjske dobe validiranega
izvornega podatka oziroma do 5 let glede na zahteve zasnove posameznega
kazalnika. 
3.2.9.2. Reguliranje na podlagi uspešnosti naložb v pametna
omrežja
87. člen
(načini reguliranja)
(1) Načini reguliranja na podlagi
uspešnosti naložb v pametna omrežja so:
-       
javna objava kazalnikov uspešnosti, ki vključuje tudi objavo kazalnikov
v okviru razvojnih načrtov distribucijskega operaterja in sistemskega
operaterja;
-       
funkcijska povezava med učinkovitostjo naložb v pametna omrežja in
upravičenimi stroški distribucijskega operaterja oziroma sistemskega operaterja;
-       
določitev minimalnih standardov pripravljenosti distribucijskega in
prenosnega omrežja.
(2) Reguliranje na podlagi javne objave
kazalnikov uspešnosti iz prve alineje prejšnjega odstavka agencija izvaja s
ciljem spodbujanja elektrooperaterja in distribucijskih podjetij k povečanju
učinkovitosti na podlagi preglednosti njegovih rezultatov. 
(3) Reguliranje na podlagi kazalnikov
uspešnosti naložb v pametna omrežja iz druge in tretje alineje prvega odstavka
tega člena je povratnozančno vodenje procesa, pri katerem agencija vpliva na
proces s prilagajanjem upravičenih stroškov tako, da skuša maksimirati raven
učinkovitosti.
(4) V regulativnem obdobju se reguliranje
na podlagi uspešnosti naložb v pametna omrežja izvaja za distribucijskega
operaterja oziroma po posameznih distribucijskih podjetjih in za sistemskega
operaterja z uporabo kazalnikov pripravljenosti in kazalnikov učinkovitosti,
opredeljenih v Prilogi 5, ki se izračunajo za sistemskega operaterja oziroma za
distribucijskega operaterja oziroma distribucijsko podjetje.
(5) Reguliranje na podlagi uspešnosti
naložb v pametna omrežja temelji na informacijah, ki jih agencija pridobiva od
elektrooperaterja in distribucijskih podjetjih, ter obsega merjenje in
spremljanje veličin za izračun kazalnikov, zajem in obdelavo podatkov ter
poročanje. 
(6) Reguliranje s kakovostjo oskrbe na
območju sistemskega operaterja se izvaja le na način iz prve in druge alineje
prvega odstavka tega člena.
88. člen
(javna objava kazalnikov uspešnosti)
(1) Pri javni objavi rezultatov analiz
učinkovitosti naložb v pametna omrežja iz prve alineje prvega odstavka 87.
člena tega akta agencija izbere nabor kazalnikov, ki zagotavlja primerljivost
med posameznimi distribucijskimi podjetji, distribucijskimi operaterji oziroma
sistemskim operaterjem ali med sistemskimi operaterji na ravni Evropske unije.
Če to zaradi neusklajenosti definicij kazalnikov ni mogoče, agencija izbere
nabor najbolj reprezentativnih kazalnikov po lastni presoji. 
(2) Agencija javno objavi rezultate
vrednotenja kazalnikov uspešnosti na svojih spletnih portalih, v poročilih
agencije ali v okviru drugih elektronskih oziroma tiskanih publikacij. 
89. člen
(minimalni standardi pripravljenosti)
(1) Minimalni standardi pripravljenosti se
določajo z referenčnimi vrednostmi sistemskih kazalnikov pripravljenosti in
opredeljujejo minimalno zahtevano pripravljenost.
(2) Minimalna raven posameznega kazalnika
pripravljenosti se uporablja: 
-       
kot predpogoj za ocenjevanje uspešnosti naložb na podlagi kazalnikov
učinkovitosti oziroma,
-       
za funkcijsko povezavo med uspešnostjo naložb in upravičenimi stroški
preko odstopanja ΔKPIP–MSP iz 91. člena tega akta.
(3) Minimalna raven posameznega kazalnika
pripravljenosti je odvisna od strukture tega kazalnika, normativnih zahtev,
stopnje razvoja ter stanja tehnike in je določena v Prilogi 5.
90. člen 
(vpliv uspešnosti naložb na načrtovane
upravičene stroške)
Vpliv uspešnosti naložb se za posamezno
leto regulativnega obdobja ne načrtuje vnaprej.
91. člen
(vpliv uspešnosti naložb na priznane
upravičene stroške)
(1) Uspešnost naložb (ΔS(E)t)
se za posamezno leto regulativnega obdobja t izračuna na podlagi krovnih
kazalnikov pripravljenosti, ki odražajo minimalne standarde pripravljenosti in
ključnih kazalnikov učinkovitost naložb (KPIp – MSP
in KPIE) oziroma njunih odstopanj (ΔKPIp –
MSP in ΔKPIE) ter priznanih stroškov TOTEXE.
(2) Priznani stroški TOTEXE
za posamezno leto regulativnega obdobja se izračunajo na naslednji način:
 
kjer oznake
pomenijo:



priznani
  stroški;



priznani
  nadzorovani stroški delovanja in vzdrževanja elektrooperaterja oziroma
  distribucijskega podjetja i;



priznani
  stroški amortizacije elektrooperaterja oziroma distribucijskega podjetja i;



priznani
  stroški sistemskih storitev sistemskega operaterja; 



priznani
  stroški storitev prožnosti distribucijskega operaterja oziroma
  distribucijskega podjetja i; 



leto regulativnega obdobja.

(3) Vpliv ΔS(E)t se v
obliki spodbude za uspešnost (pozitivne ali negativne) za posamezno leto
regulativnega obdobja t ugotavlja na podlagi faktorjev upravičenosti et,
TOTEXE,t posebej za sistemskega operaterja, distribucijskega
operaterja oziroma distribucijsko podjetje i ter se določi na naslednji
način:
, 
kjer oznake
pomenijo:
           uspešnost naložb v
pametna omrežja za sistemskega operaterja, distribucijskega operaterja oziroma
distribucijsko podjetje i, ki je lahko pozitivna ali negativna; 
                 faktor
upravičenosti za sistemskega operaterja, distribucijskega operaterja oziroma
distribucijsko podjetje i;
       priznani stroški za
sistemskega operaterja, distribucijskega operaterja oziroma distribucijsko
podjetje i;
          odstopanje krovnega KPI
učinkovitosti naložb od osnovnice za sistemskega operaterja, distribucijskega
operaterja oziroma distribucijsko podjetje i;
     odstopanje krovnega KPI
pripravljenosti od minimalnih standardov ( za distribucijskega operaterja
in distribucijsko podjetje i oziroma  za sistemskega operaterja);
i                       distribucijski operater oziroma
distribucijsko podjetje ali sistemski operater.
92. člen
(odstopanje ključnih kazalnikov uspešnosti
od osnovnice)
(1) Osnovnica za izračun odstopanja
ključnega kazalnika uspešnosti ΔKPIE,t se določi kot vrednost
ključnega kazalnika uspešnosti naložb KPIE,t v prvem letu
regulativnega okvira (t = 1). 
(2) Če agencija na podlagi kazalnikov
uspešnosti ugotovi, da so vzročno posledične korelacije med ključnimi kazalniki
učinkovitosti in kazalniki pripravljenosti šibke, kar pomeni, da naložbe v
pametna omrežja niso vzrok za izmerjeno raven učinkovitosti, upošteva pri
izračunu ΔS(E)t vrednost ΔKPIE,t = 0.
(3) Izračun ΔKPIE,t določa
Priloga 5.
93. člen
(faktor upravičenosti)
(1) Agencija določi faktor upravičenosti qe,t
za posamezno leto regulativnega obdobja t za sistemskega operaterja,
distribucijskega operaterja oziroma distribucijsko podjetje i. 
(2) Faktor upravičenosti določa Priloga 5.
3.2.10. Raziskave in inovacije
94. člen
(namen in cilji)
Stroški raziskav in inovacij so upravičeni
stroški projektov, če se z njimi:
-       
zagotavlja financiranje raziskovalnih in demonstracijskih projektov
elektrooperaterjev, ki izpolnjujejo kriterije tega akta in omogočajo
potencialne neto širše družbene koristi;
-       
spodbuja raziskave oziroma demonstracije inovativnih prijemov pametnih
omrežij, medsektorskega povezovanja in ekosistema za globoko elektrifikacijo s
ciljem boljšega izkoriščanja obstoječe elektroenergetske infrastrukture in
obnovljivih virov energije kot tudi nizkoogljičnih in energijsko učinkovitih
rešitev z uporabo koncepta odprtih inovacij;
-       
preskusi lokalne dinamične omrežninske tarife za energijo za
distribucijsko omrežje na podlagi prostovoljnega sodelovanja odjemalcev in
-       
razširjajo znanja, pridobljena z izvajanjem projektov za zagotavljanje
koristi in prihrankov pri uporabi omrežja končnega odjemalca, ter zagotavljajo
učinkovitejše naložbe v omrežje na podlagi rezultatov projektov.
95. člen
(kvalifikacija projektov)
(1) Postopek in pogoje kvalificiranja
projektov na področju raziskav in inovacij določa Priloga 3, ki je sestavni del
tega akta.
(2) Elektrooperater mora agenciji prijaviti
vsak projekt iz prejšnjega člena pred začetkom izvajanja projekta. Prijavitelja
projekta, postopek prijave in vsebino vloge za kvalifikacijo projekta podrobneje
določa Priloga 3.
(2) Če agencija ugotovi vsebinsko
podvajanje projekta z že kvalificiranimi projekti v smislu uporabe iste ali
zelo podobne metode ali rešitve, se lahko odloči, da projekta ne kvalificira.
(4) Vloga za kvalifikacijo projekta je
sestavljena iz dveh delov. Agencija najkasneje v 30 dneh po prejemu popolnega
prvega dela vloge (osnovna prijava) pisno povabi elektrooperaterja k oddaji
drugega dela vloge (razširjena prijava). Če agencija na podlagi osnovne prijave
ugotovi, da projekt ni v skladu z namenom in cilji sheme raziskav in inovacij
iz 94. člena tega akta, elektrooperaterja ne povabi k oddaji razširjene vloge.
Agencija najkasneje v 45 dneh po prejemu popolnega drugega dela vloge pisno
obvesti elektrooperaterja o kvalifikaciji projekta.
96. člen
(opredelitev upravičenih stroškov)
(1) Stroški raziskav in inovacij so
stroški, ki so posledica kvalificiranih inovativnih projektov na področju
raziskav, eksperimentalnega razvoja in demonstracij in lahko vključujejo vse
vrste inovacij, vključno s poslovnimi, tehnološkimi in operativnimi, ter so
nastali v času od začetka zasnove projekta pred prijavo do zaključka projekta.
(2) Stroški raziskav in inovacij so stroški
materiala, stroški storitev, stroški dela, drugi poslovni odhodki in drugi
odhodki in niso upoštevani v okviru nadzorovanih stroškov delovanja in
vzdrževanja.
(3) Upravičenost teh stroškov iz prejšnjega
odstavka ni osredotočena izključno na inovativne projekte z morebitnimi direktnimi
nizkoogljičnimi in okoljskimi koristmi, tovrstne koristi projektov so lahko
tudi posredne.
(4) Stroški razvijanja niso upravičeni
stroški raziskav in inovacij.
97. člen
(določitev načrtovanih stroškov raziskav
in inovacij)
(1) Načrtovani stroški raziskav in inovacij
za posamezno leto regulativnega obdobja se izračunajo na naslednji način:
kjer oznake
pomenijo:



stroški raziskav in inovacij;



načrtovani viri za pokrivanje
  upravičenih stroškov zadnjega leta regulativnega obdobja pred začetkom novega
  regulativnega obdobja;



zadnje leto regulativnega obdobja
  pred začetkom novega regulativnega obdobja;



leto regulativnega obdobja.

(2) Če je regulativni okvir za
distribucijskega operaterja razdeljen na distribucijska podjetja, se načrtovani
stroški raziskav in inovacij določijo ločeno za distribucijska podjetja in
distribucijskega operaterja v skladu s prejšnjim odstavkom.
98. člen
(pravila za določitev priznanih stroškov
raziskav in inovacij)
(1) Priznani stroški raziskav in inovacij
se za posamezno leto regulativnega obdobja izračunajo tako, da se upoštevajo
določbe 3.2.10. odseka II. poglavja tega akta in pravila iz tega člena. 
(2) Pravila za določitev priznanih stroškov
raziskav in inovacij so: 
1.     
posamezen projekt mora biti kvalificiran v skladu s 3.2.10. odsekom II.
poglavja tega akta;
2.     
priznani stroški raziskav in inovacij v letu t se ugotovijo na
podlagi realiziranih stroškov in odhodkov iz poslovnih knjig elektrooperaterja
tistega leta, za katero se ugotavlja odstopanje od regulativnega okvira; 
3.     
priznani stroški raziskav in inovacij iz 94.
člena tega akta se za kvalificirane projekte priznajo največ do višine, ki se
izračuna na naslednji način:
in
kjer oznake pomenijo:

RIt

stroški
  raziskav in inovacij;


Vpt

priznani
  viri za pokrivanje upravičenih stroškov predhodnega leta;


BPSRI

drugi
  prihodki iz naslova brezplačno prevzetih sredstev za projekte iz 94. člena
  tega akta;


t

leto,
  za katero se ugotavlja odstopanje od regulativnega okvira;


pt

predhodno
  leto;


i

1
  do N;


N

število
  projektov od 1 do i;


Tro

trajanje
  regulativnega obdobja, izraženo s številom let;


n

1
  do Tro;

pri čemer se v
letu t tekočega regulativnega obdobja stroški raziskav in inovacij
priznajo do višine zamejitve, določene z enačbama iz te točke, hkrati pa
neizkoriščeni stroški raziskav in inovacij predhodnih let tekočega regulativnega
obdobja povečujejo zamejeno višino stroškov raziskav in inovacij leta t.
Če pa se projekt zaključi v letu t tekočega regulativnega obdobja in
stroški raziskav in inovacij presegajo zamejeno višino stroškov inovacij in
raziskav tega leta, se nepriznani stroški leta t pokrivajo v naslednjem
letu tekočega regulativnega obdobja do zamejitve;
4.     
če je projekt sofinanciran z brezplačno prevzetimi sredstvi, se na
podlagi deleža sofinanciranja preračuna 100-odstotna vrednost projekta, ko je
projekt finančno zaključen s strani sofinancerja. Za projekte, sofinancirane z
brezplačno prevzetimi sredstvi, se med trajanjem izvajanja teh projektov za
posamezno leto regulativnega obdobja priznajo stroški v višini realizacije teh
stroškov iz poslovnih knjig. Ti priznani stroški so akontacija teh stroškov
posameznega leta, kar pomeni, da ko je projekt finančno zaključen, se za
posamezen projekt upoštevajo stroški največ v višini preračunane 100-odstotne
vrednosti projekta.
99. člen
(nadzor nad izvajanjem projektov)
(1) Elektrooperater mora agenciji poročati
o izvajanju projektov na način, ki ga določa Priloga 3.
(2) Če agencija ugotovi kakršno koli
neskladnost pri izvajanju projekta z zahtevami tega akta, naloži
elektrooperaterju korektivne ukrepe ter rok za njihovo izvedbo. Če
elektrooperater neskladnosti pravočasno in v celoti ne odpravi, stroški,
nastali z izvajanjem tega projekta, niso upravičeni stroški elektrooperaterja.
(3) Elektrooperater mora za projekte iz 94.
člena tega akta voditi posebne evidence stroškov teh projektov.
3.2.11. Spodbude
3.2.11.1. Učinkovitost poslovanja elektrooperaterja in
brezplačno prevzeta sredstva
100. člen
(učinkovitost poslovanja
elektrooperaterja)
(1) Če elektrooperater realizira nižje
stroške, kot so priznani upravičeni stroški, razliko stroškov zadrži.
(2) Če elektrooperater realizira višje
stroške, kot so priznani upravičeni stroški, razliko pokriva iz reguliranega
donosa na sredstva.
(3) Če sistemski operater s svojimi
aktivnostmi znižuje obseg potrebnih sistemskih storitev tako, da je še vedno v
skladu z zahtevami zanesljivega delovanja elektroenergetskega sistema, se mu
prizna spodbuda v višini 10 odstotkov vrednosti prihranka, ki je enak
vrednosti, ki bi jo sistemski operater plačal za nakup te sistemske storitve.
101. člen
(brezplačno prevzeta sredstva)
(1) Če elektrooperater pridobi brezplačno
prevzeta sredstva vključno z denarnimi sredstvi za naložbe, se mu v upravičenih
stroških prizna stimulacija v enkratni višini 6 odstotkov od pridobljenih
brezplačno prevzetih sredstev v letu, ko je bilo sredstvo predano v uporabo.
(2) Če elektrooperater pridobi brezplačno
prevzeta denarna sredstva za pokrivanje stroškov raziskav in inovacij, se mu v
upravičenih stroških prizna stimulacija v enkratni višini 6 odstotkov od
prihodkov, izkazanih v poslovnih knjigah posameznega leta.
(3) Če mora elektrooperater iz kakršnega
koli razloga vrniti brezplačno prevzeta sredstva, prejeta stimulacija zmanjšuje
upravičene stroške pri ugotavljanju odstopanj od regulativnega okvira za tisto
leto regulativnega obdobja, ko je izvedeno vračilo teh sredstev. Stroški
delovanja in vzdrževanja nastali iz naslova vračila brezplačno prevzetih
sredstev, ter že pridobljene spodbude na podlagi metodologij, ki urejajo
določitev regulativnega okvira, niso upravičeni stroški elektrooperaterja.
3.2.11.2. Spodbujanje naložbenih projektov v pametna omrežja
102. člen
(namen in kontekst sheme spodbud)
(1) Za dosego cilja iz 2. in 3. točke 6.
člena tega akta agencija spodbuja naložbe elektrooperaterja v pametna omrežja s
ciljem omogočiti uvajanje uveljavljenih novih tehnologij za učinkovitejše
izkoriščanje obstoječega elektroenergetskega sistema, za učinkovito združevanje
ravnanja in ukrepov vseh uporabnikov, priključenih na elektroenergetski sistem,
zlasti proizvajanja električne energije iz obnovljivih ali distribuiranih virov
energije, hrambe energije ter prilagajanja odjema odjemalcev.
(2) Shema spodbud obsega finančne spodbude
za naložbe v pametna omrežja, in sicer:
-       
časovno omejene finančne spodbude in
-       
enkratne spodbude za uspešnost projekta.
(3) Vsota spodbud je navzgor zamejena z
vrednostjo 20 odstotkov izkazanih neto koristi celotnega projekta.
(4) V shemo spodbud agencija uvršča naložbe
v pametna omrežja, ki spodbujajo najbolj učinkovit razvoj omrežij, katerih
skupna vrednost v okviru posameznega projekta presega 100.000,00 eurov.
(5) Agencija nadzira izvajanje projektov,
uvrščenih v shemo spodbud.
(6) Za uvrstitev posamezne naložbe v
pametna omrežja v shemo spodbud morajo biti izpolnjeni kriteriji, ki so
določeni v 103. členu tega akta.
103. člen
(osnovni kriteriji sheme spodbud)
(1) Projekti rešitev pametnih omrežij
morajo biti v skladu z definicijo pametnega omrežja oziroma pametne energetske
infrastrukture iz 2. člena tega akta in skupaj s povezanimi podpornimi projekti
zagotavljajo celovito izrabo funkcionalnosti pametnih omrežij. Podporni
projekti vključujejo potrebno, v zasnovi kibernetsko varno IT podporo in IKT
infrastrukturo, v obsegu, nujno potrebnem za uvajanje prej omenjenih projektov
rešitev pametnih omrežij.
(2) Naložbe iz prejšnjega člena morajo biti
usmerjene v reševanje problematike na vsaj enem izmed naslednjih področij:
1.     
izboljšanje izkoriščenosti obstoječega elektroenergetskega sistema;
2.     
zagotavljanje prenosne zmogljivosti v smislu obvladovanja lokalnih
preobremenitev;
3.     
povečanje prenosne zmogljivosti sistema;
4.     
učinkovita integracija razpršenih virov v omrežje;
5.     
postavitev obratovalnih zahtev proizvodnim enotam, koordinirano
omejevanje delovanja proizvodnih enot in drugo;
6.     
zagotavljanje otočnega obratovanja (mikro omrežja) ob uporabi
proizvodnje iz obnovljivih virov;
7.     
izrabljanje naprednih tržnih in drugih ustreznih mehanizmov v smislu
zagotavljanja aktivnega sodelovanja uporabnikov v ukrepih elektrooperaterja kot
na primer v programih prilagajanja odjema na področju uporabe prožnosti;
8.     
spodbujanje energetske učinkovitosti v smislu zmanjšanja porabe
električne energije, priključne moči, konične moči, izgub v omrežju in drugo;
9.     
učinkovita integracija polnilne infrastrukture za polnjenje električnih
vozil v omrežje z vključevanjem pametne polnilne infrastrukture v programe
prilagajanja odjema s ciljem spodbujanja povečevanja rabe električne energije v
prometu;
10.  
optimizacija in koordinacija meddomenskega povezovanja (daljinsko
ogrevanje, plin) s ciljem boljšega izkoriščanja obstoječe elektroenergetske
infrastrukture in obnovljivih virov energije kot tudi nizkoogljičnih in
energijsko učinkovitih rešitev ali
11.  
izboljševanje oziroma ohranjanje ravni neprekinjenost napajanja in
kakovosti napetosti.
(3) Komponente za izvajanje tržnih mehanizmov,
ki se uvajajo v okviru projektov iz prejšnjega člena in ne služijo omrežju,
niso predmet upravičenih stroškov in te sheme spodbud.
104. člen
(časovno omejena finančna spodbuda)
(1) Naložbam v pametna omrežja, ki
izpolnjujejo osnovne kriterije iz prejšnjega člena, agencija v primeru
izpolnjevanja zahtevanih pogojev iz tega člena prizna spodbudo iz prve alineje
drugega odstavka 102. člena tega akta v višini 4 odstotkov od neodpisane
vrednosti sredstva na dan 31. decembra za
čas trajanja šestih let od dneva aktiviranja.
(2) Če elektrooperater za projekte iz 102.
člena tega akta delno ali v celoti pridobi brezplačno prevzeta sredstva ali
druga nepovratna sredstva, se spodbuda iz prejšnjega odstavka za tako
pridobljena sredstva ne prizna.
(3) Elektrooperater mora za kvalifikacijo
projekta za spodbudo iz prvega odstavka tega člena z dokumentacijo dokazati, da
bodo s projektom povezane naložbe v razvoj pametnih omrežij namenjene reševanju
problematike omrežja na področjih iz drugega odstavka prejšnjega člena.
Elektrooperater v vlogi za odobritev spodbud iz prvega odstavka tega člena
agenciji predloži:
1.     
opis projekta in uporabljenih ukrepov uvajanja pametnih omrežij z
navedbo reference na posamezen ukrep iz študije agencije o reguliranju na
področju pametnih omrežij, ki je objavljena na spletni strani agencije, oziroma
rešitve v študiji »Posodobitev nacionalnega programa pametnih omrežij« (EIMV in
drugi, št. 2444);
2.     
za projekt, katerega skupna vrednost je:
- 
do vključno 300.000 eurov: podrobno utemeljitev upravičenosti posamezne
naložbe glede na zgoraj naštete kriterije (vključno z opredelitvijo koristi v
primerjavi s konvencionalno naložbo, če je ta izvedljiva);
- 
nad 300.000 eurov: analizo stroškov in koristi projekta po priporočilih
Evropske komisije (»Guidelines for conducting a cost-benefit analysis of Smart
Grid projects«, Report EUR 25246 EN), s katero dokazuje upravičenost posamezne
naložbe glede na zgoraj naštete kriterije. Učinke oziroma uspešnost uvajanja
projekta mora prikazati na podlagi koristi oziroma z njimi povezanimi ključnimi
kazalniki uspešnosti v povezavi s storitvami in funkcionalnostmi skladno s prej
navedenimi priporočili. Izbiro koristi in ključnih kazalnikov uspešnosti iz
Priloge IV priporočil mora elektrooperater v vlogi utemeljiti;
3.     
projektni načrt;
4.     
dokumentacijo, iz katere je razvidna dejanska tehnična in časovna
izvedba projekta;
5.     
evidenco aktiviranih sredstev.
(4) Če elektrooperater dokaže, da je pri
načrtovanju in implementaciji rešitve uporabil pristop upoštevanja celotnega
elektroenergetskega sistema (prenosnega in distribucijskega), se mu dodatno k
spodbudi iz prvega odstavka tega člena prizna še spodbuda v višini 3 odstotkov
od neodpisane vrednosti sredstva na dan 31. decembra
za čas trajanja šestih let od dneva aktiviranja. Kot dokazilo morata
distribucijski operater in sistemski operater v vlogi iz prejšnjega odstavka
predložiti skupno izjavo o sodelovanju pri načrtovanju in implementaciji
naložbe s podrobno utemeljitvijo, iz katere izhaja, da je v okviru naložbe
uporabljena najbolj učinkovita zasnova rešitve za celotni elektroenergetski
sistem. Naložba mora zagotavljati učinkovit mehanizem koordinacije med
distribucijskim operaterjem in sistemskim operaterjem, ki vključuje učinkovito
izmenjavo pomembnih podatkov o stanju v distribucijskem sistemu v realnem času
(na manj kot 30 sekund). Utemeljitev mora biti podkrepljena z ovrednotenjem
enega ali več kazalnikov uspešnosti, ki naslavljajo pristop upoštevanja
celotnega elektroenergetskega sistema in ki po potrebi smiselno dopolnjujejo
nabor kazalnikov iz tretje alineje sedmega odstavka tega člena.
(5) Elektrooperater mora zagotoviti
korelacijo identifikatorja vsakega posameznega sredstva iz projektne
dokumentacije z identifikatorjem istega sredstva v registru sredstev, ki ga
elektrooperater uporablja za namene računovodenja. Če agencija iz predložene
dokumentacije ne more učinkovito preveriti vrste sredstva ter povezanosti
sredstva z naložbo, za katero elektrooperater uveljavlja spodbudo, se spodbuda
ne prizna.
(6) Elektrooperaterju, ki prijavlja
določeno naložbo v shemo spodbud v vlogi sodelujočega partnerja v projektu,
mora elektrooperater, ki je nosilec oziroma prijavitelj projekta, formalno
potrditi aktivirana sredstva.
(7) Agencija v okviru ugotavljanja
odstopanj na podlagi posredovanih podatkov in dokumentacije pri odločitvi, ali
je posamezen projekt upravičen do spodbude, presoja:
-       
izpolnjevanje osnovnih kriterijev;
-       
podrobno utemeljitev upravičenosti naložbe oziroma analizo stroškov in
koristi (skladnost izvedbe analize s priporočili Evropske komisije iz tretjega
odstavka tega člena in rezultat) glede na skupno vrednost projekta;
-       
odstopanja dejanske izvedbe projekta od načrta.
(8) Projekti skupnega interesa na področju
pametnih omrežij (PCI Smart Grids), ki jih je dokončno potrdila Evropska komisija,
so do spodbude iz prvega odstavka tega člena upravičeni brez presoje iz
prejšnjega odstavka.
(9) Agencija po opravljenem ugotavljanju
odstopanj od regulativnega okvira na spletnih straneh objavi na standardiziran
način osnovne informacije o naložbenih projektih, za katere so
elektrooperaterji pridobili spodbudo iz tega člena.
105. člen
(finančna spodbuda na podlagi uspešnosti
projekta)
(1) Za naložbe v pametna sredstva, ki so
pridobila časovno omejeno spodbudo iz prejšnjega člena, se pod pogoji iz
naslednjega odstavka elektrooperaterju prizna tudi enkratna spodbuda za
uspešnost projekta iz druge alineje drugega odstavka 102. člena tega akta v
višini 5 odstotkov od nabavne vrednosti sredstev, izključno potrebnih za
doseganje ključnih kazalnikov uspešnosti (v nadaljnjem besedilu: KPI),
ki jih opredeljuje Priloga 4, ki je sestavni del tega akta.
(2) Elektrooperater mora dokazati dejansko
uspešnost projekta na podlagi kazalnikov uspešnosti, na vsaj enem izmed štirih
prioritetnih področjih:
-       
učinkovitost integracije razpršene proizvodnje iz OVE;
-       
zmanjšanje lokalne konične obremenitve;
-       
povečanje prenosnih zmogljivosti in
-       
povečanje spoznavnosti distribucijskega omrežja.
(3) Elektrooperater mora zagotoviti
korelacijo identifikatorja vsakega posameznega sredstva s KPI z
identifikatorjem istega sredstva v registru sredstev, ki ga elektrooperater
uporablja za namene računovodenja. Če agencija iz predložene dokumentacije ne
more učinkovito preveriti vrste sredstva ter povezanosti sredstva s KPI,
za katero elektrooperater uveljavlja spodbudo, se spodbuda ne prizna.
106. člen
(kvalifikacija projekta za finančno
spodbudo na podlagi uspešnosti projekta)
(1) Elektrooperater mora agenciji
posredovati skupaj z vlogo iz tretjega odstavka 104. člena tega akta
dokumentacijo, s katero dokazuje upravičenost izvajanja posameznega ukrepa, in
sicer:
1.     
analizo začetnega stanja;
2.     
podroben opis predvidenega ukrepa za izboljšanje KPI z uporabo
novih tehnologij (pametna omrežja);
3.     
podroben opis primerljivega ukrepa za izboljšanje KPI na podlagi
klasičnega razvoja omrežja;
4.     
rezultate simulacij stanja po izvedbi klasičnega ukrepa in ukrepa
pametnih omrežij;
5.     
izračun KPI v skladu z metodologijo, ki jo opredeljuje Priloga 4,
ki vključuje:
a)   
izračun KPI za začetno stanje (KPIzačetno stanje);
b)   
predviden KPI za obe vrsti ukrepov, klasičnega (KPIklasičen
ukrep) in pametnih omrežij (KPIukrep pametnih
omrežij), če alternativni ukrep obstaja;
c)   
izračun faktorja razmerja KPI (fKPIpredviden).
(2) Agencija na podlagi validacije
informacij, pridobljenih na podlagi tretjega odstavka 104. člena tega akta ter
prejšnjega odstavka, kvalificira projekt za odobritev spodbude, pri čemer je
naložba v ukrep pametnih omrežij upravičena, če je vrednost fKPIpredviden
> 1. O kvalifikaciji projekta za odobritev spodbude, agencija obvesti
elektrooperaterja.
(3) Če agencija v postopku iz tega člena
ugotovi, da izračuni temeljijo na metodologiji, ki ni skladna s predpisano, ali
na nepreverljivih podatkih, podatkih slabe kakovosti oziroma izkrivljenih
informacijah, projekta ne kvalificira, o čemer obvesti elektrooperaterja.
107. člen
(priznanje finančne spodbude na podlagi
uspešnosti projekta)
(1) Elektrooperater mora agenciji
najkasneje v enem letu po zaključku kvalificiranega projekta predložiti
dokumentacijo, iz katere je razviden dejanski učinek projekta na podlagi KPI,
ki jih opredeljuje Priloga 4. Dokumentacija mora vsebovati:
-       
primerjalno analizo začetnega in doseženega stanja;
-       
izračun KPI za stanje po aktivaciji ukrepa (KPIkončno
stanje);
-       
izračun dejanskega doseženega izboljšanja KPI (ΔKPIdejanski).
(2) V odvisnosti od vrednosti ΔKPIdejanski
agencija elektrooperaterju prizna dodatno finančno spodbudo iz 105. člena tega
akta, kot je določeno v Prilogi 4.
(3) Če agencija v postopku iz tega člena
ugotovi, da izračuni temeljijo na metodologiji, ki ni skladna s predpisano, ali
na nepreverljivih podatkih, podatkih slabe kakovosti oziroma izkrivljenih
informacijah, spodbude elektrooperaterju ne prizna.
108. člen
(poročanje o izvajanju naložb v pametna
omrežja)
(1) Elektrooperater poroča letno o
izvajanju projekta po uspešni kvalifikaciji projekta, in sicer najkasneje do
31. januarja za preteklo leto.
(2) Strukturo in obliko poročila ter
navodila za izdelavo poročila iz prejšnjega odstavka objavi agencija na svoji
spletni strani.
109. člen
(nadzor nad izvajanjem naložb v pametna
omrežja)
(1) Agencija nadzira izvajanje
kvalificiranih naložb v pametna omrežja v okviru sheme spodbud iz drugega
odstavka 102. člena tega akta z uporabo naslednjih instrumentov:
-       
analizo poročil o izvajanju projekta in
-       
s pridobivanjem informacij o projektu na zahtevo.
(2) Če agencija na podlagi dejstev,
ugotovljenih v postopku spremljanja izvajanja naložb v pametna omrežja,
ugotovi, da naložba ne izpolnjuje več pogojev, na podlagi katerih je tej
naložbi odobrila spodbudo iz prvega odstavka 104. člena tega akta, naloži
elektrooperaterju korektivne ukrepe ter rok za njihovo izvedbo. Če
elektrooperater v roku ne odpravi nepravilnosti, agencija za vrednost že
priznanih spodbud zmanjša upravičene stroške v okviru postopka ugotavljanja
odstopanj od regulativnega okvira tistega leta, ko je agencija ugotovila, da
elektrooperater nepravilnosti ni odpravil.
110. člen
(omejevanje učinkovanja kazalnikov
uspešnosti)
(1) Zaradi spodbujanja naložb v pametna
omrežja na podlagi uspešnosti na projektni in sistemski ravni hkrati se za
preprečevanje večkratne finančne spodbude za zagotavljanje istih koristi pri
vrednotenju vpliva uspešnosti naložb na priznane upravičene stroške
elektrooperaterja oziroma distribucijskega podjetja iz 91. člena tega akta
upoštevajo ustrezne omejitve pri upoštevanju kazalnikov uspešnosti. 
(2) Če je elektrooperater ali
distribucijsko podjetje v letu t upravičeno do spodbude na podlagi 105.
člena tega akta, potem se vpliv uspešnosti naložb na priznane upravičene
stroške elektrooperaterja ΔS(E)t iz 91. člena tega akta
izračuna tako, da se odstopanji krovnih KPI pripravljenosti oziroma
učinkovitosti (ΔKPIE,t, ΔKPIp – MSP)
izračunata brez upoštevanja kazalnikov uspešnosti, ki so neposredno povezljivi
s ključnimi kazalniki uspešnosti, opredeljenimi v 105. členu tega akta oziroma
natančneje določenimi v Prilogi 4.
(3) Korelacijska tabela med kazalniki
uspešnosti iz prejšnjega odstavka tega člena in pravila za izračun krovnih KPI
pripravljenosti oziroma učinkovitosti so podani v Prilogi 5.
(4) Elektrooperater oziroma distribucijsko
podjetje je upravičeno do časovno omejene finančne spodbude iz 104. člena tega
akta na podlagi opravljene kvalifikacije projekta ne glede na odobreno spodbudo
iz 91. člena tega akta. 
3.2.11.3. Pravila za določitev načrtovanih in priznanih spodbud
111. člen
(določitev načrtovanih spodbud)
V regulativnem okviru se načrtuje samo
spodbuda za sistemske storitve v skladu s tretjim odstavkom 100. člena tega
akta. Osnova za izračun spodbude pa sta količina in cena posamezne sistemske
storitve, določeni v skladu s 36. členom tega akta. 
112. člen
(pravila za določitev priznanih spodbud)
Priznane spodbude se za posamezno leto
regulativnega obdobja in za posamezno vrsto spodbud izračunajo tako, da se upoštevajo
določbe 3.2.11. odseka II. poglavja tega akta. 
3.3. Viri za pokrivanje upravičenih
stroškov
3.3.1. Splošno
113. člen
(viri za pokrivanje upravičenih stroškov)
(1) Viri za pokrivanje upravičenih stroškov
regulativnega obdobja se izračunajo kot vsota virov za pokrivanje upravičenih
stroškov posameznih let regulativnega obdobja.
(2) Dodatno se za distribucijskega
operaterja viri za pokrivanje upravičenih stroškov za posamezno leto
regulativnega obdobja izračunajo kot vsota virov za pokrivanje upravičenih
stroškov distribucijskega operaterja in distribucijskih podjetij.
(3) Vir za pokrivanje upravičenih stroškov
za posamezno leto regulativnega obdobja je reguliran letni prihodek. 
114. člen
(določitev reguliranega letnega prihodka)
Reguliran letni prihodek za posamezno leto
regulativnega obdobja se izračuna na naslednji način:
kjer oznake
pomenijo:



reguliran prihodek, ki se
  izračuna kot seštevek zneska zaračunanih omrežnin in drugih prihodkov;



zaračunani zneski omrežnine za
  prenosni sistem, omrežnine za distribucijski sistem, omrežnine za priključno
  moč in omrežnine za čezmerno prevzeto jalovo energijo, ki so zmanjšani za
  primanjkljaj omrežnin iz preteklih let ali povečani za presežek omrežnin iz
  preteklih let;



drugi prihodki posameznega leta
  regulativnega obdobja;



leto regulativnega
  obdobja.

3.3.2. Omrežnina
115. člen
(omrežnina in način določitve omrežnine)
(1) Omrežnina je znesek, ki ga je za
uporabo elektroenergetskega sistema dolžan plačati uporabnik in je vir za
pokrivanje upravičenih stroškov. Skupni znesek omrežnine se izračuna na
naslednji način:
kjer oznake
pomenijo:



znesek
  omrežnine;



znesek
  omrežnine za prenosni sistem;



znesek omrežnine za distribucijski sistem;



znesek
  omrežnine za priključno moč;



znesek
  omrežnine za čezmerno prevzeto jalovo energijo;



odstopanje od
  regulativnega okvira preteklih let, ugotovljeno v skladu s 116. členom tega
  akta, ki se upošteva v posameznem letu regulativnega obdobja;



leto
  regulativnega obdobja.

(2) Znesek posamezne omrežnine iz prejšnjega
odstavka se izračuna v skladu s sedmim odstavkom 7. člena tega akta.
(3) Načrtovana omrežnina za prenosni sistem
in načrtovana omrežnina za distribucijski sistem se izračunata na način, kot je
določeno v 9. členu tega akta. Načrtovana omrežnina za priključno moč se
izračuna kot produkt načrtovanih priključnih moči, ki jih posreduje
elektrooperater in tarifne postavke za omrežnino za priključno moč. Načrtovana
omrežnina za čezmerno prevzeto jalovo energijo se ne načrtuje vnaprej.
(4) Priznana omrežnina posameznega leta
regulativnega obdobja se izračuna v skladu s prvim odstavkom tega člena ob
upoštevanju sedmega odstavka 7. člena tega akta za posamezno vrsto omrežnine in
odstopanja od regulativnega okvira preteklih let, ki je ugotovljeno v skladu s
116. členom tega akta. 
116. člen
(odstopanje od regulativnega okvira
preteklih let)
(1) Pri določitvi načrtovane omrežnine za
prenosni sistem in omrežnine za distribucijski sistem se kumulativno odstopanje
od regulativnega okvira preteklih let izračuna na naslednji način:
kjer oznake
pomenijo:



kumulativno odstopanje od
  regulativnega okvira preteklih let, ki se upošteva v regulativnem okviru;



odstopanje od regulativnega
  okvira posameznega leta regulativnega obdobja, ki je bilo do izdaje odločbe o
  regulativnem okviru ugotovljeno v skladu s 3.4. pododdelkom II. poglavja tega
  akta z odločbo agencije; 



obresti posameznega leta
  regulativnega obdobja;



časovno obdobje, ki je odvisno od
  zaključenih postopkov ugotavljanja odstopanj do izdaje odločbe o regulativnem
  okviru;



1 do .

(2) Odstopanje od regulativnega okvira
preteklih let, ki je določeno v skladu s prejšnjim odstavkom, se za posamezno
leto regulativnega obdobja izračuna na naslednji način:
kjer oznake
pomenijo:



kumulativno odstopanje od
  regulativnega okvira preteklih let, ki se upošteva v regulativnem okviru;



odstopanje od regulativnega
  okvira preteklih let, ki se upošteva v posameznem letu regulativnega obdobja;



trajanje regulativnega obdobja,
  izraženo s številom let.

(3) Odstopanje od regulativnega okvira
preteklih let je v izračunu odstopanja od regulativnega okvira enako
odstopanju, ki je bilo upoštevano pri določitvi načrtovane omrežnine za
prenosni sistem in omrežnine za distribucijski sistem. 
3.3.3. Drugi prihodki
117. člen
(vrste drugih prihodkov)
(1) Drugi prihodki (DP) so prihodki,
ki izvirajo iz opravljanja dejavnosti elektrooperaterja in so bili stroški,
povezani s temi prihodki, predhodno priznani v okviru upravičenih stroškov. Ti
prihodki so namenjeni pokrivanju upravičenih stroškov elektrooperaterja in so:
1.     
usredstveni lastni proizvodi in lastne storitve;
2.     
prihodki od prodaje električne energije v okviru dejavnosti
elektrooperaterja (zasilna oskrba, neupravičen odjem električne energije,
napačne meritve in drugo); 
3.     
prihodki od prodaje drugih storitev, ki so določene v skladu z aktom za
obračunavanje omrežnine;
4.     
prihodki od prezasedenosti v skladu s predpisi, ki urejajo zadevno
področje; 
5.     
prihodki iz naslova medsebojnih nadomestil med sistemskimi operaterji
(mehanizem ITC); 
6.     
prihodki, povezani z električno energijo za izravnavo sistema, in
prihodki odstopanj iz tega naslova; 
7.     
prihodki, povezani s povprečnimi stroški priključevanja in omrežnino za
priključno moč, ki je bila končnim odjemalcem zaračunana do 31. decembra 2015; 
8.     
prihodki, povezani z brezplačno prevzetimi sredstvi, sredstvi,
pridobljenimi s plačili nesorazmernih stroškov za priključitev na sistem in
drugimi nepovratnimi sredstvi, sredstvi, ki so zgrajena s sofinanciranjem, ter
sredstvi, ki so zgrajena s sredstvi iz prezasedenosti; 
9.     
prihodki, povezani z brezplačno prevzetimi sredstvi, pridobljeni za
sofinanciranje projektov raziskav in inovacij; 
10.  
prevrednotovalni poslovni prihodki, povezani s sredstvi; 
11.  
odškodnine od zavarovalnic ali tretjih oseb ter druga nepovratna
sredstva za pokrivanje stroškov škod; 
12.  
prihodki, ki so posledica prenosa znanja ali sredstev na druge družbe
ali dejavnosti z namenom trženja le-teh;
13.  
prihodki od prejete državne pomoči; 
14.  
refundacija nadomestil stroškov dela;
15.  
ostali prihodki od prodaje, ki niso upoštevani v 1. do 14. točki tega
odstavka;
16.  
ostali poslovni prihodki, ki niso upoštevani v 1. do 14. točki tega
odstavka; 
17.  
ostali drugi prihodki, ki niso upoštevani v 1. do 14. točki tega
odstavka in 
18.  
finančni prihodki.
(2) Med prevrednotovalnimi poslovnimi
prihodki iz naslova terjatev do kupcev za omrežnino mora distribucijski
operater izkazati tudi prevrednotovalne poslovne prihodke izterjanih terjatev
do kupcev iz naslova omrežnine, ki jo za račun distribucijskega operaterja
zaračunavajo dobavitelji. Distribucijski operater mora od dobaviteljev
pridobiti vso dokumentacijo o izterjanih terjatvah, na podlagi katere bo
preveril pravilnost prevrednotovalnih poslovnih prihodkov.
(3) Kot drugi prihodki se ne upoštevajo
finančni prihodki, razen prihodki v zvezi z obrestovanjem odstopanj od
regulativnega okvira v skladu s 123. členom tega akta, in prihodki od
usredstvenih lastnih proizvodov in storitev ter prihodki, ki so posledica
predhodno nepriznanih upravičenih stroškov, vendar največ do višine teh
predhodno nepriznanih stroškov.
(4) Če sistemskemu operaterju na podlagi
ugotovljenih količin pripada višja omrežnina za čezmerno prevzeto jalovo
energijo, kot je skupna omrežnina za čezmerno prevzeto jalovo energijo,
zaračunana končnim odjemalcem na distribucijskem sistemu, razlika ne sme
bremeniti omrežnin distribucijskega operaterja, prav tako pa ta razlika ni
upravičen strošek distribucijskega operaterja.
(5) Elektrooperater je dolžan voditi
podrobne evidence o realiziranih drugih prihodkih, ki izvirajo iz dejavnosti
elektrooperaterja. Med drugimi prihodki mora v okviru poslovnih knjig in
pomožnih evidenc za potrebe regulacije izkazati vse prihodke, ki nastanejo ali
so posledica izvajanja dejavnosti elektrooperaterja. Med druge prihodke, ki so
namenjeni pokrivanju upravičenih stroškov elektrooperaterja, se štejejo tudi
prihodki od prodaje sredstev ali delov sredstev, ki se prodajo kot odpadni
material, in so bili za ta sredstva predhodno priznani upravičeni stroški.
118. člen
(določitev načrtovanih drugih prihodkov)
Načrtovani drugi prihodki za posamezno leto
regulativnega obdobja se izračunajo na naslednji način:
kjer oznake
pomenijo:



drugi prihodki
  posameznega leta regulativnega obdobja;



drugi prihodki
  predhodnega leta;



faktor
  načrtovane letne inflacije;



predhodno
  leto;



leto regulativnega
  obdobja.

119. člen
(osnova za določitev načrtovanih drugih
prihodkov)
(1) Ne glede na določbe 118. člena tega
akta in ob upoštevanju kriterijev iz 3.3.3. odseka II. poglavja tega akta se
pri določitvi načrtovanih drugih prihodkov za prvo leto regulativnega obdobja
namesto DPt upošteva povprečje realiziranih drugih prihodkov
let t-5, t-4 in t-3 pred začetkom regulativnega obdobja.
(2) Ne glede na določbe 118. člena tega
akta se prihodki od prezasedenosti in njihova poraba za posamezna leta
regulativnega obdobja načrtujejo na podlagi s strani agencije opravljene
presoje ocene, ki jo predloži sistemski operater.
(3) Ne glede na določbe 118. člena tega
akta se odškodnine od zavarovalnic ali tretjih oseb ter druga nepovratna
sredstva za pokrivanje stroškov škod (11. točka prvega odstavka 117. člena tega
akta), prihodki od prejetih državnih pomoči (13. točka prvega odstavka 117.
člena tega akta) ter prihodki, povezani z brezplačno prevzetimi sredstvi, pridobljeni
za sofinanciranje projektov raziskav in inovacij (9. točka prvega odstavka 117.
člena tega akta), ne načrtujejo vnaprej. Prav tako se ne načrtujejo vnaprej
prihodki, ki so posledica prenosa znanja ali sredstev na druge družbe ali
dejavnosti z namenom trženja le-teh (12. točka prvega odstavka 117. člena tega
akta).
(4) Ne glede na določbe 118. člena tega
akta se prihodki, povezani z brezplačno prevzetimi sredstvi, sredstvi,
pridobljenimi s plačili nesorazmernih stroškov za priključitev na sistem in
drugimi nepovratnimi sredstvi, ter sredstvi, ki so zgrajena s sofinanciranjem
za financiranje naložb za posamezno leto regulativnega obdobja načrtujejo v
višini načrtovane amortizacije za ta sredstva.
120. člen
(pravila za določitev priznanih drugih
prihodkov)
(1) Priznani drugi prihodki se za posamezno
leto regulativnega obdobja izračunajo tako, da se upoštevajo določbe 3.3.3.
odseka II. poglavja tega akta in pravila iz tega člena. 
(2) Pravila za določitev priznanih drugih
prihodkov so: 
1.     
priznani prihodki od prezasedenosti v skladu z 19. členom Uredbe
2019/943/EU;
2.     
priznani prihodki, povezani s povprečnimi stroški priključevanja in
omrežnino za priključno moč, ki je bila končnim odjemalcem zaračunana do 31. decembra 2015, ki se izračunajo na podlagi
obračunane amortizacije teh sredstev;
3.     
priznani prihodki, povezani z brezplačno prevzetimi sredstvi, sredstvi,
pridobljenimi s plačili nesorazmernih stroškov za priključitev na sistem,
brezplačno prevzetimi evropskimi sredstvi in drugimi nepovratnimi sredstvi ter
sredstvi, ki so zgrajena s sofinanciranjem, ter sredstvi, ki so zgrajena s
sredstvi iz prezasedenosti, se izračunajo na podlagi obračunane amortizacije
teh sredstev;
4.     
priznani prihodki iz naslova odškodnin od zavarovalnic in tretjih oseb
ter druga nepovratna sredstva za pokrivanje škod, ki se izračunajo na podlagi
realiziranih prihodkov ob upoštevanju 25. člena tega akta;
5.     
priznani prihodki, ki so posledica prenosa znanja ali sredstev na druge
družbe ali dejavnosti z namenom trženja le-teh najmanj v višini predhodno
priznanih upravičenih stroškov;
6.     
priznani ostali prihodki od prodaje (15. točka prvega odstavka 117.
člena tega akta), ostali poslovni prihodki (16. točka prvega odstavka 117.
člena tega akta) in ostali drugi prihodki (17. točka prvega odstavka 117. člena
tega akta) so enaki načrtovanim drugim prihodkom iz odločbe za regulativni
okvir, če so stroški priznani v okviru nadzorovanih stroškov delovanja in
vzdrževanja;
7.     
preostali priznani drugi prihodki iz prvega odstavka 117. člena tega
akta se izračunajo na podlagi realiziranih prihodkov iz poslovnih knjig
elektrooperaterja.
3.4. Odstopanje od regulativnega
okvira posameznega leta (leto t) regulativnega obdobja
121. člen
(odstopanje od regulativnega okvira leta t)
(1) Odstopanje od regulativnega okvira za
posamezno leto (leto t) regulativnega obdobja se odraža v presežku ali
primanjkljaju omrežnine (Δro).
(2) Presežek omrežnine je presežek
priznanega reguliranega letnega prihodka nad priznanimi letnimi upravičenimi
stroški elektrooperaterja in se ugotovi kot razlika med priznanimi upravičenimi
stroški in zaračunanimi omrežninami (zmanjšanimi za primanjkljaj omrežnin iz
preteklih let ali povečanimi za presežek omrežnin iz preteklih let) in drugih
letnih prihodkov iz dejavnosti elektrooperaterja. Presežek omrežnine agencija
upošteva pri določitvi omrežnin v naslednjem regulativnem obdobju ali
naslednjih regulativnih obdobjih kot že zaračunano omrežnino preteklih obdobij
in se tako namensko uporabi za izvajanje dejavnosti elektrooperaterja.
(3) Primanjkljaj omrežnin je primanjkljaj
priznanega reguliranega letnega prihodka za pokrivanje priznanih upravičenih
stroškov elektrooperaterja in se ugotovi kot razlika med priznanimi
upravičenimi stroški in zaračunanimi omrežninami (zmanjšanimi za primanjkljaj
omrežnin iz preteklih let ali povečanimi za presežek omrežnin iz preteklih let)
in drugimi letnimi prihodki iz dejavnosti elektrooperaterja. Agencija znesek
primanjkljaja omrežnin upošteva pri določitvi omrežnin v naslednjem
regulativnem obdobju ali naslednjih regulativnih obdobjih.
(4) Odstopanje od regulativnega okvira za
posamezno leto regulativnega obdobja, ki se odraža v presežku ali primanjkljaju
omrežnine, je dolžan ugotavljati elektrooperater.
122. člen
(izračun odstopanja od regulativnega
okvira)
(1) Odstopanje od regulativnega okvira za
posamezno leto regulativnega obdobja se izračuna na naslednji način:
kjer oznake
pomenijo:



odstopanje od regulativnega
  okvira, pri čemer negativna vrednost pomeni presežek omrežnine, pozitivna
  vrednost pa primanjkljaj omrežnine; 



priznani upravičeni stroški;



priznani reguliran prihodek;



posamezno leto regulativnega
  obdobja, za katero se ugotavljajo odstopanja od regulativnega okvira.

(2) Priznani upravičeni stroški in priznani
regulirani prihodki se določijo na podlagi pravil za določitev priznanih
upravičenih stroškov in priznanih reguliranih prihodkov, ki so določeni pri
posameznem upravičenem strošku ali reguliranem prihodku.
(3) Agencija za pregleden in enoten pristop
ugotavljanja odstopanj od regulativnega okvira elektrooperaterju posreduje
računalniški model za izračun odstopanj od regulativnega okvira.
(4) Elektrooperater je dolžan zagotoviti,
da z oddajo odstopanj od regulativnega okvira agencija prejme pravilne, popolne
in nezavajajoče podatke o poslovanju za posamezno leto regulativnega obdobja,
če agencija z njimi že ne razpolaga.
123. člen
(obrestovanje odstopanja od regulativnega
okvira)
(1) Odstopanje od regulativnega okvira, ki
se odraža v presežku ali primanjkljaju omrežnine za posamezno leto regulativnega
obdobja, in sredstva na ločenem internem računu iz tretjega odstavka 19. člena
Uredbe 2019/943/EU se letno obrestujejo.
(2) Odstopanje od regulativnega okvira, ki
se odraža v presežku ali primanjkljaju omrežnine za posamezno leto
regulativnega obdobja, se letno obrestuje z upoštevanjem povprečne letne
vrednosti odstopanj in letne obrestne mere, ki je za posamezno regulativno
obdobje določena v III. poglavju Priloge 1.
(3) Povprečna letna vrednost odstopanj od
regulativnega okvira za posamezno leto regulativnega obdobja se izračuna kot
povprečna vrednost stanja odstopanja na začetku posameznega leta in stanja
odstopanja na koncu posameznega leta regulativnega obdobja.
(4) Sredstva na ločenem internem računu iz
tretjega odstavka 19. člena Uredbe 2019/943/EU se obravnavajo kot presežek
omrežnine in se letno obrestujejo z upoštevanjem povprečne letne vrednosti
sredstev na ločenem internem računu in letne obrestne mere, ki je za posamezno
regulativno obdobje določena v III. poglavju Priloge 1.
(5) Povprečna letna vrednost sredstev na
ločenem internem računu za posamezno leto regulativnega obdobja se izračuna kot
povprečna vrednost stanja na začetku posameznega leta in stanja sredstev na
ločenem internem računu na koncu posameznega leta regulativnega obdobja.
(6) Obresti za posamezno leto regulativnega
obdobja se izračunajo na naslednji način:
,
kjer oznake
pomenijo:



obresti;



obresti od presežka ali
  primanjkljaja omrežnine;



obresti od sredstev na internem
  računu iz tretjega odstavka 19. člena Uredbe 2019/943/EU;



leto regulativnega obdobja.

4. Regulativni okvir, če distribucijski
operater ni lastnik pomembnega dela distribucijskega sistema ali če bistvene
naloge distribucijskega operaterja izvaja druga oseba
124. člen
(pravila za določitev najemnine in plačila
za izvajanje nalog)
(1) Če distribucijski operater najame
distribucijski sistem, se za posamezno leto regulativnega obdobja najemnina za
posameznega najemodajalca izračuna na naslednji način:
,
kjer oznake
pomenijo:



najemnina za najeti
  distribucijski sistem;



strošek amortizacije
  elektroenergetske infrastrukture najetega distribucijskega sistema;



reguliran donos na sredstva od
  elektroenergetske infrastrukture najetega distribucijskega sistema;



leto regulativnega obdobja.

(2) Če distribucijski operater prenese
izvajanje svojih nalog na distribucijsko podjetje, se za posamezno leto
regulativnega obdobja plačilo za izvajanje nalog za posamezno distribucijsko
podjetje izračuna na naslednji način:
kjer oznake pomenijo:



plačilo za
  izvajanje nalog distribucijskega podjetja;



stroški
  delovanja in vzdrževanja distribucijskega podjetja;



strošek
  amortizacije ostalih sredstev distribucijskega podjetja; 



reguliran
  donos na ostala sredstva distribucijskega podjetja;



stroški
  storitev prožnosti distribucijskega operaterja;



kakovost
  oskrbe za distribucijsko podjetje;



uspešnost
  naložb v pametna omrežja;



raziskave in
  inovacije distribucijskega podjetja;



spodbude
  distribucijskega podjetja;



stroški delovanja
  in vzdrževanja, strošek amortizacije sredstev, ki niso distribucijski sistem,
  reguliran donos na sredstva, ki niso distribucijski sistem, kakovost oskrbe,
  raziskave in inovacije ter spodbude za prenesene naloge iz distribucijskega
  podjetja na distribucijskega operaterja;



leto
  regulativnega obdobja.

(3) Distribucijsko podjetje in
distribucijski operater morata voditi ločene evidence o elektroenergetski
infrastrukturi najetega distribucijskega sistema in ostalih sredstvih.
(4) Distribucijski operater mora najkasneje
do začetka postopka za določitev regulativnega okvira v pogodbi z
distribucijskim podjetjem določiti vrste in obseg posameznih nalog, ki jih bo v
posameznem letu regulativnega obdobja izvajal sam, in vrste in obseg posameznih
nalog, ki jih bo prenesel v izvajanje distribucijskemu podjetju.
(5) Distribucijski operater in
distribucijsko podjetje v pogodbi iz prejšnjega odstavka določita višino PNstr
po posamezni vrsti upravičenih stroškov, če so bili stroški predhodno
priznani distribucijskemu podjetju. 
(6) Distribucijski operater in
distribucijsko podjetje pogodbeno uredita vire financiranja najemnine in
plačila za izvajanje nalog, način financiranja, medletno zaračunavanje
najemnine in plačila za izvajanje nalog ter roke plačil. Distribucijski
operater v plačilu za izvajanje nalog upošteva tudi obresti od presežka ali
primanjkljaja omrežnine, ki so izračunane v skladu s 123. členom tega akta.
5. Nepomemben del distribucijskega
sistema
125. člen
(določanje upravičenih stroškov)
(1) Če ima distribucijski operater v najemu
del distribucijskega sistema, ki ni v lasti distribucijskih podjetij, se pri
določitvi upravičenih stroškov za ta del sistema namesto najemnine določi
strošek amortizacije in reguliran donos na sredstva v skladu z določbami tega
akta. Pri določitvi stroškov delovanja in vzdrževanja za distribucijskega
operaterja se stroški najemnine ne upoštevajo, ker so vključeni v strošek
amortizacije in reguliran donos na sredstva. Distribucijski operater določi
najemnino za nepomembne dele distribucijskega sistema na podlagi sklenjenih
pogodbenih razmerij in priznanih upravičenih stroškov, določenih v skladu z
določbami tega akta.
(2) Za določitev načrtovanih stroškov
amortizacije in reguliranega donosa na sredstva je distribucijski operater
dolžan posredovati podatke, ki jih agencija potrebuje za določitev navedenih
stroškov v skladu z določbami tega akta. Distribucijski operater je dolžan
zagotoviti te podatke v okviru pogodbenega razmerja z najemodajalcem.
(3) Če distribucijski operater najema
sredstvo od fizične osebe, ki ne opravlja dejavnosti, ali pravne osebe in ta
oseba ne razpolaga s knjigovodsko vrednostjo tega sredstva, mora za določitev
stroška amortizacije in reguliranega donosa na sredstva ne glede na prejšnji
odstavek posredovati podatke za primerljivo sredstvo, ki ga ima v lasti ali
najemu od distribucijskega podjetja zadevnega območja distribucijskega sistema.
(4) Priznan strošek amortizacije in priznan
reguliran donos na sredstva se izračunata na podlagi določb tega akta in podatkov,
potrebnih za izračun stroška amortizacije in donosa na sredstva. Če je vsota
priznanih stroškov amortizacije in priznanega reguliranega donosa na sredstva
višja, kot znaša višina najemnine iz pogodbe z najemodajalcem, se v izračunu
odstopanj od regulativnega okvira upošteva najemnina.
6. Zaprti distribucijski sistemi
126. člen
(način določanja omrežnine)
(1) Če je operater zaprtega
distribucijskega sistema pridobil izjemo v skladu s 93. členom EZ-1 oziroma 90.
členom ZOEE, omrežnino določi operater zaprtega distribucijskega sistema v
skladu z določbami tega akta.
(2) Če operater zaprtega distribucijskega
sistema ni pridobil izjeme v skladu s 93. členom EZ-1 oziroma 90. členom ZOEE
ali če uporabnik zaprtega distribucijskega sistema zahteva, da omrežnino določi
agencija, omrežnino določi agencija v skladu z določbami tega akta.
III. PREHODNE IN KONČNI DOLOČBI
127. člen
(trajanje regulativnega obdobja)
Ne glede na 3. člen tega akta traja prvo
regulativno obdobje eno leto in traja od 1. januarja 2023 do 31. decembra 2023.
128. člen
(regulativno obdobje od 1. januarja 2023
do 31. decembra 2023)
(1) Ne glede na prvi odstavek 20. člena
tega akta se za regulativno obdobje, ki traja od 1. januarja 2023 do 31.
decembra 2023, za distribucijska podjetja in sistemskega operaterja kot osnova
za izračun načrtovanih nadzorovanih stroškov delovanja in vzdrževanja namesto
načrtovanih nadzorovanih stroškov delovanja in vzdrževanja predhodnega leta (NSDVpt)
upošteva povprečje realiziranih nadzorovanih stroškov delovanja in vzdrževanja
let t-5, t-4 in t-3, ki so izračunani v skladu s kriteriji
upravičenosti iz tega akta. 
(2) Ne glede na prejšnji odstavek so v
povprečje realiziranih nadzorovanih stroškov delovanja in vzdrževanja iz
prejšnjega odstavka vključeni tudi povprečni priznani nenadzorovani stroški
delovanja in vzdrževanja iz naslova novih nalog, ki so bili priznani v
regulativnih obdobjih od leta 2016 do 2020. Povprečna vrednost priznanih
nenadzorovanih stroškov delovanja iz naslova novih nalog se izračuna kot povprečna
vrednost pri odstopanju od regulativnega okvira priznanih nenadzorovanih
stroškov delovanja in vzdrževanja za posamezno novo nalogo v obdobju od 2016 do
2020, in sicer glede na število let, v katerih so bili ti stroški priznani pri
odstopanju od regulativnega okvira.
(3) Če so v nadzorovane stroške delovanja
in vzdrževanja iz prvega odstavka tega člena vključeni priznani stroški novih
nalog na podlagi določb drugega odstavka, je treba pri izračunu načrtovanega
deleža (dvzd, dstr in dmd) ustrezno upoštevati stroške iz
drugega odstavka tega člena. 
(4) Ne glede na peti odstavek 18. člena
tega akta in deveti odstavek 19. člena tega akta se za regulativno obdobje od
1. januarja 2023 do 31. decembra 2023 izračuna odstotek spremembe dolžine vodov
(ivodi), odstotek spremembe števila postaj (ipostaje) in odstotek
spremembe števila uporabnikov (iuporabnik) s primerjavo stanja na dan
31. december 2023 glede na realizirano stanje na dan 31. december 2020. 
(5) Ne glede na 1. točko drugega odstavka
22. člena tega akta se za regulativno obdobje, ki traja od 1. januarja 2023 do
31. decembra 2023, kot osnova za izračun priznanih nadzorovanih stroškov
delovanja in vzdrževanja upošteva osnova teh stroškov, ki je izračunana v
skladu s prvim odstavkom tega člena.
(6) Ne glede na prejšnji odstavek so v
osnovo za izračun priznanih nadzorovanih stroškov delovanja in vzdrževanja iz
prejšnjega odstavka vključeni tudi povprečni priznani nenadzorovani stroški
delovanja in vzdrževanja iz naslova novih nalog, ki so bili priznani v regulativnih
obdobjih od leta 2016 do 2022. Povprečna vrednost priznanih nenadzorovanih
stroškov delovanja iz naslova novih nalog se izračuna kot povprečna vrednost
pri odstopanju od regulativnega okvira priznanih nenadzorovanih stroškov
delovanja in vzdrževanja za posamezno novo nalogo v obdobju od 2016 do 2022, in
sicer glede na število let, v katerih so bili ti stroški priznani pri
odstopanju od regulativnega okvira.
(7) Za regulativno obdobje, ki traja od 1.
januarja 2023 do 31. decembra 2023, se pri določitvi faktorja individualne
stroškovne učinkovitosti (ISU) za sistemskega operaterja iz 2. oddelka
I. poglavja Priloge 1 upoštevajo naslednje vrednosti za uteži:
Faktor individualne stroškovne učinkovitosti
(ISU) za sistemskega operaterja za regulativno obdobje od 1. januarja
2023 do 31. decembra 2023 znaša 0,997.
(8) Za regulativno obdobje, ki traja od 1.
januarja 2023 do 31. decembra 2023, se načrtovana cena za preostale količine
električne energije za izgube iz 31. člena tega akta določi na podlagi povprečja
cen električne energije za produkta pasovne in vršne energije vseh dnevnih
trgovanj za leto regulativnega obdobja od vključno 1. junija do vključno 31.
avgusta leta pred začetkom regulativnega obdobja leta 2023, doseženih na
madžarski energetski borzi.
129. člen
(regulativno obdobje od 1. januarja 2023
do 31. decembra 2023 in regulativno obdobje od 1. januarja 2024 do 31. decembra
2028)
(1) Ne glede na osmo in sedemnajsto alinejo
2. člena tega akta so za drugo regulativno obdobje od 1. januarja 2024 do 31.
decembra 2028 stara sredstva tista, ki jih je prvi lastnik ali elektrooperater
predal v uporabo pred vključno 31. decembrom 2020, in nova sredstva tista, ki
jih je prvi lastnik ali elektrooperater predal v uporabo po vključno 1.
januarju 2021.
(2) Ne glede na drugi odstavek 21. člena
tega akta je trajanje regulativnega obdobja, ki je izraženo s številom let (Tro),
za regulativni obdobji od 1. januarja 2023 do 31. decembra 2028 enako šestim
letom.
(3) Ne glede na 23. člen tega akta so v
regulativnih obdobjih, ki trajata od 1. januarja 2023 do 31. decembra 2028,
nenadzorovani stroški delovanja in vzdrževanja tudi:
-       
prevrednotovalni poslovni odhodki v zvezi s terjatvami do kupcev iz
naslova omrežnine;
-       
članarine, kjer je obvezno članstvo predpisano z uredbami Evropske
unije, in 
-       
stroški in odhodki pametnih omrežij, ki nastanejo zaradi vzdrževanja in
obratovanja sredstev iz 103. člena tega akta.
(4) Za regulativna obdobja, ki sledijo
regulativnima obdobjema od 1. januarja
2023 do 31. decembra 2028, se stroški in odhodki iz prejšnjega odstavka
obravnavajo kot nadzorovani stroški delovanja in vzdrževanja ob upoštevanju
kriterijev za določitev stroškov delovanja in vzdrževanja, razen če so
izpolnjeni kriteriji za priznavanje drugih upravičenih stroškov iz šestega
odstavka 15. člena tega akta. 
(5) Načrtovani prevrednotovalni poslovni
odhodki v zvezi s terjatvami do kupcev iz naslova omrežnine in članarine, kjer
je obvezno članstvo predpisano z uredbami Evropske unije, se načrtujejo v
skladu s prvim odstavkom 26. člena tega akta.
(6) Načrtovani stroški in odhodki pametnih
omrežij, ki nastanejo zaradi vzdrževanja in obratovanja sredstev iz 103. člena
tega akta, se za posamezno leto regulativnega obdobja načrtujejo na podlagi
načrta, ki ga v postopku določitve regulativnega okvira elektrooperater
predloži agenciji.
(7) Če elektrooperaterja ali distribucijska
podjetja v regulativnih obdobjih od 1. januarja
2023 do 31. decembra 2028 predajo v uporabo elektrarno za proizvodnjo
električne energije iz obnovljivih virov ali v soproizvodnji z visokim
izkoristkom, ki jo uporabljajo za lastno rabo, in so v osnovo za izračun
načrtovanih nadzorovanih stroškov delovanja in vzdrževanja za regulativno
obdobje od 1. januarja do 31. decembra 2023 vključeni stroški povezani z nabavo
električne energije (za ogrevanje, hlajenje, razsvetljavo, e-polnilnice …), se
v letu, ko je ta elektrarna predana v uporabo, priznani nadzorovani stroški
delovanja in vzdrževanja zmanjšajo za priznano amortizacijo in reguliran donos
na sredstva te elektrarne. 
(8) Priznani prevrednotovalni poslovni
odhodki v zvezi s terjatvami do kupcev iz naslova omrežnin iz prve alineje
tretjega odstavka tega člena se za distribucijskega operaterja ugotovijo na
podlagi realiziranih odhodkov iz poslovnih knjig distribucijskega operaterja,
vendar največ do višine 0,5 odstotka od zaračunanih omrežnin za
distribucijski in prenosni sistem, ki jih zaračunajo distribucijski operater
ali distribucijsko podjetje ali dobavitelj končnim odjemalcem za račun
sistemskega in distribucijskega operaterja.
(9) Priznani prevrednotovalni poslovni
odhodki v zvezi s terjatvami do kupcev iz naslova omrežnin iz prve alineje
tretjega odstavka tega člena se za sistemskega operaterja ugotovijo na podlagi
realiziranih odhodkov iz poslovnih knjig sistemskega operaterja, vendar največ
do višine 0,5 odstotka zaračunanih
omrežnin za prenosni sistem, ki jih zaračuna končnim odjemalcem sistemski
operater.
(10) Zamejitev prevrednotovalnih poslovnih
odhodkov v zvezi s terjatvami do kupcev iz naslova omrežnin v višini
0,5 odstotka od zaračunanih omrežnin iz osmega in devetega odstavka tega
člena se izračuna ločeno po osebah, ki zaračunavajo omrežnino, in sicer od
vrednosti zaračunane omrežnine, ki jo ta oseba zaračuna končnim odjemalcem.
(11) Če omrežnino za distribucijski in
prenosni sistem zaračunava dobavitelj za račun sistemskega in distribucijskega
operaterja, mora distribucijski operater za priznavanje teh stroškov ali
znižanje zaračunane omrežnine pridobiti vso dokumentacijo, na podlagi katere bo
preveril pravilnost zaračunane omrežnine in oblikovanih prevrednotovalnih
poslovnih odhodkov v zvezi s terjatvami do kupcev iz naslova omrežnine.
(12) Priznani stroški za članarine, kjer je
obvezno članstvo predpisano z uredbami Evropske unije iz druge alineje tretjega
odstavka tega člena, se ugotovijo na podlagi realiziranih stroškov iz poslovnih
knjig.
(13) Priznani stroški in odhodki pametnih
omrežij iz tretje alineje tretjega odstavka tega člena se presojajo na podlagi
poročila elektrooperaterja o realizaciji teh stroškov.
(14) Ne glede na 6. točko drugega odstavka
120. člena tega akta se priznani prevrednotovalni poslovni prihodki za terjatve
do kupcev iz naslova omrežnine za regulativni obdobji od 1. januarja 2023 do
31. decembra 2028 izračunajo na podlagi realiziranih prihodkov iz poslovnih
knjig elektrooperaterja.
(15) Ne glede na 116. člen tega akta se za
distribucijskega operaterja razlika med odstopanjem od regulativnega okvira za
leto 2021, ugotovljena z odločbo, in oceno odstopanja leta 2021, ki je bila upoštevana
pri določitvi regulativnega okvira za obdobje od 1. januarja 2022 do 31.
decembra 2022, upošteva v letih 2023, 2024 in 2025, in sicer vsako leto ena
tretjina te razlike. 
(16) Uteži posameznih kazalnikov iz šestega
odstavka 84. člena tega akta veljajo za regulativno obdobje od 1. januarja 2023
do 31. decembra 2023. Uteži posameznih kazalnikov iz šestega odstavka 84. člena
tega akta za naslednje regulativno obdobje od 1. januarja 2024 do 31. decembra
2028 agencija določi na podlagi kriterijev iz petega odstavka 84. člena tega
akta najkasneje do 30. novembra 2023. 
(17) Vpliv ΔS(E)t
za regulativno obdobje od 1. januarja 2023 do 31. decembra 2023 je 0 EUR (ΔS(E)t
= 0). Izračunana vrednost uspešnosti naložb v prvem letu (t = 1)
regulativnega obdobja od 1. januarja 2024 do 31. decembra 2028 je navzdol
zamejena z 0 EUR (ΔS(E)t ≥ 0, t = 1). Ne glede
na administrativno določene ali zamejene vrednosti ΔS(E)t se
spremljanje uspešnosti naložb na podlagi kazalnikov uspešnosti v regulativnem
obdobju od 1. januarja 2023 do 31. decembra 2023 ter v prvem letu (t =
1) regulativnega obdobja od 1. januarja 2024 do 31. decembra 2028 izvaja v
skladu s tem aktom, vključno z reguliranjem na podlagi javne objave kazalnikov
iz 88. člena tega akta. 
130. člen
(rok za določitev nabora podatkov s strani
agencije)
Nabor podatkov, ki jih potrebuje agencija
in njihov format ter način izmenjave podatkov iz prvega odstavka 86. člena tega
akta določi agencija najkasneje do 30. junija 2023.
131. člen
(znižana priznana stopnja donosnosti za
leto 2022)
(1) V postopku ugotavljanja odstopanja za
obdobje od 1. januarja 2022 do 31. decembra 2022 se ob upoštevanju 4. člena
Zakona o nujnih ukrepih za omilitev posledic zaradi vpliva visokih cen
energentov (Uradni list RS, št. 29/22, v nadaljnjem besedilu: ZUOPVCE) določi
znižana priznana stopnja donosnosti elektrooperaterjev, ki se izračuna na
naslednji način:
,
kjer oznake
pomenijo:



priznan reguliran donos na sredstva se izračuna v skladu z
  19. točko drugega odstavka 94. člena Akta o metodologiji za določitev
  regulativnega okvira in metodologiji za obračunavanje omrežnine za
  elektrooperaterje (Uradni list RS št. 46/18, 47/18 - popr., 86/18, 76/19,
  78/19 - popr., 85/20, 145/21 in 172/21 – ZOEE, v nadaljnjem besedilu: akt
  2022);



manko omrežnine, ki je nastal zaradi ukrepa oprostitve
  dela omrežnine za distribucijski in prenosni sistem za končne odjemalce iz
  vseh odjemnih skupin (4. člen ZUOPVCE), se izračuna tako, da se porabljene
  količine obračunske moči in prevzete delovne energije za vse odjemne skupine
  ovrednotijo po tarifnih postavkah za omrežnino za prenosni in distribucijski
  sistem, ki veljajo za regulativno obdobje od 1. januarja 2022 do 31. decembra
  2022 (Uradni list RS, št. 202/21);



priznana povprečna vrednost regulativne baze sredstev se
  izračuna v skladu z 18. točko drugega odstavka 94. člena akta 2022.

(2) Za leto 2022 se znižan priznan
reguliran donos na sredstva izračuna na podlagi znižane priznane stopnje
donosnosti iz prejšnjega odstavka in priznane povprečne vrednosti regulativne
baze sredstev. Tako znižan priznan reguliran donos na sredstva pokrije
ugotovljen manko omrežnine za leto 2022 zaradi ukrepa oprostitve plačila dela
omrežnine iz 4. člena ZUOPVCE.
132. člen
(spodbude za izgube)
Zaradi nepričakovanih razmer na
veleprodajnih trgih in izjemno visokih cen električne energije se za
ugotavljanje odstopanj od regulativnega okvira za obdobje od 1. januarja 2021
do 31. decembra 2021 ne prizna spodbuda iz četrtega in petega odstavka 75.
člena Akta o metodologiji za določitev regulativnega okvira in metodologiji za
obračunavanje omrežnine za elektrooperaterje (Uradni list RS, št. 46/18, 47/18
– popr., 86/18, 76/19, 78/19 – popr. in 85/20).
133. člen
(prenehanje veljavnosti in podaljšanje
uporabe splošnega akta agencije)
Z dnem uveljavitve tega akta prenehajo
veljati določbe Akta o metodologiji za določitev regulativnega okvira in
metodologiji za obračunavanje omrežnine za elektrooperaterje (Uradni list RS,
št. 46/18, 47/18 – popr., 86/18, 76/19,
78/19 – popr., 85/20, 145/21 in 172/21 – ZOEE), ki se nanašajo na določitev regulativnega
okvira in se uporabljajo za ugotavljanje odstopanj od regulativnega okvira za
obdobje od 1. januarja 2021 do 31. decembra 2021 ter za ugotavljanje odstopanj
od regulativnega okvira za obdobje od 1. januarja 2022 do 31. decembra 2022.
134. člen
(začetek veljavnosti)
Ta akt začne veljati naslednji dan po
objavi v Uradnem listu Republike Slovenije. 
Št. 211-8/2022/25
Maribor, dne 21. septembra 2022
EVA 2022-2430-0058
Predsednik sveta
Agencije za energijo
dr. Franc Žlahtič

Priloga 1: Parametri
za določitev omrežnine za regulativni obdobji od 1. januarja 2023 do
31. decembra 2028
Priloga 2: Minimalni
standardi kakovosti oskrbe za izbrane dimenzije kakovosti oskrbe in raven
opazovanja posameznih parametrov kakovosti oskrbe
Priloga 3: Shema
upravičenja stroškov raziskav in inovacij
Priloga 4: Izračun
kazalnikov uspešnosti za potrebe odobritve enkratne spodbude na podlagi
uspešnosti projektov na področju pametnih omrežij
Priloga 5:
Opredelitev parametrov sheme spodbud za reguliranje učinkovitosti naložb v
pametna omrežja na podlagi ključnih kazalnikov uspešnosti