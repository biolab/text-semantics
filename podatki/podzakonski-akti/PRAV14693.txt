1. člen
(1) S tem pravilnikom se določata vsebina in oblika
predložitve podatkov v obračunu davčnih odtegljajev, ki so potrebni za izračun
in nadzor pravilnosti izračuna davčnega odtegljaja, za dohodke, za katere se
skladno z Zakonom o davčnem postopku (Uradni list RS, št. 13/11 – uradno
prečiščeno besedilo, 32/12, 94/12, 101/13 – ZDavNepr, 111/13, 22/14 – odl. US,
25/14 – ZFU, 40/14 – ZIN-B, 90/14, 91/15, 63/16, 69/17, 13/18 – ZJF-H, 36/19,
66/19, 145/20 – odl. US, 203/20 – ZIUPOPDVE, 39/22 – ZFU-A in 52/22 – odl. US;
v nadaljnjem besedilu: ZDavP-2) in Zakonom o dohodnini (Uradni list RS, št.
13/11 – uradno prečiščeno besedilo, 9/12 – odl. US, 24/12, 30/12, 40/12 – ZUJF,
75/12, 94/12, 52/13 – odl. US, 96/13, 29/14 – odl. US, 50/14, 23/15, 55/15,
63/16, 69/17, 21/19, 28/19, 66/19 in 39/22; v nadaljnjem besedilu: ZDoh-2)
izračunava akontacija dohodnine oziroma dohodnina z davčnim odtegljajem oziroma
se bi izračunavala, če bi se dohodek všteval v davčno osnovo oziroma ne bi bil
oproščen, razen za dohodke, ki so oproščeni dohodnine skladno z 20. do 34.
členom ZDoh-2.
(2) V obračunu davčnih odtegljajev se opravi tudi izračun
prispevkov za socialno varnost po drugem, tretjem in četrtem odstavku 352.
člena ZDavP-2.
(3) V skladu z drugim odstavkom 32. člena Zakona o matični
evidenci zavarovancev in uživalcev pravic iz obveznega pokojninskega in
invalidskega zavarovanja (Uradni list RS, št. 111/13 in 97/14; v nadaljnjem
besedilu: ZMEPIZ-1) se s tem pravilnikom določata tudi vsebina in oblika
predložitve podatkov, ki so potrebni za oblikovanje prijave podatkov o osnovah
v matično evidenco zavarovancev in uživalcev pravic iz obveznega pokojninskega
in invalidskega zavarovanja ter sprememb teh podatkov, in so jih delodajalci,
ki so plačniki davka, dolžni za delavce v delovnem razmerju sporočiti v
obračunu davčnega odtegljaja.
2. člen
(1) Plačniki davka predložijo obračun davčnih odtegljajev v
obliki in z vsebino, ki sta določeni v Prilogi 1 in Prilogi 2, ki sta sestavni
del tega pravilnika.
(2) Obračun davčnih odtegljajev je sestavljen iz:
-       
zbirnih podatkov iz obračuna davčnih odtegljajev in
-       
individualnih podatkov iz obračuna davčnih odtegljajev po davčnem
zavezancu.
(3) Navodila za izpolnjevanje obračuna davčnih odtegljajev se
objavijo na spletni strani Finančne uprave Republike Slovenije (v nadaljevanju
FURS) na naslovu: https://www.fu.gov.si/davki_in_druge_dajatve/podrocja/dohodnina/rek_obrazci
in na portalu eDavki na naslovu https://edavki.durs.si/.
Navodila za izpolnjevanje FURS posodablja na način, da so spremembe vidne v
navodilu.
3. člen
Plačniki davka dostavijo podatke o medletnem uveljavljanju
olajšave za vzdrževane družinske člane v obliki in na način, določena v Prilogi
3, ki je sestavni del tega pravilnika.

Priloga
1: Obračun davčnega odtegljaja - REK-O
Priloga
2: Obračun davčnih odtegljajev od pokojnin, nadomestil in drugih dohodkov iz
naslova obveznega socialnega zavarovanja - REK-1b
Priloga
3: Oblika in način dostave podatkov o vzdrževanih družinskih članih

Pravilnik o vsebini in obliki obračuna davčnih
odtegljajev (Uradni list RS, št. 60/22) vsebuje naslednje končne določbe:
»KONČNE DOLOČBE
4. člen
(1) Z dnem uveljavitve tega pravilnika prenehajo veljati,
uporabljajo pa se za dohodke, izplačane do vključno 31. avgusta 2022:
-       
Pravilnik o vsebini in obliki obračuna davčnih odtegljajev ter o načinu
predložitve davčnemu organu (Uradni list RS, št. 37/08, 64/08, 62/09, 22/10,
109/10, 107/12, 32/13, 85/13, 108/13, 22/14, 93/14, 101/15, 60/16, 79/16,
63/17, 79/17, 78/18, 29/19, 80/19, 40/22 in 43/22) in
-       
šesti odstavek 2. člena ter Prilogi 7 in 8 Pravilnika o obrazcih za
obračun prispevkov za socialno varnost (Uradni list RS, št. 56/17, 78/18, 29/19
in 40/22).
(2) Ne glede na prvo alinejo prejšnjega odstavka se tretji
odstavek 2. člena in Priloga 3 Pravilnika o vsebini in obliki obračuna davčnih
odtegljajev ter o načinu predložitve davčnemu organu (Uradni list RS, št.
37/08, 64/08, 62/09, 22/10, 109/10, 107/12, 32/13, 85/13, 108/13, 22/14, 93/14,
101/15, 60/16, 79/16, 63/17, 79/17, 78/18, 29/19, 80/19, 40/22 in 43/22)
uporabljata za dohodke, izplačane za obdobja do vključno 31. decembra 2022.
5. člen
Ta pravilnik začne veljati petnajsti dan po objavi v Uradnem
listu Republike Slovenije, uporablja pa se za dohodke, izplačane od 1.
septembra 2022 dalje, razen za dohodke iz drugega odstavka prejšnjega člena, za
katere se začne uporabljati za dohodke, izplačane za obdobja od 1. januarja
2023 dalje.«.

Pravilnik o spremembah Pravilnika o vsebini in
obliki obračuna davčnih odtegljajev (Uradni list RS, št. 96/22) spreminja 4. člen pravilnika tako,
da se glasi:
»4. člen
(1) Z dnem uveljavitve tega pravilnika prenehajo veljati,
uporabljajo pa se za dohodke, izplačane do vključno 31. decembra 2022:
-       
Pravilnik o vsebini in obliki obračuna davčnih odtegljajev ter o načinu
predložitve davčnemu organu (Uradni list RS, št. 37/08, 64/08, 62/09, 22/10,
109/10, 107/12, 32/13, 85/13, 108/13, 22/14, 93/14, 101/15, 60/16, 79/16,
63/17, 79/17, 78/18, 29/19, 80/19, 40/22 in 43/22) in
-       
šesti odstavek 2. člena ter Prilogi 7 in 8 Pravilnika o obrazcih za
obračun prispevkov za socialno varnost (Uradni list RS, št. 56/17, 78/18, 29/19
in 40/22).
(2) Ne glede na prvo alinejo prejšnjega odstavka se tretji odstavek
2. člena in Priloga 3 Pravilnika o vsebini in obliki obračuna davčnih
odtegljajev ter o načinu predložitve davčnemu organu (Uradni list RS, št.
37/08, 64/08, 62/09, 22/10, 109/10, 107/12, 32/13, 85/13, 108/13, 22/14, 93/14,
101/15, 60/16, 79/16, 63/17, 79/17, 78/18, 29/19, 80/19, 40/22 in 43/22)
uporabljata za dohodke, izplačane za obdobja do vključno 31. decembra 2022.«;
spreminja 5. člen pravilnika tako, da se
glasi:
»5. člen
Ta pravilnik začne veljati petnajsti dan po objavi v Uradnem
listu Republike Slovenije, uporablja pa se za dohodke, izplačane od 1. januarja
2023 dalje, razen za dohodke iz drugega odstavka prejšnjega člena, za katere se
začne uporabljati za dohodke, izplačane za obdobja od 1. januarja 2023 dalje.«;
ter vsebuje naslednjo končno določbo:
»KONČNA DOLOČBA
3. člen
Ta pravilnik začne veljati petnajsti dan po objavi v Uradnem
listu Republike Slovenije.«.