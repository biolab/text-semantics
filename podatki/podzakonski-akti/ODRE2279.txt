1. člen
Minister za izobraževanje, znanost in šport je sprejel
spremembe in dopolnitve prilagojenih izobraževalnih programov, sprejetih s Pravilnikom
o prilagojenih izobraževalnih programih devetletne osnovne šole (Uradni list
RS, št. 100/03) in spremenjenih z Odredbo o spremembah in dopolnitvah
prilagojenih izobraževalnih programov devetletne osnovne šole (Uradni list RS,
št. 17/13), ki jih je določil Strokovni svet Republike Slovenije za splošno
izobraževanje na sejah dne 19. 12. 2013 in 13. 2. 2014, in sicer:
-       
prilagojenega programa devetletne osnovne šole z enakovrednim izobrazbenim
standardom za slepe in slabovidne,
-       
prilagojenega programa devetletne osnovne šole z enakovrednim izobrazbenim
standardom za gluhe in naglušne,
-       
prilagojenega programa devetletne osnovne šole z enakovrednim izobrazbenim
standardom za otroke z govorno-jezikovnimi motnjami in
-       
prilagojenega programa devetletne osnovne šole z enakovrednim
izobrazbenim standardom za gibalno ovirane otroke.
2. člen
V prilagojenem programu devetletne osnovne šole z
enakovrednim izobrazbenim standardom za slepe in slabovidne, v prilagojenem
programu devetletne osnovne šole z enakovrednim izobrazbenim standardom za
gluhe in naglušne, v prilagojenem programu devetletne osnovne šole z
enakovrednim izobrazbenim standardom za otroke z govorno-jezikovnimi motnjami
in prilagojenem programu devetletne osnovne šole z enakovrednim izobrazbenim
standardom za gibalno ovirane otroke se:
-       
spremenijo predmetniki,
-       
določi učni načrt obveznega predmeta Tuji jezik v 2. in 3. razredu,
-       
določi učni načrt neobveznega izbirnega predmeta Tuji jezik v 1.
razredu,
-       
določi učni načrt neobveznega izbirnega predmeta Drugi tuji jezik v 4.
do 9. razredu,
-       
določi učni načrt neobveznega izbirnega predmeta Tehnika,
-       
določi učni načrt neobveznega izbirnega predmeta Umetnost,
-       
določi učni načrt neobveznega izbirnega predmeta Računalništvo,
-       
določi učni načrt neobveznega izbirnega predmeta Šport,
-       
določi nov obvezni izbirni predmet Madžarska ljudska glasba in učni
načrt za ta predmet,
-       
določi nov obvezni izbirni predmet Madžarski ljudski plesi in učni načrt
za ta predmet in
-       
določi nov obvezni izbirni predmet Etnologija Madžarov in učni načrt za
ta predmet.
3. člen
Spremenjeni predmetniki in učni načrti iz prejšnjega člena se
pričnejo uporabljati v šolskem letu 2014/2015.
4. člen
Spremenjene in dopolnjene prilagojene izobraževalne programe
se objavi na spletnih straneh Ministrstva za izobraževanje, znanost in šport.
5. člen
Ta odredba začne veljati naslednji dan po objavi v Uradnem listu
Republike Slovenije.
Št. 0070-16/2014
Ljubljana, dne 13. februarja 2014
EVA 2014-3330-0012
dr. Jernej Pikalo l.r.
Minister
za izobraževanje, znanost in šport