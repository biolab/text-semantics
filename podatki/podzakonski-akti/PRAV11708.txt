1. člen
S tem pravilnikom se sprejme
gozdnogospodarski načrt gozdnogospodarske enote Goričko obrobje (2013–2022),
št. 13-02/13 z dne 12. 9. 2013, ki ga je za obdobje od 1. januarja
2013 do 31. decembra 2022 izdelal Zavod za gozdove Slovenije, Območna
enota Murska Sobota.
2. člen
Gozdnogospodarska enota Goričko obrobje, ki
meri 6.781,05 ha, se nahaja v Gozdnogospodarskem območju Murska Sobota, v
občinah Kobilje, Dobrovnik in Lendava oziroma v katastrskih občinah Kobilje,
Žitkovci, Dobrovnik, Strehovci, Kamovci, Genterovci, Mostje pri Lendavi, Dolga
vas pri Lendavi, Lendava, Čentiba, Dolina pri Lendavi in Pince.
3. člen
V gozdnogospodarski enoti Goričko obrobje
je s 1. januarjem 2013 ugotovljeno naslednje stanje gozdov:
a)     lastništvo: 31,0 % zasebnih gozdov v lasti fizičnih ali pravnih
oseb, 68,6 % državnih gozdov in 0,4 % gozdov lokalnih skupnosti;
b)     površina: 2.440,49 ha, od katere je 817,60 ha večnamenskih gozdov,
15,52 ha gozdov s posebnim namenom, v katerih gozdnogospodarski ukrepi niso
dovoljeni, in 1.607,60 ha gozdov s posebnim namenom, v katerih so
gozdnogospodarski ukrepi dovoljeni;
c)     lesna zaloga: 287,1 m³/ha, od tega 59,8 m³/ha iglavcev in 227,3 m³/ha
listavcev;
d)     tekoči letni prirastek: 7,9 m³/ha, od tega 1,41 m³/ha iglavcev in
6,49 m³/ha listavcev.
4. člen
(1) V gozdnogospodarskem načrtu
gozdnogospodarske enote Goričko obrobje (2013–2022) je ob upoštevanju usmeritev
iz gozdnogospodarskega načrta Gozdnogospodarskega območja Murska Sobota, izdelanega
za obdobje od 1. januarja 2011 do 31. decembra 2020, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Goričko obrobje določeno, da so najbolj poudarjene funkcije gozdov, ki določajo
način gospodarjenja z gozdom, naslednje:
-       
proizvodne funkcije na površini 1.888,45 ha,
-       
ekološke funkcije na površini 41,69 ha ter
-       
socialne funkcije na površini 42,53 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Goričko obrobje (2013–2022) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Goričko obrobje
za obdobje od 1. januarja 2013 do 31. decembra 2022 določeni
naslednji ukrepi:
-       
najvišji možni posek v višini 158.164 m³, od tega 32.066 m³ iglavcev in
126.098 m³ listavcev,
-       
gojitvena dela, potrebna za ohranitev in razvoj gozdov, na površini
331,86 ha,
-       
nega drogovnjaka na površini 66,23 ha,
-       
varstvena dela, potrebna za zaščito pred divjadjo, in sicer zaščita s
premazom v obsegu 2,37 delovnih dni ter zaščita sadik gozdnega drevja s 600
tulci,
-       
nega habitatov prosto živečih živali, in sicer vzdrževanje travinj na
površini 9,1 ha ter ohranjanje biotopov na površini 1,5 ha ter puščanje 100 m³
stoječe biomase.
(2) V gozdnogospodarskem načrtu
gozdnogospodarske enote Goričko obrobje (2013–2022) so določeni ukrepi in
načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Goričko obrobje
v obdobju od uveljavitve tega pravilnika do 31. decembra 2022 se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Goričko obrobje (2013–2022).
7. člen
Po en izvod gozdnogospodarskega načrta
gozdnogospodarske enote Goričko obrobje (2013–2022) je na vpogled na sedežu
Zavoda za gozdove Slovenije, Območne enote Murska Sobota, Ulica Arhitekta
Novaka 17, Murska Sobota, na sedežu Zavoda za gozdove Slovenije, Krajevne enote
Murska Sobota, Arhitekta Novaka 17, Murska sobota in na Ministrstvu za
kmetijstvo in okolje, Dunajska 22, Ljubljana, kjer se hrani tudi dokumentacija
v zvezi s postopkom sprejemanja gozdnogospodarskega načrta gozdnogospodarske
enote Goričko obrobje (2013–2022).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-571/2013
Ljubljana, dne 24. decembra 2013
EVA 2013-2330-0084
mag. Dejan Židan l.r.
Minister
za kmetijstvo in
okolje