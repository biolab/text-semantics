I. SPLOŠNA DOLOČBA
1. člen
(1) S to uredbo se določajo pristojni
organi, nadzor in kazenske določbe za izvajanje Uredbe (EU) št. 649/2012
Evropskega parlamenta in Sveta z dne 4. julija 2012 o izvozu in uvozu
nevarnih kemikalij (UL L št. 201 z dne 27. 7. 2012, str. 60; v
nadaljnjem besedilu: Uredba 649/2012/EU).
(2) Izrazi, uporabljeni v tej uredbi,
imajo enak pomen kakor izrazi, uporabljeni v Uredbi 649/2012/EU.
II. PRISTOJNI ORGAN
2. člen
Organ, pristojen za izvajanje Uredbe 649/2012/EU
in te uredbe, je Urad Republike Slovenije za kemikalije (v nadaljnjem besedilu:
urad).
3. člen
Urad za izvajanje Uredbe 649/2012/EU
opravlja naslednje naloge:
1.     
sodeluje z Evropsko komisijo in drugimi državami članicami v skladu s 5.
členom Uredbe 649/2012/EU;
2.     
preverja obvestila o izvozu in jih pošilja Evropski komisiji v skladu z
drugim odstavkom 8. člena Uredbe 649/2012/EU;
3.     
zbira, obdeluje in zagotavlja Evropski komisiji informacije o izvozu in
uvozu v preteklem koledarskem letu v skladu z 10. členom Uredbe 649/2012/EU;
4.     
zagotavlja Evropski komisiji ustrezne informacije o kemikalijah, katerih
uporaba je prepovedana ali strogo omejena na podlagi 11. člena Uredbe
649/2012/EU;
5.     
sodeluje pri sprejemanju uvozne odločitve Unije v skladu s 13. členom
Uredbe 649/2012/EU;
6.     
obvešča vse subjekte, ki jih zadevajo odločitve Evropske komisije, v
skladu s tretjim odstavkom 14. člena Uredbe 649/2012/EU;
7.     
izvede postopek izrecnega soglasja v skladu s 14. členom Uredbe
649/2012/EU;
8.     
zagotavlja informacije o tranzitu v skladu s 16. členom Uredbe
649/2012/EU;
9.     
zagotavlja podatke o kemikalijah v skladu z 20. členom Uredbe
649/2012/EU;
10.  
skupaj z Evropsko komisijo zagotavlja tehnično pomoč v skladu z 21.
členom Uredbe 649/2012/EU;
11.  
pošilja Evropski komisiji informacije o izvajanju Uredbe 649/2012/EU v
skladu z 22. členom Uredbe 649/2012/EU.
III. NADZOR
4. člen
Inšpekcijski nadzor nad izvajanjem Uredbe
649/2012/EU in te uredbe opravljajo inšpektorji za kemikalije.
5. člen
Inšpektor za kemikalije lahko poleg
pooblastil po splošnih predpisih in predpisih o kemikalijah za izvajanje Uredbe
649/2012/EU ustavi ali prepove izvoz kemikalije, če:
1.     
izvoznik uradu ne pošlje obvestila o izvozu v skladu z 8. in 15. členom
Uredbe 649/2012/EU;
2.     
izvoznik oziroma uvoznik ne zagotovi podatkov v skladu z 10. členom
Uredbe 649/2012/EU;
3.     
izvoznik pri prevozu ne zagotovi informacij v skladu z drugim odstavkom
16. člena Uredbe 649/2012/EU;
4.     
izvoznik izvaža kemikalije v nasprotju z zahtevami iz 17. člena Uredbe
649/2012/EU.
6. člen
(1) Nadzor nad uvozom in izvozom
nevarnih kemikalij, ki so predmet Uredbe 649/2012/EU, opravljajo carinski
organi.
(2) Carinski organi za potrebe
poročanja iz 22. člena Uredbe 649/2012/EU uradu na njegovo zahtevo pošljejo
informacije o izvajanju nadzora iz prejšnjega odstavka.
IV. KAZENSKE DOLOČBE
7. člen
(1) Z globo od 2.000 do 60.000 eurov
se za prekršek kaznuje pravna oseba, če:
1.     
izvozi kemikalijo brez obvestila o izvozu v skladu z 8. členom
Uredbe 649/2012/EU;
2.     
izvozi kemikalijo ali izdelek iz drugega odstavka 15. člena Uredbe
649/2012/EU.
(2) Z globo od 800 do 32.000 eurov se
za prekršek iz prejšnjega odstavka kaznuje samostojni podjetnik posameznik.
(3) Z globo od 400 do 2.000 eurov se
za prekršek iz prvega odstavka tega člena kaznuje odgovorna oseba pravne osebe
in odgovorna oseba samostojnega podjetnika posameznika.
8. člen
(1) Z globo od 1.000 do 20.000 eurov
se za prekršek kaznuje pravna oseba, če:
1.     
uradu ne zagotovi podatkov v skladu z 10. členom Uredbe 649/2012/EU;
2.     
izvozi kemikalijo brez obvestila o izvozu v skladu s prvim odstavkom 15.
člena Uredbe 649/2012/EU;
3.     
pri prevozu ne zagotovi informacij v skladu z drugim odstavkom 16. člena
Uredbe 649/2012/EU;
4.     
izvozi kemikalijo brez spremljajočega varnostnega lista ali ga ne pošlje
vsakemu uvozniku v skladu s tretjim odstavkom 17. člena Uredbe 649/2012/EU.
(2) Z globo od 500 do 10.000 eurov se
za prekršek iz prejšnjega odstavka kaznuje samostojni podjetnik posameznik.
(3) Z globo od 200 do 1.000 eurov se
za prekršek iz prvega odstavka tega člena kaznuje odgovorna oseba pravne osebe in
odgovorna oseba samostojnega podjetnika posameznika.
V. KONČNI DOLOČBI
9. člen
Z dnem uveljavitve te uredbe preneha
veljati Uredba o izvajanju Uredbe (ES) Evropskega parlamenta in Sveta o izvozu
in uvozu nevarnih kemikalij (Uradni list RS, št. 38/09).
10. člen
Ta uredba začne veljati naslednji dan po
objavi v Uradnem listu Republike Slovenije.
 
Št. 00725-4/2014
Ljubljana, dne 24. aprila 2014
EVA 2013-2711-0045
Vlada Republike Slovenije
mag. Alenka Bratušek l.r.
Predsednica
 