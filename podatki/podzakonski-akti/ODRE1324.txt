1. člen
S to odredbo se uvede agromelioracijski postopek trajnih
nasadov na območju Občine Hodoš-Šalovci.
2. člen
Agromelioracijski postopek se uvede na kmetijskih zemljiščih,
katerih lastnik oziroma uporabnik (v nadaljnjem besedilu: investitor) je:
__________________________________________________________________________
K.o.                 Parc. št.          Vrsta rabe         Kat.
raz.          Pov. (m2)          Št. ZKV
__________________________________________________________________________
1. Kovač Zdravko, Hodoš 66, 9205 Hodoš
 
Krplivnik          636                  vinograd              6                      967                      12
Krplivnik          637                  travnik                 6                      2588                    54
Krplivnik          638                  gozd                     4                      5578                    76
Krplivnik          639                  travnik                 6                      222                      76
Krplivnik          640                  travnik                 6                      699                      7
Krplivnik          641                  njiva                     6                      1685                    246
Krplivnik          642                  njiva                     6                      1484                    24
Krplivnik          643                  njiva                     6                      977                      246
Krplivnik          656                  njiva                     6                      1905                    24
Krplivnik          657                  travnik                 5                      1030                    24
Krplivnik          658                  travnik                 6                      370                      12
Krplivnik          659                  gozd                     4                      5692                    12
__________________________________________________________________________
Meje območij agromelioracij so vrisane v preglednih
katastrskih kartah, ki so sestavni del investicijsko tehnične dokumentacije, ki
je na vpogled pri investitorju oziroma Kmetijski svetovalni službi pri
živinorejsko veterinarskem zavodu za Pomurje Murska Sobota. Investicijsko
tehnična dokumentacija mora biti v skladu s prostorsko ureditvenimi pogoji, ki
veljajo na navedenih melioracijskih območjih.
3. člen
Investitorji agromelioracije po tej odredbi so: 
-       
lastniki oziroma uporabniki kmetijskih zemljišč iz 2. člena te odredbe,
zanje lahko vlaga zahtevek njihov pooblaščenec, ali 
-       
pravne osebe, ki jih ustanovijo oziroma za to pooblastijo lastniki
oziroma uporabniki kmetijskih zemljišč iz 2. člena te odredbe.
4. člen
Sredstva za agromelioracije zagotovijo lastniki in uporabniki
kmetijskih zemljišč iz 2. člena te odredbe, ki lahko pridobijo del sredstev iz
proračuna Republike Slovenije na podlagi javnega razpisa Ministrstva za
kmetijstvo, gozdarstvo in prehrano Republike Slovenije.
5. člen
Agromelioracija po tej odredbi obsega ureditev kmetijskih
površin za obnovo trajnih nasadov po investicijskem programu, ki zajema: 
-       
odstranjevanje zarasti in krčenje predhodne kulture 
-       
zasipavanje depresij in planiranje 
-       
kalcifikacija in založno gnojenje po gnojilnem načrtu 
-       
rigolanje in brananje 
-       
količenje – ostala dela po investicijskem programu. 
Lastniki oziroma uporabnik kmetijskih zemljišč na
agromelioracijskih območjih iz 2. člena te odredbe morajo sami odstraniti
zarast in izkrčiti predhodno kulturo ter tako pripraviti površino za zemeljska
dela. Na podlagi gnojilnega načrta morajo sami potrositi apno in gnojila. Če
lastniki oziroma uporabniki kmetijskih zemljišč ne opravijo del v roku,
določenem v investicijskem programu, odredi Upravna enota Murska Sobota,
Oddelek za kmetijstvo in gozdarstvo v skladu s 109. členom zakona o kmetijskih
zemljiščih izvedbo potrebnih ukrepov na stroške lastnika oziroma uporabnika
kmetijskih zemljišč iz 2. člena te odredbe. 
Investitorji morajo vsa dela opravljati tudi v skladu s
predpisi o urejanju naselij in drugih posegov v prostor ter morajo zagotoviti,
da bo pooblaščena strokovna inštitucija opravljala strokovni nadzor nad vsemi
deli.
6. člen
Raba kmetijskih zemljišč iz 2. člena te odredbe mora biti po
končanih agromelioracijah usklajena z novo kakovostjo zemljišča in mora
ustrezati predpisom o dobrem gospodarju. 
Lastniki oziroma uporabniki kmetijskih zemljišč iz 2. člena
te odredbe morajo redno vzdrževati doseženo rodovitnost melioriranih zemljišč.
7. člen
Ta odredba začne veljati naslednji dan po objavi v Uradnem
listu Republike Slovenije.
Št. 355-03-07/96
Ljubljana, dne 5. marca 1996.
Minister 
za kmetijstvo, gozdarstvo 
in prehrano 
dr. Jože Osterc l. r.
 