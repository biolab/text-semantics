I
Zaradi omilitve in odprave posledic COVID-19 se v:
-       
osnovnih šolah,
-       
glasbenih šolah,
-       
srednjih šolah,
-       
višjih strokovnih šolah in
-       
organizacijah za izobraževanje odraslih
vzgojno izobraževalno delo izvaja na daljavo.
II
V vzgojno-izobraževalnih zavodih iz prejšnje točke se
izobraževanje na daljavo izvaja v primeru:
-       
začasne prepovedi zbiranja ljudi v zavodih s področja vzgoje in
izobraževanja,
-       
epidemiološkim ukrepom prilagojene organizacije izobraževalnega dela
(izmenski pouk,…) ali
-       
napotitve posameznih oddelkov v karanteno.
III
Z dnem uveljavitve tega sklepa preneha veljati Sklep o
začasni obliki izvajanja vzgojno-izobraževalnega dela v vzgojno-izobraževalnih
zavodih (Uradni list RS, št. 181/20).
IV
Ta sklep začne veljati naslednji dan po objavi v Uradnem
listu Republike Slovenije.
Št. 0070-41/2021
Ljubljana, dne 4. marca 2021
EVA 2021-3330-0033
Prof. dr. Simona Kustec
ministrica
za izobraževanje, znanost in šport