1. člen
(Namen in področje uporabe smernic)
(1) Evropski bančni organ je na podlagi prvega odstavka 16.
člena Uredbe (EU) št. 1093/2010 Evropskega parlamenta in Sveta z dne 24.
novembra 2010 o ustanovitvi Evropskega nadzornega organa (Evropski bančni
organ) in o spremembi Sklepa št. 716/2009/ES ter razveljavitvi Sklepa Komisije
2009/78/ES (UL L št. 331 z dne 15. decembra 2010, str. 12; v nadaljevanju:
Uredba (EU) št. 1093/2010), zadnjič spremenjene z Uredbo (EU) 2019/2175
Evropskega parlamenta in Sveta z dne 18. decembra 2019 o spremembi Uredbe (EU)
št. 1093/2010 o ustanovitvi Evropskega nadzornega organa (Evropski bančni
organ), Uredbe (EU) št. 1094/2010 o ustanovitvi Evropskega nadzornega organa
(Evropski organ za zavarovanja in poklicne pokojnine), Uredbe (EU)
št. 1095/2010 o ustanovitvi Evropskega nadzornega organa (Evropski organ
za vrednostne papirje in trge), Uredbe (EU) št. 600/2014 o trgih finančnih instrumentov,
Uredbe (EU) 2016/1011 o indeksih, ki se uporabljajo kot referenčne vrednosti v
finančnih instrumentih in finančnih pogodbah ali za merjenje uspešnosti
investicijskih skladov, in Uredbe (EU) 2015/847 o informacijah, ki spremljajo
prenose sredstev (UL L št. 334 z dne 27. 12. 2019, str. 1) dne 3. 5. 2022 na
svoji spletni strani objavil Smernice o enakovrednosti ureditev zaupnosti
(EBA/GL/2022/04; v nadaljevanju: smernice).
(2) Smernice se nanašajo na oceno pristojnih organov, ali je
ureditev zaupnosti in poslovne skrivnosti, ki velja za organe tretjih držav iz
Priloge, enakovredna pogojem iz oddelka II poglavja 1 naslova VII Direktive
2013/36/EU Evropskega parlamenta in Sveta z dne 26. junija 2013 o dostopu do
dejavnosti kreditnih institucij in bonitetnem nadzoru kreditnih institucij in
investicijskih podjetij, spremembi Direktive 2002/87/ES in razveljavitvi
direktiv 2006/48/ES in 2006/49/ES (UL L 176, 27. 6. 2013, str. 338), nazadnje
spremenjena (Uradni list Evropske unije L 68 z dne 26. 2. 2021); 24. člena
Direktive (EU) 2015/2366 Evropskega parlamenta in Sveta z dne 25. novembra 2015
o plačilnih storitvah na notranjem trgu, spremembah direktiv 2002/65/ES,
2009/110/ES ter 2013/36/EU in Uredbe (EU) št. 1093/2010 ter razveljavitvi
Direktive 2007/64/ES (UL L 337, 23. 12. 2015, str. 35), nazadnje spremenjena s
popravkom (Uradni list Evropske unije L 102 z dne 23. 4. 2018); 84 in 98
člena Direktive 2014/59/EU Evropskega parlamenta in Sveta z dne 15. maja 2014 o
vzpostavitvi okvira za sanacijo ter reševanje kreditnih institucij in
investicijskih podjetij ter o spremembi Šeste direktive Sveta 82/891/EGS ter
direktiv 2001/24/ES, 2002/47/ES, 2004/25/ES, 2005/56/ES, 2007/36/ES,
2011/35/EU, 2012/30/EU in 2013/36/EU in uredb (EU) št. 1093/2010 ter (EU) št.
648/2012 Evropskega parlamenta in Sveta (BRRD) (UL L 173, 12. 6. 2014, str.
190), nazadnje spremenjena s popravkom (Uradni list Evropske unije L 283 z dne
31. 8. 2020) in pododdelka IIIa oddelka 3 poglavja VI Direktive(EU) 2015/849
Evropskega parlamenta in Sveta z dne 20. maja 2015 o preprečevanju uporabe
finančnega sistema za pranje denarja ali financiranje terorizma, spremembi
Uredbe (EU) št. 648/2012 Evropskega parlamenta in Sveta ter razveljavitvi
Direktive 2005/60/ES Evropskega parlamenta in Sveta in Direktive Komisije
2006/70/ES (UL L 141, 5. 6. 2015, str. 73), nazadnje spremenjeni (Uradni list
Evropske unije L 334 z dne 27. 12. 2019).
(3) Smernice so naslovljene na pristojne organe, kot so
opredeljeni v točki (2) člena 4 Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) Banka Slovenije s tem sklepom določa uporabo smernic in
vseh njenih bodočih sprememb, če ne bo za posamezno spremembo smernic odločila
drugače, za Banko Slovenije, kadar v skladu z ZBan-3 v vlogi pristojnega organa
izvaja pristojnosti in naloge nadzora nad bankami.
(2) Banka Slovenije pri opravljanju nalog in pristojnosti
nadzora v skladu z ZBan-3 in Uredbo (EU) št. 575/2013 Evropskega parlamenta in
Sveta z dne 26. junija 2013 o bonitetnih zahtevah za kreditne institucije in
investicijska podjetja ter o spremembi Uredbe (EU) št. 648/2012 (UL L
št. 176 z dne 27. junija 2013, str. 1), nazadnje spremenjena s Popravkom
(Uradni list Evropske unije L 150 z dne 7. junija 2019) v celoti upošteva
določbe smernic v delu, v katerem se nanašajo na izvajanje nalog in pooblastil
pristojnega organa.
3. člen
(Razveljavitev predpisov)
Z dnem uveljavitve tega sklepa preneha veljati Sklep o
uporabi Priporočil o enakovrednosti ureditev zaupnosti (Uradni list RS, št.
66/15, 2/17, 59/17, 67/18, 58/19 in 101/20).
4. člen
(Uveljavitev sklepa)
Ta sklep začne veljati 15. dan po njegovi objavi v Uradnem
listu Republike Slovenije.
Ljubljana, dne 26. julija 2022
Boštjan Vasle
predsednik
Sveta Banke Slovenije