1. člen
(vsebina)
Ta pravilnik ureja podrobnosti zbiranja podatkov o etilnem
alkoholu v skladu z Uredbo Sveta ES št. 670/2003 (UL L 97, 15. 4. 2003) in
Uredbe Komisije ES št. 2336/2003 (UL L 346, 31. 12. 2003).
2. člen
(pomen izraza etilni alkohol)
Etilni alkohol je proizvod, uvrščen v skladu s carinsko
nomenklaturo v: 
a)    
etilni alkohol kmetijskega izvora 
- 
ex 2207 10 00 – nedenaturiran etilni alkohol z vsebnostjo alkohola 80%
ali več, pridobljen iz kmetijskih proizvodov, navedenih v Prilogi I Pogodbe o
ustanovitvi Evropske skupnosti (v nadaljnjem besedilu: Pogodba) 
- 
ex 2207 20 00 – etilni alkohol in drugi alkohol, denaturiran, katerekoli
vsebnosti alkohola, pridobljen iz kmetijskih proizvodov, navedenih v Prilogi I
Pogodbe 
- 
ex 2208 90 91 – nedenaturiran etilni alkohol z vsebnostjo alkohola manj
kot 80%, pridobljen iz kmetijskih proizvodov, navedenih v Prilogi I Pogodbe 
in
- 
ex 2208 90 99; 
b)    
etilni alkohol nekmetijskega izvora, ki pomeni proizvode, ki so uvrščeni
v skladu s carinsko nomenklaturo v kode 2207, 2208 90 91 in 2208 90 99 in niso
kmetijskega izvora.
3. člen
(oblika posredovanja podatkov)
Vsi podatki, ki se posredujejo Agenciji Republike Slovenije
za kmetijske trge in razvoj podeželja (v nadaljnjem besedilu: AKTRP) in
Evropski Komisiji, morajo biti izraženi v hektolitrih čistega alkohola.
4. člen
(zbiranje in javljanje podatkov o uvozu in izvozu)
(1) Podatke o uvozu etilnega alkohola (obdobje uvoza,
količina, država izvora, višina dajatve ob uvozu, podatek o tem, ali je alkohol
kmetijskega izvora) posreduje AKTRP – ju Republiška carinska uprava najkasneje
35 dni po zaključku obdobja, za katerega se poroča v skladu z uredbama iz 1. člena
tega pravilnika. 
(2) Podatke o izvozu etilnega alkohola (količina) Republiška
carinska uprava posreduje AKTRP – ju najkasneje 35 dni po zaključku obdobja, za
katerega se poroča v skladu z uredbama iz 1. člena tega pravilnika.
5. člen
(proizvodnja, zaloge in napoved proizvodnje)
(1) Zavezanec za poročanje poroča o proizvodnji, zalogah in
napovedi proizvodnje etilnega alkohola za obdobje naslednjih 6 mesecev, in
sicer o količini v hl čistega etilnega alkohola, izvoru (kmetijski –
nekmetijski); če je etilni alkohol kmetijskega izvora, še podatek glede na
vrsto surovine (žita, melasa / sladkorna pesa, pridelki vinskega izvora,
krompir, drugo). 
(2) Zavezanci za poročanje v skladu s tem členom so
proizvajalci etilnega alkohola, za zaloge pa tudi končni uporabniki. Podatke
morajo posredovati: 
-       
o proizvodnji: za vsako trimesečje 10 delovnih dni po koncu trimesečja; 
-       
o napovedi proizvodnje: dvakrat letno, in sicer 15. januarja za obdobje
od 1. julija do 31. decembra v tekočem letu in 15. julija za obdobje od 1.
januarja do 31. junija za naslednje leto. Zavezanci posredujejo podatke na
obrazcu številka 1, ki je kot priloga sestavni del tega pravilnika. 
(3) Za zaloge do 31. januarja za preteklo koledarsko leto
posredujejo podatke na obrazcu številka 2, ki je kot priloga sestavni del tega
pravilnika.
6. člen
(poročanje o uporabi)
(1) Zavezanec za poročanje o uporabi etilnega alkohola je
oseba, ki etilni alkohol spremeni v drug proizvod. 
(2) Podatke o količini in vrsto uporabe etilnega alkohola ter
ali gre za etilni alkohol kmetijskega ali nekmetijskega izvora posreduje za
obdobje trimesečja zavezanec. Kot vrsta porabe se navede: priprava hrane in
pijač, ki vsebujejo etilni alkohol, industrijska poraba, gorivo, drugo. 
(3) Rok za poročanje je za vsako trimesečje 10 delovnih dni
po koncu trimesečja. 
(4) Zavezanci iz tega člena posredujejo podatke iz drugega
odstavka na obrazcu številka 3, ki je kot priloga sestavni del tega pravilnika.
7. člen
(nekmetijski etilni alkohol)
Zavezanci iz 5. in 6. člena tega pravilnika morajo v
predpisanih rokih poročati tudi o količinah proizvedenega etilnega alkohola,
zalogah in uporabi etilnega alkohola nekmetijskega izvora. Zavezanci
posredujejo podatke na obrazcu številka 4, ki je kot priloga sestavni del tega
pravilnika.
8. člen
(roki)
Zavezanci iz 5. in 6. člena tega pravilnika so podatke dolžni
javiti AKTRP v rokih, ki so določeni v uredbah Evropske unije iz 1. člena tega
pravilnika.
9. člen
(posredovanje podatkov EU)
Za posredovanje podatkov Evropski Komisiji je zadolžena
AKTRP.
10. člen
(poročanje za prvo četrtletje 2004)
Za leto 2004 se vsi podatki, ki se poročajo od 1. januarja do
31. maja poročajo do 15. junija 2004.
11. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 321-19/2004
Ljubljana, dne 20. maja 2004.
EVA 2004-2311-0276
dr. Milan Pogačnik l. r. 
Minister 
za kmetijstvo, gozdarstvo in prehrano

Priloga:
Obrazci