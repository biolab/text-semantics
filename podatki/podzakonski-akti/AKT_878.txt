1. člen
S tem aktom se določi povprečni mesečni
prispevek in vrednosti mesečnih prispevkov po posameznih odjemnih skupinah
končnih odjemalcev.
2. člen
Povprečni prispevek za zagotavljanje podpor
proizvodnji električne energije v soproizvodnji z visokim izkoristkom in iz
obnovljivih virov energije znaša 1,22335 eura na kW obračunske moči.
3. člen
Za posamezne odjemne skupine končnih
odjemalcev se določijo naslednje vrednosti prispevka na kW obračunske moči:
4. člen
Prispevek iz 3. člena tega akta ne
vključuje davka na dodano vrednost.
5. člen
S prispevkom iz 3. člena tega akta, ki ga
plačujejo končni odjemalci na kW obračunske moči, se zagotavljajo potrebna
denarna sredstva za namene iz 64.n člena Energetskega zakona.
6. člen
Z dnem uveljavitve tega akta preneha
veljati Akt o določitvi prispevka za zagotavljanje podpor proizvodnji
električne energije v soproizvodnji z visokim izkoristkom in iz obnovljivih
virov energije (Uradni list RS, št. 4/13), uporablja pa se do začetka uporabe
tega akta.
7. člen
Ta akt začne veljati naslednji dan po
objavi v Uradnem listu Republike Slovenije, uporabljati pa se začne naslednji
mesec po objavi.
Št. 136-15/2013-06/232
Maribor, dne 12. avgusta 2013
EVA 2013-2430-0101
Predsednik
sveta Javne agencije Republike
Slovenije za energijo
dr. Evgen Dervarič l.r.
Vlada Republike Slovenije je dne
29. 8. 2013 s sklepom št. 36001-12/2013/3 dala soglasje k temu aktu.