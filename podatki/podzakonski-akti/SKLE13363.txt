1. člen
(Namen in področje uporabe smernic)
(1) Evropski bančni
organ (v nadaljevanju: EBA) je na podlagi prvega odstavka 16. člena Uredbe (EU) št. 1093/2010
Evropskega parlamenta in Sveta z dne 24. novembra
2010 o ustanovitvi Evropskega nadzornega organa (Evropski bančni organ) in o
spremembi Sklepa št. 716/2009/ES ter
razveljavitvi Sklepa Komisije 2009/78/ES (UL L 331 z dne 15. decembra
2010, str. 12), zadnjič spremenjena z Uredbo 2019/2175 Evropskega parlamenta in
Sveta z dne 18. decembra 2019 o spremembi
Uredbe (EU) št. 1093/2010 o ustanovitvi
Evropskega nadzornega organa (Evropski bančni organ), Uredbe (EU) št. 1094/2010 o ustanovitvi Evropskega nadzornega
organa (Evropski organ za zavarovanja in poklicne pokojnine), Uredbe (EU) št. 1095/2010 o ustanovitvi Evropskega nadzornega
organa (Evropski organ za vrednostne papirje in trge), Uredbe (EU) št. 600/2014 o trgih finančnih instrumentov,
Uredbe (EU) 2016/1011 o indeksih, ki se uporabljajo kot referenčne vrednosti v
finančnih instrumentih in finančnih pogodbah ali za merjenje uspešnosti
investicijskih skladov, in Uredbe (EU) 2015/847 o informacijah, ki spremljajo
prenose sredstev (UL L 334 z dne 27. decembra
2019, str. 1) (v nadaljevanju Uredba (EU) št. 1093/2010)
dne 9. februarja 2023 na svoji spletni
strani objavil Smernice za organe za reševanje o objavi menjalnega mehanizma za
odpis in konverzijo ter reševanje s sredstvi upnikov (EBA/GL/2023/01; v
nadaljevanju: smernice).
(2) Smernice v skladu s
členom 10(5) in členom 11(1) Direktive 2014/59/EU Evropskega parlamenta in
Sveta z dne 15. maja 2014 o vzpostavitvi okvira za sanacijo ter reševanje
kreditnih institucij in investicijskih podjetij ter o spremembi Šeste direktive
Sveta 82/891/EGS ter direktiv 2001/24/ES, 2002/47/ES, 2004/25/ES, 2005/56/ES,
2007/36/ES, 2011/35/EU, 2012/30/EU in 2013/36/EU in uredb (EU) št. 1093/2010 ter (EU) št. 648/2012
Evropskega parlamenta in Sveta (UL L 173 z dne 12. junija
2014, str. 190), zadnjič spremenjena z Uredbo 2022/2036 Evropskega parlamenta
in Sveta z dne 19. oktobra 2022 o
spremembi Uredbe (EU) št. 575/2013 in
Direktive 2014/59/EU v zvezi z bonitetno obravnavo globalnih sistemsko
pomembnih institucij s strategijo reševanja z več vstopnimi točkami in metodami
za posredni vpis instrumentov, primernih za izpolnjevanje minimalne zahteve
glede kapitala in kvalificiranih obveznosti (UL L 275 z dne 25. oktobra 2022, str. 1) (v
nadaljevanju: Direktiva 2014/59/EU) določajo ukrepe v skladu s členi 43 in 44,
46 do 50 in 59 do 62 Direktive 2014/59/EU, zlasti kadar je v strategiji
predvideno reševanje s sredstvi upnikov.
(3) Smernice so
naslovljene na organe za reševanje iz (v) točke drugega odstavka 4. člena Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) Banka Slovenije s
tem sklepom določa uporabo smernic in vseh njenih bodočih sprememb, če ne bo
Banka Slovenije za posamezno spremembo smernic odločila drugače.
(2) Banka Slovenije bo
pri opravljanju nalog in pristojnosti organa za reševanje v skladu z ZRPPB-1 v
celoti upoštevala določbe smernic v delu, v katerem se nanašajo na izvajanje
nalog in pooblastil organa za reševanje.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 1. januarja
2025.
Ljubljana, dne 25. aprila 2023
Boštjan Vasle
predsednik
Sveta Banke Slovenije