1. člen
(vsebina pravilnika)
(1) Ta pravilnik določa metode za
določanje prihrankov energije, doseženih s posameznimi ukrepi za izboljšanje
energetske učinkovitosti (v nadaljnjem besedilu: ukrep), ki se uporabljajo pri
pripravi, izvajanju in vrednotenju programov za izboljšanje energetske
učinkovitosti v skladu z Direktivo Evropskega Parlamenta in Sveta 2006/32/ES z
dne 5. aprila 2006 o učinkoviti rabi končne energije in o energetskih
storitvah ter o razveljavitvi Direktive Sveta 93/76/EGS (UL L št. 114 z dne
27. 4. 2006, str. 64).
(2) Pravilnik za posamezne ukrepe
določa tudi način ugotavljanja porabe obnovljivih virov energije in
ugotavljanja zmanjšanja emisij ogljikovega dioksida.
2. člen
(metode za določanje prihrankov)
(1) Metode za določanje prihrankov
energije (v nadaljnjem besedilu: metode), doseženih s posameznimi ukrepi, ter
način ugotavljanja porabe obnovljivih virov energije in ugotavljanja zmanjšanja
emisij ogljikovega dioksida so določeni v Prilogi I, ki je sestavni del tega
pravilnika.
(2) Trajanje učinkov in minimalne
zahteve za povečanje energetske učinkovitosti so za posamezne ukrepe določeni v
Prilogi II, ki je sestavni del tega pravilnika.
(3) Za ukrepe, navedene v Prilogi II
tega pravilnika, za katere s tem pravilnikom metode niso določene, se prihranke
energije, porabo obnovljivih virov energije in zmanjšanje emisij ogljikovega
dioksida določi na osnovi metod, ki jih predhodno potrdi Ministrstvo za infrastrukturo
in prostor.
3. člen
(emisijski faktorji)
Emisijski faktorji za določanje zmanjšanja
emisij ogljikovega dioksida, doseženega s posameznimi ukrepi, so določeni v
Prilogi III, ki je sestavni del tega pravilnika.

Priloga
I: Metode za določanje prihrankov energije, porabe obnovljivih virov energije
in zmanjševanja emisij CO2
Priloga
II: Življenjska doba ukrepov za izboljšanje energetske
učinkovitosti
Priloga
III: Emisijski faktorji za določanje zmanjšanja emisij ogljikovega dioksida

Pravilnik o metodah za določanje
prihrankov energije pri končnih odjemalcih (Uradni list RS, št. 4/10)
vsebuje naslednjo končno določbo:
»4. člen
(začetek veljavnosti pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o
metodah za določanje prihrankov energije pri končnih odjemalcih (Uradni list
RS, št. 62/13)
vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.