1. člen
Ministrica za šolstvo, znanost in šport sprejme izobraževalni
program za pridobitev višje strokovne izobrazbe Promet, katerega splošni del je
predlagal, posebni del pa določil Strokovni svet Republike Slovenije za
poklicno in strokovno izobraževanje na 40. seji 30. junija 2000.
2. člen
Izobraževalni program iz 1. člena te odredbe javno objavi
Ministrstvo za šolstvo, znanost in šport. 
Izobraževalni program iz prejšnjega odstavka je
javnoveljaven.
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 011-143/2001
Ljubljana, dne 29. avgusta 2001.
Dr. Lucija Čok l. r. 
Ministrica 
za šolstvo, znanost in šport
 