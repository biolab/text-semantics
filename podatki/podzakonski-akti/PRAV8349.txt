1. člen
(vsebina pravilnika)
Ta pravilnik v skladu z Direktivo Sveta 96/67/ES z dne 15.
oktobra 1996 o dostopu do trga storitev zemeljske oskrbe na letališčih
Skupnosti (UL L št. 272 z dne 25. 10. 1996, str. 36), kot je bila nazadnje
spremenjena z Uredbo (ES) št. 1882/2003 Evropskega parlamenta in Sveta z dne
29. septembra 2003 o prilagoditvi določb glede odborov, ki pomagajo Komisiji
pri uresničevanju njenih izvedbenih pooblastil, predvidenih aktih, za katere se
uporablja postopek iz člena 251 Pogodbe ES, Sklepu Sveta 1999/468/ES (UL L št.
284 z dne 31. 10. 2003, str. 1), podrobneje določa kategorije storitev
zemeljske oskrbe.
2. člen
(kategorije storitev zemeljske oskrbe)
Posamezne kategorije storitev zemeljske oskrbe zajemajo
naslednje storitve: 
1.    
upravljanje in nadzor na letališču zajema: 
- 
zastopanje pri lokalnih organih ali drugih subjektih in povezovanje z
njimi, vodenje izdatkov uporabnika letališč in zagotovitev poslovnih prostorov
za njegove predstavnike, 
- 
nadzor natovarjanja, pošiljanje sporočil in telekomunikacije, 
- 
ravnanje z nakladalnimi enotami ter hramba, odprema in upravljanje
nakladalnih enot, 
- 
vse druge storitve nadzora pred letom, med njim in po njem ter vse druge
administrativne storitve, ki jih zahteva uporabnik letališča; 
2.    
sprejem in odprava potnikov zajema celotno skrb za potnike ob prihodu,
odhodu, med transferjem ali tranzitom, skupaj s pregledom letalskih vozovnic in
potovalnih dokumentov, oddajo prtljage in prenosom prtljage do prostora za
razvrščanje prtljage; 
3.    
sprejem in odprema prtljage zajema ravnanje s prtljago v prostoru za
razvrščanje, razvrščanje prtljage, pripravljanje prtljage za odhod,
natovarjanje in raztovarjanje vozil ali naprav, s katerimi se prtljaga prevaža
ali prenaša od zrakoplova do prostora za razvrščanje in obratno, kakor tudi
prevoz prtljage iz prostora za razvrščanje do prostorov za prevzem prtljage; 
4.    
sprejem in odprema tovora in pošte zajema: 
- 
za tovor: fizično ravnanje s tovorom pri izvozu, prenosu in uvozu,
obdelava ustreznih dokumentov, carinski postopki in izvajanje vseh potrebnih
varovalnih ukrepov, ki so dogovorjeni med pogodbenicami ali pa jih zahtevajo
okoliščine, 
- 
za pošto: fizično ravnanje z vhodno in izhodno pošto, obdelava ustreznih
dokumentov in izvajanje vseh potrebnih varovalnih ukrepov, ki so dogovorjeni
med pogodbenicami ali pa jih zahtevajo okoliščine; 
5.    
sprejem in odprema zrakoplovov na ploščadi zajema: 
- 
razporeditev zrakoplova na letališču ob prihodu in odhodu, če te
storitve ne opravljata služba kontrole zračnega prometa ali centralna služba na
ploščadi, 
- 
pomoč pri parkiranju zrakoplova in zagotovitev ustreznih naprav, če te
storitve ne opravljata služba kontrole zračnega prometa ali centralna služba na
ploščadi, 
- 
komunikacijo med zrakoplovom in izvajalcem storitev, ki je odgovoren za
oskrbo na ploščadi, če te storitve ne opravljata služba kontrole zračnega
prometa ali centralna služba na ploščadi, 
- 
natovarjanje in raztovarjanje zrakoplova, skupaj z zagotavljanjem in
upravljanjem zahtevanih sredstev, kakor tudi prevoz posadke in potnikov med
zrakoplovom in terminalom ter prevoz prtljage med zrakoplovom in terminalom, 
- 
zagotavljanje in upravljanje ustreznih enot pri zagonu pogonskih naprav,
- 
premikanje zrakoplova ob odhodu in prihodu, zagotavljanje in uporaba
ustreznih naprav, 
- 
prevoz, natovarjanje in raztovarjanje hrane in pijače na zrakoplov in z
njega; 
6.    
oskrba zrakoplovov zajema: 
- 
zunanje in notranje čiščenje zrakoplova, oskrba sanitarij in oskrba z
vodo, 
- 
hlajenje in ogrevanje potniške kabine, odstranjevanje snega in ledu z
zrakoplova, razledenitev zrakoplova, 
- 
opremljanje potniške kabine z ustrezno opremo za kabino, hramba te
opreme; 
7.    
oskrba z gorivi in mazivi zajema: 
- 
priprava in izvedba polnjenja in praznjenja rezervoarja z gorivom,
skupaj s hrambo goriva ter kontrolo kakovosti in količin dobavljenega goriva, 
- 
dolivanje olja in drugih tekočin; 
8.    
vzdrževanje zrakoplova zajema: 
- 
redno vzdrževanje pred letom, 
- 
posebne dejavnosti, ki jih zahteva uporabnik letališča, 
- 
zagotavljanje in razdelitev rezervnih delov in ustrezne opreme, 
- 
zahteva za ustrezni parkirni prostor in/ali prostor v hangarju ali njuna
rezervacija; 
9.    
letalske operacije in storitve za posadko zajemajo: 
- 
priprava leta na odhodnem letališču ali kje drugje, 
- 
pomoč med letom, skupaj s preusmeritvijo zrakoplova med letom, če je
potrebno, 
- 
dejavnosti po končanem letu, 
- 
storitve za posadko; 
10.  zemeljski
prevozi zajemajo: 
- 
organizacijo in izvajanje prevoza posadke, potnikov, prtljage, tovora in
pošte med različnimi terminali istega letališča, ne pa tudi prevoza med
zrakoplovom in katerim drugim mestom na območju istega letališča, 
- 
vsak posebni prevoz, ki ga zahteva uporabnik; 
11.  oskrba
potnikov s hrano in pijačo zajema: 
- 
povezovanje z dobavitelji in upravljanje, 
- 
skladiščenje hrane in pijače ter opreme, potrebne za njihovo pripravo, 
- 
čiščenje te opreme, 
- 
pripravo in dostavo opreme, kakor tudi hrane in pijače.
3. člen
(uveljavitev pravilnika)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-63/2007/5-041
Ljubljana, dne 8. junija 2007
EVA 2007-2411-0036
mag. Janez Božič l.r. 
Minister za promet