Besedilo sklepa Pridružitvenega sveta št. 2/00 z dne 4. 8.
2000 in prilog se v slovenskem besedilu glasi: 
“PRIDRUŽITVENI SVET JE 
ob upoštevanju Evropskega sporazuma o pridružitvi med
Republiko Slovenijo na eni strani in Evropskimi skupnostmi in njihovimi
državami članicami na drugi strani in zlasti njegovega 106. člena1, 
ker: 
1.     
skladno s 106. členom Evropskega sporazuma in njegove Priloge XI
Slovenija lahko sodeluje v okvirnih programih skupnosti, posebnih programih,
projektih in drugih dejavnostih, zlasti na področju usposabljanja in
izobraževanja, 
2.     
skladno s tem členom pogoje za sodelovanje Slovenije pri teh dejavnostih
določa Pridružitveni svet, 
3.     
na podlagi sklepa št. 2/99 Pridružitvenega sveta med Evropskimi
skupnostmi in njihovimi državami članicami na eni strani ter Republiko
Slovenijo na drugi z dne 29. aprila 1999 o sprejetju pogojev za sodelovanje
Republike Slovenije v programih skupnosti na področjih usposabljanja, mladine
in izobraževanja1, Slovenija že od 1. maja 1999 sodeluje v prvi fazi
programov Leonardo da Vinci2 in Socrates3 in ker je
izrazila željo, da bi sodelovala v drugi fazi programa, 
SKLENIL KOT SLEDI:
1. člen
Slovenija sodeluje v drugi fazi programov Skupnosti Leonardo
da Vinci in Socrates, opisanima v Sklepu Sveta št. 1999/382/ES z dne 26. aprila
1999 o uvedbi druge faze delovnega programa Skupnosti za poklicno usposabljanje
Leonardo da Vinci1 in v Sklepu Evropskega parlamenta in Sveta št.
253/2000/ES z dne 24. januarja 2000 o uvedbi druge faze delovnega programa Skupnosti
za izobraževanje Socrates2 (v nadaljevanju: Leonardo da Vinci II in
Socrates II) pod pogoji, določenimi v Prilogah I in II, ki sta sestavni del
tega sklepa.
2. člen
Ta sklep se uporablja, dokler trajata programa Leonardo da
Vinci II in Socrates II, z začetkom 1. januarja 2000.
3. člen
Ta sklep začne veljati z dnem, ko ga sprejme Pridružitveni
svet.
Podpisano v Bruslju, dne 4. avgusta 2000.
za Pridružitveni svet 
Predsednik 
Alojz Peterle l. r.
Št. 920-00-76/00
Ljubljana, dne 22. novembra 2000.
Vlada Republike Slovenije
Generalna sekretarka 
dr. Verica Trstenjak l. r.
______________________________
1 OJ L 51, 26. 2. 1999, str. 3
1 OJ L 256, 1. 10. 1999, str. 69
2 OJ L 340, 29. 12. 1994, str. 8
3 OJ L 87, 20. 4. 1995, str. 10. Sklep, kot je bil
spremenjen s sklepom št. 576/98/ES (OJ L
77, 14. 3. 1998, str. 1).
1 OJ L 146, 11. 6. 1999, str. 33,
2 OJ L 28, 3. 2. 2000, str. 1

Priloga
1: Pogoji za sodelovanje Republike Slovenije v programih Leonardo da Vinci II
in Socrates II
Priloga
2: Finančni prispevek Republike Slovenije za programa Leonardo da Vinci II in
Socrates II