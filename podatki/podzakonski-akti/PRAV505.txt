I. SPLOŠNE DOLOČBE
1. člen
Ta pravilnik določa meroslovne zahteve, ki jih morajo
izpolnjevati pretočna merila za tekočine razen vode, ki lahko nosijo oznake in
znake EEC (v nadaljnjem besedilu: pretočna merila), način označevanja, postopke
ugotavljanja skladnosti in overitev ter roke rednih overitev. 
Ta pravilnik se označi skrajšano z oznako MP-16-71/319.
2. člen
Ta pravilnik se nanaša na pretočna merila za tekočine razen
vode, pri katerih tekočina povzroči premikanje gibljivih sten merilnih komor in
ki omogočajo merjenje poljubnih prostornin.
3. člen
Izrazi, uporabljeni v tem pravilniku, pomenijo: 
-       
“pretočno merilo“ je merilo, ki je sestavljeno samo iz merilne in
kazalne naprave ter predstavlja del merilnega sistema; 
-       
“merilni sistem za tekočine“ je merilni sistem, ki ga poleg samega
pretočnega merila in morebitne pripadajoče pomožne opreme sestavljajo vse
naprave, potrebne za zagotavljanje pravilnega merjenja, in vse naprave, posebej
dodane z namenom, da bi olajšale delovanje; 
-       
“najmanjša količina merjenja“ pomeni najmanjšo prostornino tekočine, ki
se lahko meri z določenim pretočnim merilom; 
-       
“ciklična prostornina“ pomeni prostornino tekočine, ki je enaka
delovnemu ciklu merilne naprave, se pravi celotnemu gibanju, ob koncu katerega
se vsi notranji gibljivi deli merilne naprave prvič vrnejo v izhodiščni
položaj; 
-       
“periodična sprememba“ pomeni največjo razliko v enem delovnem ciklu med
prostornino, ki jo prestavijo gibljivi sestavni deli, in ustrezno prostornino,
ki jo prikazuje kazalnik; slednji je brez praznega teka ali zdrsov povezan z
merilno napravo tako, da na koncu cikla pokaže prostornino za ta cikel, ki je
enaka ciklični prostornini. To razliko je mogoče zmanjšati z ustrezno
kalibracijsko napravo.
II. MEROSLOVNE ZAHTEVE
4. člen
Pretočna merila morajo izpolnjevati meroslovne zahteve iz
Priloge I, ki je sestavni del tega pravilnika.
III. NAPISI IN OZNAKE
5. člen
Vsako pretočno merilo mora imeti na številčnici kazalnega
mehanizma ali na posebni napisni ploščici čitljivo in neizbrisno zapisane
naslednje podatke: 
(a)   
znak EEC-odobritve tipa merila, 
(b)   
identifikacijsko oznako ali ime proizvajalca, 
(c)   
proizvajalčevo oznako, če obstaja, 
(d)   
serijsko številko in leto izdelave, 
(e)   
ciklično prostornino, 
(f)    
največji in najmanjši pretok, 
(g)   
največji delovni tlak, 
(h)   
temperaturno območje, če se tekočina lahko meri pri temperaturi pod –10
°C ali nad +50 °C, 
(g)   vrsto
tekočine ali tekočin, ki se merijo, in meje kinematične ali dinamične
viskoznosti, kadar navedba vrste tekočine ne zadošča za določitev njene
viskoznosti.
6. člen
Na številčnici kazalnega mehanizma morata biti vidno zapisana
naslednja podatka: 
(a)   
enota, v kateri so izražene izmerjene prostornine, ali simbol za to
enoto, 
(b)   
najmanjša količina merjenja.
7. člen
Kadar obstaja možnost nejasnosti, mora biti na okrovu
pretočnega merila s puščico označena smer gibanja tekočine. 
Pri pretočnih merilih, ki merijo pitne tekočine in ki se
smejo razstaviti, se morajo serijska številka ali zadnje tri števke te številke
ponoviti na delih, katerih zamenjava lahko vpliva na merilne rezultate. 
Kazalni mehanizem je lahko opremljen s posebnim opisom in
identifikacijsko številko.
8. člen
Zaščitne oznake morajo preprečevati dostop do delov, preko
katerih se pretočno merilo umerja, in razstavitev pretočnega merila, pa čeprav
samo delno, če taka razstavitev ni odobrena v certifikatu o odobritvi tipa
merila (pretočna merila za merjenje pitnih tekočin, ki se smejo razstaviti). 
Na bistvenem delu merilne naprave, na kazalnem mehanizmu ali
na njunem okrovu mora biti določeno ustrezno mesto za oznako EEC-prve overitve
merila. 
V certifikatu o odobritvi tipa merila se lahko poleg serijske
številke iz drugega odstavka 7. člena tega pravilnika zahteva tudi mesto za
zaščitno oznako na zamenljivih sestavnih delih pretočnih meril, ki se smejo
razstaviti.
IV. UGOTAVLJANJE SKLADNOSTI
9. člen
Za pretočna merila se zahtevata EEC-odobritev tipa merila in
EEC-prva overitev merila pod pogoji, ki so določeni v pravilniku o meroslovnih
zahtevah za merilne sisteme za tekočine razen vode, ki lahko nosijo oznake in
znake EEC (Uradni list RS, št. 74/01).
10. člen
Kadar so predmet EEC-prve overitve merilni sistemi za
tekočine z vgrajenimi pretočnimi merili, označenimi z oznakami ali znaki EEC,
so največji dopustni pogreški določeni v Prilogi II, ki je sestavni del tega
pravilnika.
V. REDNE IN IZREDNE OVERITVE
11. člen
Za pretočna merila so obvezne overitve. Rok za redne overitve
je 1 leto. Redne in izredne overitve pretočnih meril vključujejo: 
-       
ugotavljanje skladnosti pretočnega merila z EEC-odobrenim tipom merila, 
-       
meroslovni pregled, s katerim se ugotavlja, ali pretočno merilo
izpolnjuje zahteve tega pravilnika.
VI. KONČNA DOLOČBA
12. člen
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne z dnem pristopa Republike
Slovenije v Evropsko unijo oziroma z dnem uveljavitve ustreznega mednarodnega
sporazuma.
Št. 009-13/01-3
Ljubljana, dne 10. septembra 2001.
dr. Lucija Čok l. r. 
Ministrica 
za šolstvo, znanost in šport

Priloga
I
Priloga
II: Največji dopustni pogreški merilnih sistemov
* Ta pravilnik smiselno povzema
vsebino direktive EGS o približevanju zakonov držav članic, ki se nanašajo na
pretočna merila za tekočine razen vode (71/319/EGS).