I
Minister za okolje, prostor in energijo odreja javno
razgrnitev predloga lokacijskega načrta vodnogospodarsko ureditev Drave od
Vurberka do Zgornjega Dupleka (v nadaljnjem besedilu: predlog lokacijskega
načrta), ki ga je izdelalo podjetje Razvojni Center Planiranje d.o.o., Celje,
št. projekta 434/00-03-D, v avgustu 2003, vključno s poročilom o vplivih na
okolje za vodnogospodarsko ureditev Drave na odseku od Vurberka do Zg. Dupleka
(Vodnogospodarski biro Maribor d.d., junij 2003, št. projekta: 2525/03) in
ostalimi strokovnimi podlagami.
II
Javna razgrnitev bo potekala na Ministrstvu za okolje,
prostor in energijo, Uradu RS za prostorsko planiranje, Dunajska 21, Ljubljana
in v prostorih Občine Duplek, Občinski urad, Cesta 4. julija 106, Spodnji
Duplek, v času od 6. 10. do 4. 11. 2003. 
Javna obravnava bo potekala dne 15. 10. 2003 ob 17. uri v
prostorih Kulturnega doma – Baraka, Cesta k Dravi, Spodnji Duplek. 
V času javne razgrnitve in obravnave lahko na razgrnjeni
predlog lokacijskega načrta dajo pripombe in predloge vsi zainteresirani
organi, organizacije in posamezniki. Pripombe in predloge se lahko poda pisno
ali ustno na javni obravnavi, na mestih javne razgrnitve kot zapis v knjigo
pripomb in predlogov ali posreduje na elektronski naslov info.urspp@gov.si (v
rubriko zadeva navesti ključne besede “LN Drava: Vurberk–Zg. Duplek”) do konca
javne razgrnitve.
III
O pripombah in predlogih, danih v času javne razgrnitve,
odloči pripravljavec po predhodnem mnenju pobudnika izdelave državnega
lokacijskega načrta.
IV
Ta sklep se objavi v Uradnem listu Republike Slovenije.
Št. 352-27-5/00
Ljubljana, dne 16. septembra 2003.
EVA 2003-2511-0155
mag. Janez Kopač l. r. 
Minister 
za okolje, prostor in energijo
 