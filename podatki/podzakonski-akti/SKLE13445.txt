1. člen
(področje uporabe in vsebina smernic)
(1) Evropski nadzorni organ (Evropski bančni organ; v
nadaljevanju EBA) je v skladu s 16. členom Uredbe (EU) 1093/20101 dne 31. marca 2023 objavil Smernice o politikah
in kontrolah za učinkovito obvladovanje tveganj pranja denarja in financiranja
terorizma (PD/FT) pri zagotavljanju dostopa do finančnih storitev.
(2) Smernice so namenjene:
1.     
pristojnim organom, kot so opredeljeni v členu 4(2)(iii) Uredbe (EU) št.
1093/2010 in
2.     
kreditnim in finančnim institucijam, kot so opredeljene v členu 3(1) in
3(2) Direktive (EU) 2015/8492.
(3) Smernice dopolnjujejo smernice organa EBA o dejavnikih
tveganja PD/FT (EBA/GL/2021/02) ter dodatno določajo politike, postopke in
kontrole, ki bi jih morale kreditne in finančne institucije vzpostaviti za
zmanjševanje in učinkovito obvladovanje tveganj PD/FT v skladu s členom 8(3)
Direktive (EU) 2015/849, vključno z ukrepi v zvezi z zagotavljanjem osnovnega
plačilnega računa v skladu s členom 16 Direktive (EU) 2014/923. 
Pristojni organi bi morali te smernice uporabljati pri
ocenjevanju ustreznosti ocen tveganja kreditnih in finančnih institucij ter
politik in postopkov za preprečevanje pranja denarja in financiranja terorizma.
2. člen
(uporaba smernic v Republiki Sloveniji)
(1) S tem sklepom Agencija za trg vrednostnih papirjev (v
nadaljevanju Agencija) določa uporabo smernic za:
1.     
subjekte, za nadzor nad katerimi je Agencija pristojna na podlagi
drugega odstavka 164. člena ZPPDFT-24 in
2.     
Agencijo, pri čemer Agencija opravlja nadzor pri zavezancih iz 1., 2. in
3. točke prvega odstavka 4. člena ZPPDFT-2 samo v delu, ki se nanaša na
storitve in dejavnost investicijskega bančništva zavezanca in za katerega se
uporabljajo določbe zakona, ki ureja trg finančnih instrumentov. Nadzor lahko
opravlja samostojno ali v sodelovanju z Banko Slovenije.
3. člen
(uveljavitev in začetek uporabe sklepa)
Ta sklep začne veljati petnajsti dan po njegovi objavi v
Uradnem listu Republike Slovenije, uporabljati pa se začne 3. novembra 2023.
Št. 00700-16/2023-4
Ljubljana, dne 14. septembra 2023
EVA 2023-1611-0087
Predsednica Sveta
Agencije za trg vrednostnih papirjev
Anka Čadež
______________
1  Uredba
(EU) št. 1093/2010 Evropskega parlamenta in Sveta z dne 24. novembra 2010 o
ustanovitvi Evropskega nadzornega
organa (Evropski bančni organ) in o spremembi Sklepa št. 716/2009/ES ter
razveljavitvi Sklepa Komisije 2009/78/ES
2    Direktiva (EU)
2015/849 Evropskega Parlamenta in Sveta z dne 20. maja 2015 o preprečevanju
uporabe finančnega sistema za pranje denarja ali financiranje terorizma,
spremembi Uredbe (EU) št. 648/2012 Evropskega parlamenta in Sveta ter
razveljavitvi Direktive 2005/60/ES Evropskega parlamenta in Sveta in Direktive
Komisije 2006/70/ES
3  Direktiva 2014/92/EU
Evropskega parlamenta in Sveta z dne 23. julija 2014 o primerljivosti
nadomestil, povezanih s plačilnimi računi, zamenjavi plačilnih računov in
dostopu do osnovnih plačilnih računov
4  Zakon o preprečevanju
pranja denarja in financiranja terorizma (Uradni list RS, št. 48/22 in 145/22)