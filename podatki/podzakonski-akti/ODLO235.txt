1
Za kulturni spomenik državnega pomena se razglasi enoto
dediščine
-       
Cerklje na Gorenjskem – Hribarjeva vila (EŠD 9547).
Enota ima zaradi umetnostno-arhitekturnih, zgodovinskih in
drugih izjemnih lastnosti poseben pomen za republiko Slovenijo. Zato jo
razglašamo za kulturni spomenik državnega pomena z lastnostmi
umetnostno-arhitekturnega in zgodovinskega spomenika.
2
Lastnosti, ki utemeljujejo razglasitev za spomenik državnega
pomena:
Hribarjeva vila v Cerkljah je kvaliteten primer meščanske
arhitekture – tipa podeželske vile, urejene ob koncu 19. stol., v historičnem
stilu z elementi secesije, kot počitniško meščansko bivališče znanega
ljubljanskega župana Ivana Hribarja (1851-1941). V spomeniško predstavljenem
interieru prvega nadstropja s stenskimi dekorativnimi poslikavami je ohranjena
družinska oprema Hribarjevih. Vila je edina prenovljena stavba svoje vrste v
Sloveniji.
3
Spomenik obsega zemljišče,
parcelne številke 534/1, 534/2, 535/1, 535/2, 536/1, 536/2, 536/3, vse k.o.
Cerklje. Meja spomenika je določena na digitalnem katastrskem načrtu
(uveljavljen dne 7. 4. 2003, Uradni list RS, št. 40/03, datoteka z dne 1. 2.
2005, izvorno merilo 1:2880) in vrisana na temeljnem topografskem načrtu v
merilu 1:5000. Izvirnika načrtov hranita Ministrstvo za kulturo, Direktorat za
kulturno dediščino, in Zavod za varstvo kulturne dediščine Slovenije (v
nadaljevanju: zavod).
Vplivno območje spomenika obsega trško jedro naselja Cerklje
(Trg Davorina Jenka) ter na severnem robu zelenico okoli osnovne šole, kjer je
bil nekdaj Hribarjev sadovnjak.
4
Za spomenik velja varstveni režim, ki določa:
-       
varovanje kulturnih, arhitekturnih in likovnih ter ostalih vrednot v
celoti, v njihovi izvirnosti in neokrnjenosti ter varovanje vseh vedut na
spomenik,
-       
prepoved vseh posegov v zaščitene tlorise, gabarite stavbe in opremo,
razen vzdrževalnih posegov, ki jih s predhodnim soglasjem odobri pristojni
zavod,
-       
prepoved posegov v odprti prostor in njegove tlorisne značilnosti z
razporedi stavb ter drevja, razen vzdrževalnih del, ki so odobrena s predhodnim
pisnim soglasjem pristojnega zavoda,
-       
v območju spomenika in njegovem vplivnem območju je prepovedano postavljanje
objektov trajnega ali začasnega značaja vključno z nadzemno infrastrukturo ter
nosilci reklam, razen za potrebe lastnikov in najemnikov spomenika v primerih,
ki jih s predhodnim kulturnovarstvenim soglasjem odobri pristojni zavod,
-       
prepovedano je parkiranje vozil pred spomenikom, razen na za to urejenem
parkirišču.
Zavarovano območje je namenjeno:
-       
trajni ohranitvi kulturnih, arhitekturnih, likovnih, in zgodovinskih
vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot,
-       
učno-demonstracijskemu delu,
-       
znanstveno-raziskovalnemu delu.
5
Za vsako morebitno spremembo funkcije kulturnega spomenika
ali njegovega dela in za vsak poseg v spomenik, njegov sestavni del ali odprti
prostor, je potrebno predhodno pridobiti kulturnovarstvene pogoje in na njihovi
podlagi kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čim bolj
učinkovito varstvo spomenika. Varstveni režim lahko omejuje lastninsko pravico
le v obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja inšpektorat
Republike Slovenije za varstvo kulturne dediščine.

Priloga:
Kulturni spomenik državnega pomena; Hribarjeva vila v Cerkljah na Gorenjskem
(topografski načrt)

Odlok o razglasitvi Hribarjeve vile v Cerkljah
na Gorenjskem za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem listu
Republike Slovenije.«.

Odlok o
spremembi Odloka o razglasitvi Hribarjeve vile v Cerkljah na Gorenjskem za
kulturni spomenik državnega pomena (Uradni list RS, št. 46/05) vsebuje naslednjo končno določbo:
»2
Ta odlok začne veljati naslednji dan po objavi v Uradnem
listu Republike Slovenije.«.