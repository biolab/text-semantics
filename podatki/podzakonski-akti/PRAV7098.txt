1. člen
S tem pravilnikom se v skladu s tretjim odstavkom 10. člena
Uredbe (ES) št. 1592/2002 Evropskega parlamenta in Sveta z dne 15. julija 2002
o skupnih predpisih na področju civilnega letalstva in ustanovitvi Evropske
agencije za varnost v letalstvu (UL L št. 240 z dne 7. 9. 2002, str. 1; v
nadaljnjem besedilu: Uredba 1592/2002/ES) dovoljujejo izjeme glede bistvenih
zahtev, določenih z Uredbo 1592/2002/ES in izvedbenimi predpisi, sprejetimi na
njeni podlagi.
2. člen
(1) Dovoljene izjeme po tem pravilniku so: 
1.     
1. Pri uporabi določbe 145.A.75(b) iz Uredbe Komisije (ES) št. 2042/2003
z dne 20. novembra 2003 o stalni plovnosti zrakoplovov in letalskih proizvodov,
delov in naprav ter o potrjevanju organizacij in osebja, ki se ukvarjajo s temi
nalogami (UL L št. 315 z dne 28. 11. 2003, str. 1; v nadaljnjem besedilu:
Uredba 2042/2003/ES), se lahko vzdrževalna organizacija, potrjena po delu 145
Uredbe 2042/2003/ES, v nekaterih primerih zaradi operativnih potreb dogovori za
izvedbo vzdrževalnega pregleda zrakoplova v bazi ali za celoten vzdrževalni
pregled ali za obnovo motorja, modula motorja ali propelerja z drugo
organizacijo, ki deluje v okviru sistema kakovosti organizacije, potrjene po
delu 145. V takem primeru so v nabor del vključena tudi ta opravila. 
2.     
Pri uporabi določbe 145.A.42(a) iz Uredbe 2042/2003/ES se k pogojem iz
AMC 145.A.42(a) doda, da se obrazci za sprostitev dela v uporabo, ki so jih
izdali proizvajalci za nove dele tipov zrakoplovov, navedenih v prilogi 1, ki je
sestavni del tega pravilnika, priznavajo kot enakovredni EASA obrazcu 1.
Opisana izjema se nanaša le na: 
- 
zrakoplove, ki ne izpolnjujejo kriterijev, določenih v členu 2.3(a)
Uredbe Komisije (ES) št. 1702/2003 z dne 24. septembra 2003 o določitvi izvedbenih
določb za certificiranje zrakoplovov in sorodnih proizvodov, delov in naprav
glede plovnosti in okoljske ustreznosti ter potrjevanje projektivnih in
proizvodnih organizacij (UL L št. 243 z dne 27. 9. 2003, str. 6); 
- 
zrakoplove, ki so bili vpisani v Register civilnih zrakoplovov Republike
Slovenije pred 1. majem 2004 in so navedeni v prilogi 1 k temu pravilniku; in 
- 
vzdrževalne dejavnosti, za katere ne obstaja organizacija, potrjena po
delu 145 Uredbe 2042/2003/ES; in 
- 
organizacije, ki so potrjene po delu 145 Uredbe 2042/2003/ES najmanj za
linijsko vzdrževanje zrakoplovov iz prve in druge alinee tega odstavka. 
(2) Vzdrževalna organizacija, potrjena po delu 145 Uredbe
2042/2003/ES, ki uporablja določbe o izjemah iz prejšnjega odstavka, mora za
zagotovitev enakovredne stopnje varnosti izpolnjevati naslednje dodatne pogoje:
1.     
sklenjena mora biti pisna pogodba med vzdrževalno organizacijo, potrjeno
po delu 145 Uredbe 2042/2003/ES, in podizvajalcem, ki mora urejati delovne
naloge podizvajalca in načela pogodbenega urejanja. Ta pogodba mora vsebovati
določbo, po kateri ima osebje Uprave Republike Slovenije za civilno letalstvo
pravico dostopa do podizvajalca. Osnove pogodbe s podizvajalcem so določene v
AMC 145.A.75(b); 
2.     
vzdrževalna organizacija, potrjena po delu 145 Uredbe 2042/2003/ES, mora
izvesti revizijske preglede sredstev, osebja in postopkov, ki se nanašajo na
zadevne izdelke, da bi se zagotovilo izpolnjevanje zahtev iz dela 145 Uredbe
2042/2003/ES v obdobju vzdrževanja. Za zagotavljanje izpolnjevanja teh zahtev
je odgovorna vzdrževalna organizacija, potrjena po delu 145 Uredbe
2042/2003/ES. Revizijski pregledi obsegajo vse vidike zahtev iz dela 145 Uredbe
2042/2003/ES za posamezne izdelke. Poročilo o njihovi izvedbi se pošlje Upravi
Republike Slovenije za civilno letalstvo; 
3.     
ko je opravljeno vzdrževanje, ki uveljavlja izjeme iz prvega odstavka
tega člena, sme dovoljenje za sprostitev v uporabo (CRS) izdati samo
potrditveno osebje s pooblastilom, ki ga je v skladu z določbo 145.A.30 Uredbe
2042/2003/ES izdala vzdrževalna organizacija, potrjena po delu 145 Uredbe
2042/2003/ES. To osebje mora biti iz vzdrževalne organizacije, potrjene po delu
145 Uredbe 2042/2003/ES, ali od podizvajalca, ki izpolnjuje standarde za potrditveno
osebje potrjene vzdrževalne organizacije. Dovoljenje za sprostitev v uporabo in
EASA obrazec 1 se vedno izdata s sklicem na potrdilo vzdrževalne organizacije,
potrjene po delu 145 Uredbe 2042/2003/ES. Slednja je dolžna seznaniti vse
potrditveno osebje z zahtevami dela 145 Uredbe 2042/2003/ES, organizacijskimi
postopki, ki se nanašajo na tako vzdrževanje, in z določbami pogodbe s
podizvajalcem. Priročnik vzdrževalne organizacije mora vsebovati seznam
potrditvenega osebja; 
4.     
sistem kakovosti vzdrževalne organizacije, potrjene po delu 145 Uredbe
2042/2003/ES, mora vsebovati pogoje za vrednotenje vsega vzdrževanja,
opravljenega v okviru predvidenih izjem. To vrednotenje zajema dokumente o
sprostitvi v uporabo in sklicevanje na potrjene podatke, uporabljene pri
vzdrževanju; 
5.     
vse postopke vzdrževalne organizacije, potrjene po delu 145 Uredbe
2042/2003/ES, ki se nanašajo na vzdrževanje s strani podizvajalcev, mora
vsebovati Priročnik vzdrževalne organizacije, ki ga potrdi Uprava Republike
Slovenije za civilno letalstvo; 
6.     
vzdrževalne dejavnosti, ki se izvajajo v okviru dovoljenih izjem, morajo
biti jasno določene v ustreznem obsegu del in seznamu dejavnosti; 
7.     
Uprava Republike Slovenije za civilno letalstvo lahko izvaja vzorčne
preglede podizvajalskih organizacij zaradi preverjanja izpolnjevanja zahtev
takih pogodb s podizvajalcem. Če ugotovi, da zahteve niso izpolnjene, izdano
potrdilo vzdrževalne organizacije v celoti ali za posamezne dejavnosti iz
potrdila prekliče ali začasno odvzame.
3. člen
Izjeme iz prvega odstavka prejšnjega člena tega pravilnika
veljajo do 20. novembra 2005, če niso prej razveljavljene.
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 26033-104/2004/16-0004080
Ljubljana, dne 21. septembra 2005
EVA 2005-2411-0094
mag. Janez Božič l.r. 
Minister 
za promet

Priloga
1