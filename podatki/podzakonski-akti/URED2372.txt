1. člen
(vsebina uredbe)
Ta uredba določa ukrep neposrednega plačila za kobile za
vzrejo žrebet in ukrep neposrednega plačila za gospodarsko čebeljo družino za
leto 2002.
2. člen
(neposredno plačilo za kobile za vzrejo žrebet)
Do neposrednega plačila za kobile za vzrejo žrebet so
upravičeni rejci, ki redijo kobile za vzrejo žrebet. 
Pogoji za uveljavljanje neposrednega plačila iz tega člena: 
-       
kobile morajo biti tistih pasem, za katere Republiška selekcijska služba
v konjereji vodi rodovne knjige in so bile pripuščene pod licenciranega
plemenjaka v skladu s predpisi, ki urejajo živinorejo, ali pa so kobile
hladnokrvnega pasemskega tipa in so bile pripuščene pod licenciranega
plemenjaka slovenske hladnokrvne ali noriške pasme, 
-       
kobile so žrebile najmanj enkrat, 
-       
kobile, morajo biti vpisane v registre selekcijske službe na območnih
kmetijskih zavodih, 
-       
kobile, morajo biti označene v skladu s predpisi, ki urejajo označevanje
živali, 
-       
kobile, mora imeti rejec v reji najmanj 2 meseca pred in 3 mesecev po
oddaji zahtevka za neposredno plačilo za kobile za vzrejo žrebet, 
-       
upravičenec je oddal zbirno vlogo z izpolnjenimi obrazci A ali A1, B, C
in D, najpozneje do 24. maja 2002. 
Zahtevek za neposredno plačilo iz tega člena se vloži na
obrazcu iz predpisa, ki ureja izvedbo ukrepov kmetijske politike za leto 2002
od 25. aprila do 24. maja 2002, na Agencijo Republike Slovenije za kmetijske
trge in razvoj podeželja, Dunajska 160, 1000 Ljubljana. 
Zahtevek mora vsebovat izjavo proizvajalca, da: 
-       
je imel kobile, za katere uveljavlja neposredno plačilo, v reji najmanj
2 meseca pred in 3 mesece po oddaji zahtevka, 
-       
so bile kobile, za katere uveljavlja neposredno plačilo, pripuščene pod
licenciranega plemenjaka. 
Zahtevek mora biti potrjen s strani Republiške selekcijske
službe v konjereji oziroma območnega kmetijsko – gozdarskega zavoda. 
Če rejec v obdobju iz pete alinee drugega odstavka tega člena
nima v reji toliko živali kot je bilo navedeno na zahtevku iz pete alinee
drugega odstavka tega člena, mora agenciji najpozneje v 8 dneh od nastanka
spremembe sporočiti zmanjšanje staleža na predpisanem obrazcu »Obvestilo o
poginu ali izločitvi živali« in vrniti že prejeta sredstva. 
Skupna višina sredstev za ukrep neposrednih plačila iz tega
člena je 112,000.000 SIT. 
V letu 2002 je višina neposrednega plačila iz tega člena
25.000 SIT na žival. 
Če skupna višina zahtevkov za ukrep iz tega člena v tekočem
letu preseže obseg razpoložljivih sredstev, se lahko višina neposrednega
plačila iz tega člena sorazmerno zmanjša.
3. člen
(neposredno plačilo za gospodarsko čebeljo družino)
Upravičenci do neposrednega plačila za gospodarsko čebeljo
družino so čebelarji v Republiki Sloveniji. 
Upravičenci iz prejšnjega odstavka lahko uveljavljajo
neposredno plačilo za tiste gospodarske čebelje družine, ki so vpisane v
register pri Veterinarskem inštitutu Republike Slovenije. 
Zahtevek za neposredno plačilo na gospodarsko čebeljo družino
vloži za vse čebelarje Čebelarska zveza Slovenije. Sestavni del zahtevka je
seznam upravičencev in njihovo pooblastilo za vložitev zahtevka, ki vsebuje
imena, priimke in naslove čebelarjev, število čebeljih družin in podpise
upravičencev. Seznam mora biti potrjen s strani Veterinarskega inštituta
Republike Slovenije. 
Zahtevek iz prejšnjega odstavka se vloži na obrazcu, ki je
kot priloga sestavni del te uredbe, na Agencijo Republike Slovenije za
kmetijske trge in razvoj podeželja, Dunajska cesta 160, Ljubljana, v roku od 1.
do 31. oktobra 2002. 
Skupna višina sredstev za ukrep neposrednih plačil iz tega
člena je 100,000.000 SIT. 
Predvidena višina neposrednega plačila iz tega člena v letu
2002 znaša 800 SIT na čebeljo družino. 
Če skupna višina zahtevka za ukrep iz tega člena v tekočem
letu preseže obseg razpoložljivih sredstev, se lahko višina, določena na
čebeljo družino, sorazmerno zmanjša.
4. člen
(financiranje ukrepov)
Sredstva za izvedbo ukrepov iz te uredbe se zagotavljajo s
proračunske postavke Ministrstva za kmetijstvo, gozdarstvo in prehrano 5536 –
Sredstva za neposredna plačila v kmetijstvu – EKO 0.
5. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 403-26/2001-5
Ljubljana, dne 8. aprila 2002.
Vlada Republike Slovenije
dr. Janez Drnovšek l. r. 
Predsednik

Priloga
1: Zahtevek za neposredna plačila za čebelje družine za leto 2002; Seznam
upravičencev in njihovo pooblastilo za neposredno plačilo za gospodarske
čebelje družine