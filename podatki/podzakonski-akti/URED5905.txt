1. člen
(vsebina)
(1) Ta uredba določa pogoje za
izvajanje predpisanih zahtev ravnanja in dobrih kmetijskih in okoljskih pogojev
(v nadaljnjem besedilu: navzkrižna skladnost) za izvajanje:
-       
III. pododdelka oddelka IVa III. poglavja in oddelka IVb IV. poglavja
naslova I II. dela Uredbe Sveta (ES) št. 1234/2007 z dne 22. oktobra 2007 o
vzpostavitvi skupne ureditve kmetijskih trgov in o posebnih določbah za
nekatere kmetijske proizvode (Uredba o enotni SUT), (UL L št. 299 z dne 16. 11.
2007, str. 1), zadnjič spremenjene z Uredbo Sveta (EU) št. 517/2013 z dne 13.
maja 2013 o prilagoditvi nekaterih uredb ter odločb in sklepov na področjih
prostega pretoka blaga, prostega gibanja oseb, prava družb, politike
konkurence, kmetijstva, varnosti hrane, veterinarske in fitosanitarne politike,
prometne politike, energetike, obdavčitve, statistike, vseevropskih omrežij, pravosodja
in temeljnih pravic, pravice, svobode in varnosti, okolja, carinske unije,
zunanjih odnosov, zunanje, varnostne in obrambne politike ter institucij zaradi
pristopa Republike Hrvaške (UL L št. 158 z dne 10. 6. 2013, str. 1), (v
nadaljnjem besedilu: Uredba 1234/2007/ES);
-       
Uredbe Sveta (ES) št. 73/2009 z dne 19. januarja 2009 o skupnih pravilih
za sheme neposrednih podpor za kmete v okviru skupne kmetijske politike in o
uvedbi nekaterih shem podpor za kmete, spremembi uredb (ES) št. 1290/2005, (ES)
št. 247/2006, (ES) št. 378/2007 in razveljavitvi Uredbe (ES) št. 1782/2003 (UL
L št. 30 z dne 31. 1. 2009, str. 16), zadnjič spremenjene z Izvedbeno uredbo
Komisije (EU) št. 929/2013 z dne 26. septembra 2013 o spremembi Priloge VIII k
Uredbi Sveta (ES) št. 73/2009 o skupnih pravilih za sheme neposrednih podpor za
kmete v okviru skupne kmetijske politike (UL L št. 255 z dne 27. 9. 2013, str.
5), (v nadaljnjem besedilu: Uredba 73/2009/ES);
-       
Uredbe Komisije (ES) št. 1122/2009 z dne 30. Novembra 2009 o podrobnih
pravilih za izvajanje Uredbe Sveta (ES) št. 73/2009 v zvezi z navzkrižno
skladnostjo, modulacijo ter integriranim administrativnim in kontrolnim
sistemom v okviru shem neposrednih podpor za kmete, določenih za navedeno uredbo,
ter za izvajanje Uredbe Sveta (ES) št. 1234/2007 v zvezi z navzkrižno
skladnostjo v okviru sheme podpore, določene za sektor vina (UL L št. 316 z dne
2. 12. 2009, str. 65), zadnjič spremenjene z Uredbo Komisije (EU) št. 426/2013
z dne 8. maja 2013 o prilagoditvi uredb (ES) št. 1120/2009, (ES) št. 1121/2009
in (ES) št. 1122/2009 v zvezi s pravili za izvajanje neposrednih plačil na
Hrvaškem (UL L št. 127 z dne 9. 5. 2013, str. 17), (v nadaljnjem besedilu:
Uredba 1122/2009/ES);
-       
Uredbe Komisije (EU) št. 65/2011 z dne 27. januarja 2011 o določitvi
podrobnih pravil za izvajanje Uredbe Sveta (ES) št. 1698/2005 glede izvajanja
kontrolnih postopkov in navzkrižne skladnosti v zvezi z ukrepi podpore za
razvoj podeželja (UL L št. 25 z dne 28. 1. 2011, str. 8), zadnjič spremenjene z
Izvedbeno uredbo Komisije (EU) št. 937/2012 z dne 12. Oktobra 2012 o spremembi
uredb (ES) št. 1122/2009 in (EU) št. 65/2011 glede načina za določanje
uporabljene obrestne mere za neupravičena plačila, ki se izterjajo od
upravičencev sheme neposrednih podpor za kmete iz Uredbe Sveta (ES) št.
73/2009, podpore za razvoj podeželja iz Uredbe Sveta (ES) št. 1698/2005 in
podpore za vinski sektor iz Uredbe Sveta (ES) št. 1234/2007 (UL L št. 280 z dne
13. 10. 2012, str. 1), (v nadaljnjem besedilu: Uredba 65/2011/EU) in
-       
Uredbe (EU) št. 1310/2013 Evropskega parlamenta in Sveta z dne 17.
decembra 2013 o določitvi nekaterih prehodnih določb glede podpore za razvoj
podeželja iz Evropskega kmetijskega sklada za razvoj podeželja (EKSRP), o
spremembi Uredbe (EU) št. 1305/2013 Evropskega parlamenta in Sveta glede
sredstev in njihove razdelitve za leto 2014 in o spremembi Uredbe Sveta (ES)
št. 73/2009 in uredb (EU) št. 1307/2013, (EU) št. 1306/2013 in (EU) št.
1308/2013 Evropskega parlamenta in Sveta v zvezi z njihovo uporabo v letu 2014
(UL L št. 347 z dne 20. 12. 2013, str. 865).
(2) Izpolnjevanje zahtev iz Priloge 1
in Priloge 2, ki sta sestavni del te uredbe, se šteje kot izpolnjevanje zahtev
navzkrižne skladnosti.
(3) Za potrebe izpolnjevanja nekaterih
zahtev iz Predpisanih zahtev ravnanja za nitrate iz
Priloge 1 te uredbe je v Prilogi 3, ki je sestavni del te uredbe, določena
evidenca uporabe živinskih in mineralnih gnojil za tekoče koledarsko leto.
2. člen
(pristojni organ)
Za kontrolo navzkrižne skladnosti je
pristojna Agencija Republike Slovenije za kmetijske trge in razvoj podeželja (v
nadaljnjem besedilu: Agencija).
3. člen
(zavezanci)
(1) Zavezanci za izpolnjevanje zahtev
navzkrižne skladnosti so vlagatelji zahtevkov za:
-       
neposredna plačila iz predpisa, ki ureja neposredna plačila v
kmetijstvu, in so navedena v Prilogi I Uredbe 73/2009/ES;
-       
plačila za ukrepe osi 2 iz predpisa, ki ureja plačila za ukrepe osi 2 iz
Programa razvoja podeželja Republike Slovenije za obdobje 2007–2013.
(2) Zavezanci za izpolnjevanje zahtev
navzkrižne skladnosti so tudi prejemniki podpore iz 85.p, 103.q in 103.r člena
Uredbe 1234/2007/ES v obdobju, določenem v 85.t in 103.z členu Uredbe
1234/2007/ES.
4. člen
(predpisane zahteve ravnanja)
Predpisane zahteve ravnanja so minimalne
zahteve s področja javnega zdravja, zdravja živali in rastlin, okolja in
dobrega počutja živali, ki so določene na Seznamu predpisanih
zahtev ravnanja iz Priloge 1 te uredbe.
5. člen
(dobri kmetijski in okoljski pogoji)
Dobri kmetijski in okoljski pogoji so
minimalne zahteve o ravnanju z vsemi kmetijskimi zemljišči na kmetijskem
gospodarstvu, ki so določene v Standardih za dobre
kmetijske in okoljske pogoje iz Priloge 2 te uredbe.
6. člen
(kontrola)
(1) Kontrolo izpolnjevanja zahtev iz
Priloge 1 in Priloge 2 te uredbe izvaja Agencija v skladu s predpisom, ki ureja
izvedbo ukrepov kmetijske politike, pri najmanj enem odstotku zavezancev iz 3.
člena te uredbe. Pri tem Agencija upošteva tudi ugotovljene nepravilnosti, na
katere opozorijo drugi organi, pristojni za nadzor nad izvajanjem predpisov iz
Priloge 1 in Priloge 2 te uredbe.
(2) Če Agencija pri kontroli iz prejšnjega
odstavka ugotovi kršitve, upošteva seštevek ocen kršitev iz Priloge 1 in
Priloge 2 te uredbe ter določi odstotek znižanja neposrednega plačila,
izravnalnega plačila, plačila za kmetijsko-okoljske ukrepe ter plačil za ukrepe
iz 85. p, 103. q in 103. r člena Uredbe 1234/2007/ES. Stopnja kršitve je
določena z ocenami 10, 20, 50 ali 100 za posamezno kršitev, pri čemer ocena 10
pomeni najnižjo in 100 najvišjo težo kršitve.
(3) Celotni znesek neposrednih plačil,
izravnalnih plačil in plačil za kmetijsko-okoljske ukrepe se zniža za en
odstotek, če je vsota ocen znotraj enih predpisanih zahtev ravnanja ali enega
standarda za dobre kmetijske in okoljske pogoje manjša ali enaka 49. Če je
vsota ocen v enih predpisanih zahtevah ravnanja ali enem standardu za dobre
kmetijske in okoljske pogoje enaka 50 ali večja, se znesek neposrednih plačil,
izravnalnih plačil in plačil za kmetijsko-okoljske ukrepe zniža za tri odstotke.
Če je vsota ocen v enih predpisanih zahtevah ravnanja ali enem standardu za
dobre kmetijske in okoljske pogoje enaka 100 ali večja, se znesek neposrednih
plačil, izravnalnih plačil in plačil za kmetijsko-okoljske ukrepe zniža za pet
odstotkov. Če je kršitev v več predpisanih zahtevah ravnanja ali standardih za
dobre kmetijske in okoljske pogoje znotraj posameznih področij, se za znižanje
izplačil uporabi seštevek ocen v enih predpisanih zahtevah ravnanja ali enem
standardu za dobre kmetijske in okoljske pogoje, in sicer tistem, ki ima višji
oziroma najvišji odstotek znižanja. Področja, predpisane zahteve ravnanja in
standardi so določeni v Prilogi 1 in Prilogi 2 te uredbe.
(4) Ne glede na prejšnji odstavek se skupno
znižanje neposrednih plačil, izravnalnih plačil, plačil za kmetijsko-okoljske
ukrepe ter plačil za ukrepe iz 85. p, 103.q in 103.r člena Uredbe 1234/2007/ES
po vseh področjih, predpisanih zahtevah ravnanja in standardih izračuna po
postopku iz 70., 71. in 72. člena Uredbe 1122/2009/ES.
(5) Ne glede na drugi in tretji odstavek
tega člena se v zvezi z ukrepom 121 "posodabljanje kmetijskih
gospodarstev" iz predpisa, ki ureja ukrepe 1., 3. in 4. osi Programa
razvoja podeželja Republike Slovenije za obdobje 2007 do 2013, ne upošteva
ocene kršitev pri določitvi odstotka znižanja neposrednega plačila,
izravnalnega plačila in plačila za kmetijsko-okoljske ukrepe za izpolnjevanje
na novo uvedenih minimalnih predpisanih zahtev s področja dobrega počutja
rejnih živali pri naložbah, katerih namen je izpolnjevanje teh predpisanih
zahtev ravnanja, v 36 mesecih od dneva, ko so postale predpisane zahteve
ravnanja za kmetijsko gospodarstvo obvezne.
(6) Ne glede na drugi in tretji odstavek
tega člena se v zvezi z ukrepom 112 "pomoč mladim prevzemnikom kmetij"
iz predpisa, ki ureja ukrepe 1., 3. in 4. osi Programa razvoja podeželja
Republike Slovenije za obdobje 2007 do 2013, ne upošteva ocene kršitev pri
določitvi odstotka znižanja neposrednega plačila, izravnalnega plačila in
plačila za kmetijsko-okoljske ukrepe za izpolnjevanje obstoječih predpisanih
zahtev ravnanja s področja nitratov in zaščite rejnih živali, če so te naložbe
opredeljene v poslovnem načrtu iz točke (c) prvega odstavka 22. člena Uredbe
Sveta (ES) št. 1698/2005 z dne 20. septembra 2005 o podpori za razvoj podeželja
iz Evropskega kmetijskega sklada za razvoj podeželja (EKSRP) (UL L št. 277 z
dne 21. 10. 2005, str. 1), zadnjič spremenjene z Uredbo (EU) št. 1312/2011
Evropskega parlamenta in Sveta z dne 19. decembra 2011 o spremembi Uredbe Sveta
(ES) št. 1698/2005 glede nekaterih določb o finančnem upravljanju za nekatere
države članice, ki imajo ali jim grozijo resne težave v zvezi z njihovo
finančno stabilnostjo (UL L št. 339 z dne 21. 12. 2011, str. 1), v obdobju 36
mesecev od dneva prevzema kmetijskega gospodarstva.
7. člen
(male kršitve)
(1) Male kršitve so kršitve, ki
bistveno ne vplivajo na okolje in zdravje ljudi, živali ali rastlin in zaradi
njih niso oziroma ne bodo nastale škodljive posledice ter se dajo odpraviti na
kraju samem ali v razumno kratkem roku, ter so ugotovljene ob kontroli na kraju
samem ali administrativni kontroli Agencije.
(2) Male kršitve iz prejšnjega
odstavka so navedene v Prilogi 1 te uredbe in so označene z okrajšavo v
oklepaju (MK) za zaporedno številko kršitve v stolpcu ZAHTEVE oziroma v stolpcu
STOPNJA KRŠITVE.
(3) Kontrolo odprave malih kršitev se
izvaja v skladu s predpisom, ki ureja izvedbo ukrepov kmetijske politike.
8. člen
(opredelitev neskladnosti)
Za določitev neskladnosti dejanskega stanja
z zahtevami te uredbe se uporabljajo opredelitve iz 47. člena Uredbe
1122/2009/ES.
9. člen
(namerne neskladnosti)
Če Agencija v postopku kontrole in po
predhodnem opozorilu, naj se odpravijo določene nepravilnosti, ali med vodenjem
postopka ugotovi, da gre za namerno ali namerno ponavljajoče se kršenje zahtev
in standardov navzkrižne skladnosti, nosilcu pa po pisnem pozivu, naj se
razjasni dejansko stanje, ne uspe dokazati nasprotnega, se uporabijo znižanja
in izključitve iz 72. člena Uredbe 1122/2009/ES oziroma iz točke (a) prvega
odstavka 18. člena in 21. člena Uredbe 65/2011/EU.
10. člen
(ohranjanje trajnih travnikov)
(1) Agencija iz prijavljenih površin
na zbirnih vlogah za leto 2004 in 2005 ugotovi in izračuna razmerje med
površino trajnih travnikov in površino kmetijskih zemljišč na območju Republike
Slovenije v skladu s 3. členom Uredbe 1122/2009/ES. Ugotovljeno razmerje se v
naslednjih letih ne sme zmanjšati za več kot deset odstotkov.
(2) Če se ugotovljeno razmerje iz
prejšnjega odstavka zmanjša za več kot osem odstotkov, se ukrepa v skladu s
4. členom Uredbe 1122/2009/ES.

Priloga
1: Seznam predpisanih zahtev ravnanja
Priloga
2: Standardi za dobre kmetijske in okoljske pogoje
pri kmetovanju
Priloga
3: Evidenca uporabe živinskih in mineralnih gnojil za tekoče koledarsko leto

Uredba o predpisanih zahtevah ravnanja ter
dobrih kmetijskih in okoljskih pogojih pri kmetovanju (Uradni list RS, št. 98/11) vsebuje naslednji končni določbi:
»11. člen
(prenehanje
veljavnosti)
Z dnem uveljavitve te uredbe preneha
veljati Uredba o predpisanih zahtevah ravnanja ter dobrih kmetijskih in
okoljskih pogojih pri kmetovanju (Uradni list RS, št. 7/10).
12. člen
(začetek
veljavnosti)
Ta uredba začne veljati 1. januarja
2012.«.

Uredba o spremembah Uredbe o predpisanih
zahtevah ravnanja ter dobrih kmetijskih in okoljskih pogojih pri kmetovanju
(Uradni list RS, št. 1/13) vsebuje naslednjo končno določbo:
»6. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o predpisanih
zahtevah ravnanja ter dobrih kmetijskih in okoljskih pogojih pri kmetovanju
(Uradni list RS, št. 113/13) vsebuje naslednjo končno določbo:
»3. člen
(začetek
veljavnosti)
Ta uredba začne veljati 1. januarja
2014.«.