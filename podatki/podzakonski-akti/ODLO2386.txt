1. člen
(1) Z namenom, da se omeji gibanje prebivalstva in zaradi
zajezitve in obvladovanja epidemije COVID-19 se s tem odlokom začasno
prepoveduje ponujanje kulturnih in kinematografskih storitev neposredno končnim
uporabnikom v Republiki Sloveniji.
(2) Prepoved iz prejšnjega odstavka ne velja za tiste oblike
ponujanja kulturnih in kinematografskih storitev neposredno končnim
uporabnikom, ki so kot izjema od prepovedi ponujanja storitev navedene v drugih
odlokih, ki jih zaradi zajezitve in obvladovanja epidemije COVID-19 izda Vlada
Republike Slovenije.
2. člen
Prepoved iz prvega odstavka prejšnjega člena ne velja za:
-       
knjižnice, arhive, muzeje in galerije,
-       
storitve ponujanja dostopa in ogleda kulturne dediščine brez
organiziranega vodenja na ograjenih odprtih javnih površinah z nepremično
kulturno dediščino.
3. člen
(1) Ponujanje storitev iz prve alineje prejšnjega člena je
dovoljeno le pod pogojem, da se zagotovi:
-       
minimalni možni stik s končnimi uporabniki v skladu s sprejetimi
navodili Nacionalnega inštituta za javno zdravje (v nadaljnjem besedilu: NIJZ),
-       
redno prezračevanje ali ustrezna ventilacija prostorov, v katerih se
izvaja dejavnost ponujanja storitev končnim uporabnikom,
-       
uporaba zaščitnih mask, in
-       
razkuževanje rok za končnega uporabnika pred vstopom in ob izstopu iz
prostorov, v katerih se izvaja dejavnost ponujanja storitev končnim
uporabnikom.
(2) Pri opravljanju dejavnosti iz prejšnjega odstavka se
smiselno upoštevajo vsa higienska priporočila ministrstva, pristojnega za
zdravje (v nadaljnjem besedilu: ministrstvo), in NIJZ za preprečevanje okužbe z
virusom SARS-CoV-2, ki so objavljena na spletni strani ministrstva in NIJZ.
(3) Število oseb v zaprtih javnih prostorih, v katerih se
izvaja dejavnost ponujanja storitev knjižnic, muzejev oziroma galerij končnim
uporabnikom, se omeji na enega končnega uporabnika na 30 kvadratnih metrov
zaprte javne površine. Medosebna razdalja med končnimi uporabniki mora biti
najmanj 1,5 metra, razen med osebami iz skupnega gospodinjstva.
(4) V zaprtih javnih prostorih, v katerih se izvaja dejavnost
ponujanja storitev knjižnic, muzejev oziroma galerij končnim uporabnikom, v
katerih po kriterijih iz prejšnjega odstavka sicer ne bi bilo dovoljeno
združevanje desetih končnih uporabnikov, je dovoljeno število končnih uporabnikov
največ deset, če je med njimi mogoče zagotoviti medosebno razdaljo najmanj 1,5
metra, razen med osebami iz skupnega gospodinjstva.
(5) Število oseb v zaprtih javnih prostorih, v katerih se
izvaja dejavnost ponujanja storitev arhivov, se omeji na enega končnega
uporabnika.
(6) Odgovornost delodajalcev je, da zaposlenim zagotovijo
zaščitno opremo.
(7) Knjižnica, muzej oziroma galerija zagotovi spoštovanje
pogojev iz prvega odstavka in omejitev iz tretjega in četrtega odstavka tega
člena, arhiv pa zagotovi spoštovanje pogojev iz prvega odstavka in omejitev iz
petega odstavka tega člena.
(8) Muzeji in galerije, ki so vpisani v razvid iz 87. člena
Zakona o varstvu kulturne dediščine (Uradni list RS, št. 16/08, 123/08, 8/11 –
ORZVKD39, 90/12, 111/13, 32/16 in 21/18 – ZNOrg), s svojimi ustanovitelji
uskladijo odpiralni čas ponujanja storitev neposredno končnim uporabnikom, pri
čemer upoštevajo še druge okoliščine glede odpiranja.
4. člen
(1) Ponujanje storitev iz druge alineje 2. člena tega odloka
je dovoljeno le pod pogojem, da se zagotovi:
-       
minimalen možen stik s končnimi uporabniki v skladu s sprejetimi
navodili NIJZ,
-       
uporaba zaščitnih mask, razen v primerih, ko je na odprtih javnih
površinah z nepremično kulturno dediščino mogoče zagotoviti medosebno razdaljo
najmanj dva metra, in
-       
razkuževanje rok za končnega uporabnika pred vstopom in ob izstopu iz
ograjene odprte javne površine z nepremično kulturno dediščino.
(2) Pri opravljanju dejavnosti iz prejšnjega odstavka se
smiselno upoštevajo vsa higienska priporočila ministrstva in NIJZ za
preprečevanje okužbe z virusom SARS-CoV-2, ki so objavljena na spletni strani
ministrstva in NIJZ.
(3) Število oseb na ograjenih odprtih javnih površinah z
nepremično kulturno dediščino, na katerih se ponuja storitev dostopa in ogleda
kulturne dediščine brez organiziranega vodenja končnim uporabnikom, se omeji na
enega končnega uporabnika na deset kvadratnih metrov odprte javne površine
oziroma na več končnih uporabnikov, če gre za osebe iz skupnega gospodinjstva.
Medosebna razdalja med končnimi uporabniki mora biti najmanj 1,5 metra, razen
med osebami iz skupnega gospodinjstva.
(4) Upravljavec ograjene odprte javne površine z nepremično
kulturno dediščino zagotovi spoštovanje pogojev iz prvega odstavka tega člena
in omejitev iz prejšnjega odstavka.
5. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o začasni prepovedi ponujanja kulturnih
in kinematografskih storitev končnim uporabnikom v Republiki Sloveniji (Uradni
list RS, št. 40/21) vsebuje naslednjo končno določbo:
»KONČNA DOLOČBA
6. člen
Ta odlok začne veljati 20. marca 2021 in velja do 26. marca
2021.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 43/21) spreminja 6. člen Odloka o začasni
prepovedi ponujanja kulturnih in kinematografskih storitev končnim uporabnikom
v Republiki Sloveniji (Uradni list RS, št. 40/21) tako, da se glasi:
»6. člen
Ta odlok začne veljati 20. marca 2021 in velja do 2. aprila
2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.