I. SPLOŠNE DOLOČBE
1. člen
(1) Lekarniška zbornica Slovenije (v nadaljnjem
besedilu: zbornica) vodi register farmacevtskih strokovnih delavcev pri
izvajalcu lekarniške dejavnosti (v nadaljnjem besedilu: register), v katerega
se za samostojno opravljanje dela v lekarniški dejavnosti vpisujejo
farmacevtski strokovni delavci.
(2) Za izvajanje z zakonom določenih nalog zbornica
zbira, evidentira, obdeluje, shranjuje, posreduje in uporablja podatke
farmacevtskih strokovnih delavcev pri izvajalcu.
2. člen
Ta pravilnik ureja:
-       
vsebino in obliko registra,
-       
pogoje za vpis v register in izbris iz njega,
-       
postopek vpisa v register,
-       
pravice in dolžnosti registriranega farmacevtskega strokovnega delavca.
3. člen
(1) Farmacevtski strokovni delavec, ki mora biti vpisan
v register, je farmacevtski tehnik/farmacevtska tehnica.
(2) Farmacevtski strokovni delavec, ki mora biti vpisan
v register in imeti veljavno licenco, je:
-       
magister farmacije/magistra farmacije,
-       
magister farmacije specialist/magistra farmacije specialistka.
4. člen
(1) Zbornica ravna s podatki iz registra v skladu s
predpisi, ki urejajo varstvo osebnih podatkov. Zbornica upravlja z registrom
kot upravljavec zbirke podatkov s področja zdravstvenega varstva.
(2) Podatki v registru niso javni, razen podatka o osebnem
imenu in priimku, strokovnem naslovu ter datumu vpisa v register in izbrisa iz
registra, ki se lahko objavijo na spletni strani zbornice.
II. REGISTER
5. člen
Register se vodi v elektronski obliki.
6. člen
(1) Register vsebuje naslednje podatke o farmacevtskem
strokovnem delavcu:
1.     
priimek in ime,
2.     
datum in kraj rojstva,
3.     
naslov stalnega oziroma začasnega prebivališča (kraj, ulica in hišna
številka),
4.     
enotna matična številka občana,
5.     
državljanstvo,
6.     
podatke o listini, s katero dokazuje zaključeno izobraževanje (kraj in
datum izdaje, naziv pridobljene izobrazbe, naziv izobraževalne institucije),
7.     
datum strokovnega izpita,
8.     
datum in trajanje podeljene licence,
9.     
datum in vrsta opravljene specializacije,
10.  
datum in vrsta pridobljenega dodatnega specialnega znanja,
11.  
datum in področje pridobljenih znanstvenih naslovov,
12.  
datum in področje pridobljenih strokovnih naslovov,
13.  
datum in področje pridobljenih pedagoških nazivov,
14.  
podatke o izrečenih ukrepih,
15.  
naziv in naslov delodajalca in naziv delovnega mesta,
16.  
podatke o vpisu in izbrisu iz registra,
17.  
članstvo v domačih in tujih strokovnih združenjih,
18.  
izjavo o uveljavljanju pravice do ugovora vesti in
19.  
podatke o farmacevtskem strokovnem delavcu iz kazenske evidence.
(2) O vsaki spremembi podatkov iz prejšnjega odstavka
farmacevtski strokovni delavec obvesti zbornico najpozneje v 30 dneh
po nastopu spremembe. Spremembe podatkov in datum sprememb se vpišejo v
register.
7. člen
(1) Pogoji za vpis farmacevtskega tehnika v register so:
-       
pridobljena srednja strokovna izobrazba za poklic farmacevtski tehnik v
Republiki Sloveniji ali v eni od republik nekdanje Socialistične federativne
republike Jugoslavije pred 25. junijem 1991 ali odločba ministrstva,
pristojnega za zdravje (v nadaljnjem besedilu: ministrstvo), o priznanju
poklicne kvalifikacije za opravljanje poklica farmacevtski tehnik ali
nostrificirano spričevalo za pridobljen poklic farmacevtski tehnik,
nostrificirano po predpisih, ki so veljali pred začetkom uporabe Zakona o
vrednotenju in priznavanju izobraževanja (Uradni list RS, št. 87/11, 97/11 –
popr. in 109/12),
-       
opravljeno pripravništvo v Republiki Sloveniji oziroma pred
25. junijem 1991 v eni od drugih republik nekdanje Socialistične federativne
republike Jugoslavije,
-       
v Republiki Sloveniji opravljen oziroma z odločbo ministrstva priznan
strokovni izpit s področja zdravstvene dejavnosti in
-       
opravljanje strokovnega dela pri izvajalcu lekarniške dejavnosti.
(2) Poleg pogojev iz prejšnjega odstavka mora
farmacevtski tehnik, ki kvalifikacije za opravljanje poklica farmacevtski
tehnik ni pridobil v Republiki Sloveniji oziroma pred 25. junijem 1991 v
eni od drugih republik nekdanje Socialistične federativne republike
Jugoslavije, izpolnjevati tudi pogoje:
-       
da je registriran pri pristojnem organu države, v kateri je pridobil
kvalifikacijo,
-       
da ni bil obravnavan v disciplinskem postopku ali drugem postopku, iz
katerega izhaja prepoved opravljanja poklica, oziroma mu ni bila izrečena
prepoved opravljanja poklica.
8. člen
(1) Pogoji za vpis magistra farmacije in magistra
farmacije specialista v register so opravljanje strokovnega dela v lekarniški dejavnosti
in:
1.     
če je strokovni naslov magister farmacije pridobil po zaključenem
štiriletnem trajajočem univerzitetnem študiju:
- 
pridobljena univerzitetna izobrazba za poklic magister farmacije v
Republiki Sloveniji ali v eni od republik nekdanje Socialistične federativne
republike Jugoslavije pred 25. junijem 1991 ali mu je bila po predpisih,
ki so veljali pred začetkom uporabe Zakona o vrednotenju in priznavanju
izobraževanja (Uradni list RS, št. 87/11, 97/11 – popr. in 109/12),
nostrificirana diploma za pridobljen poklic magister farmacije,
- 
pripravništvo v Republiki Sloveniji oziroma pred 25. Junijem 1991
pripravništvo v eni od drugih republik nekdanje Socialistične federativne
republike Jugoslavije ali skrajšan program praktičnega usposabljanja, ki
vsebinsko ustreza šestmesečnemu pripravništvu v lekarni ali bolnišnici pod
vodstvom farmacevtskega oddelka bolnišnice, in
- 
v Republiki Sloveniji opravljen oziroma z odločbo ministrstva priznan
strokovni izpit s področja zdravstvene dejavnosti;
2.     
če je zaključil ustrezen študijski program druge stopnje, ki traja
najmanj pet let, in je lahko dodatno izražen z enakovrednimi kreditnimi točkami
ECTS:
- 
da je študijski program obsegal najmanj štiri leta teoretičnega in praktičnega
izobraževanja oziroma usposabljanja ter najmanj šestmesečno praktično
usposabljanje v lekarni ali v bolnišnici pod vodstvom farmacevtskega oddelka
bolnišnice in
- 
opravljen strokovni izpit;
3.     
če je državljan tretje države: v Republiki Sloveniji mu je bila izdana
odločba o priznanju poklicne kvalifikacije za opravljanje poklica magister
farmacije na podlagi zakona, ki ureja priznavanje poklicnih kvalifikacij.
(2) Poleg pogojev iz prejšnjega odstavka mora magister
farmacije in magister farmacije specialist, ki je državljan tretje države,
izpolnjevati tudi pogoje:
-       
da je registriran pri pristojnem organu države, v kateri je pridobil
kvalifikacijo,
-       
da ni bil obravnavan v disciplinskem postopku ali drugem postopku, iz
katerega izhaja prepoved opravljanja poklica, oziroma
-       
mu ni bila izrečena prepoved opravljanja poklica.
(3) Državljan države članice Evropske unije, Evropskega
gospodarskega prostora ali Švicarske konfederacije, ki je v Republiki Sloveniji
pridobil odločbo o priznanju poklicne kvalifikacije za opravljanje poklica
magister farmacije na podlagi predpisov, ki urejajo avtomatično priznavanje
poklicnih kvalifikacij, se vpiše v register pod pogoji iz 73.a člena Zakona o
zdravstveni dejavnosti (Uradni list RS, št. 23/05 – uradno prečiščeno besedilo,
15/08 – ZPacP, 23/08, 58/08 – ZZdrS-E, 77/08 – ZDZdr, 40/12 – ZUJF, 14/13,
88/16 – ZdZPZD in 64/17).
III. POSTOPEK VPISA V REGISTER
9. člen
V postopku vpisa in izbrisa iz registra se smiselno
uporabljajo določbe zakona, ki ureja splošni upravni postopek.
10. člen
(1) Vpis v register se opravi na podlagi vloge
farmacevtskega strokovnega delavca.
(2) Farmacevtski strokovni delavec, državljan države
članice Evropske unije, držav Evropskega gospodarskega prostora ali Švicarske
konfederacije, ki opravlja svoj poklic v skladu s predpisi države sedeža (v
nadaljnjem besedilu: ponudnik storitev), ki v Republiki Sloveniji na podlagi
odločbe ministrstva opravlja svoj poklic občasno ali začasno, se začasno vpiše
v register na podlagi popolne prijave, ki jo zbornici v skladu z zakonom, ki
ureja občasno opravljanje zdravstvenih storitev reguliranih poklicev, pošlje
ministrstvo. Začasna registracija velja za čas veljavnosti prijave ponudnika
storitev.
11. člen
(1) Postopek za vpis v register se začne z vložitvijo
vloge za vpis v register farmacevtskih strokovnih delavcev pri izvajalcu lekarniške
dejavnosti iz Priloge, ki je sestavni del tega pravilnika. Vloga se vloži v 15
dneh po začetku opravljanja strokovnega dela pri izvajalcu lekarniške
dejavnosti.
(2) Farmacevtski strokovni delavec vlogi priloži
dokumentacijo, ki dokazuje izpolnjevanje pogojev za vpis v register.
(3) Za izpolnjevanje pogoja iz drugega odstavka 7. člena
in drugega odstavka 8. člena tega pravilnika farmacevtski strokovni delavec
vlogi za vpis v register predloži tudi potrdilo pristojnega organa države, v
kateri je pridobil kvalifikacijo, ki ni starejše od treh mesecev, in iz
katerega izhaja, da je registriran pri tem organu, da ni bil obravnavan v
disciplinskem postopku ali drugem postopku, iz katerega izhaja prepoved
opravljanja poklica, oziroma mu ni bila izrečena prepoved opravljanja poklica.
(4) Farmacevtskim strokovnim delavcem ni treba prilagati
dokazil iz uradnih evidenc, ki jih vodijo državni organi, organi lokalnih
skupnosti in nosilci javnih pooblastil. Te podatke pridobi uradna oseba po
uradni dolžnosti.
12. člen
(1) Če farmacevtski strokovni delavec ne vloži popolne
vloge, ga zbornica pozove, naj vlogo dopolni v določenem roku.
(2) Če farmacevtski strokovni delavec vloge ne dopolni v
določenem roku oziroma je ne dopolni ustrezno, se vloga zavrže.
(3) V primeru iz prejšnjega odstavka lahko farmacevtski
strokovni delavec kadarkoli ponovno vloži vlogo za vpis v register.
13. člen
(1) Če je vloga farmacevtskega strokovnega delavca
popolna in farmacevtski strokovni delavec izpolnjuje vse pogoje za vpis v
register, določene z zakonom, ki ureja lekarniško dejavnost, statutom zbornice
in tem pravilnikom, zbornica najpozneje v 30 dneh izda odločbo, na podlagi
katere farmacevtskega strokovnega delavca vpiše v register. Zbornica opravi
vpis z dnem izdaje odločbe.
(2) Farmacevtskemu strokovnemu delavcu iz drugega
odstavka 10. člena tega pravilnika izda zbornica odločbo o vpisu v register in
izvede vpis v register v 15 dneh od prejema popolne vloge, ki jo je zbornici
poslalo ministrstvo v skladu z zakonom, ki ureja občasno opravljanje
zdravstvenih storitev reguliranih poklicev.
(3) Če iz vloge izhaja, da farmacevtski strokovni
delavec ne izpolnjuje pogojev iz prvega odstavka tega člena za vpis v register,
zbornica najpozneje v 30 dneh vlogo za vpis v register zavrne.
(4) Zoper odločbo o zavrnitvi vpisa v register je
dopustna pritožba, ki se vloži pri zbornici v 15 dneh od prejema pisnega
odpravka odločbe. O pritožbi odloči ministrstvo.
IV. POSTOPEK IZBRISA IZ REGISTRA
14. člen
(1) Izbris iz registra se opravi:
1.     
če farmacevtski strokovni delavec s pisno vlogo izjavi, da ne želi biti
več vpisan v register,
2.     
če farmacevtski strokovni delavec ne opravlja več dela v lekarniški
dejavnosti,
3.     
zaradi smrti farmacevtskega strokovnega delavca,
4.     
če je farmacevtskemu strokovnemu delavcu izrečena prepoved opravljanja
poklica,
5.     
če postane trajno nesposoben za opravljanje svojega poklica,
6.     
po poteku začasnega vpisa v register iz drugega odstavka 10. člena tega
pravilnika.
(2) Farmacevtskega strokovnega delavca se iz registra
začasno izbriše, če mu je disciplinski organ zbornice izrekel začasno prepoved
izvajanja lekarniške dejavnosti.
15. člen
(1) V primeru iz 1. točke prvega odstavka prejšnjega
člena farmacevtski strokovni delavec vloži vlogo za izbris iz registra, v
kateri navede razlog za izbris. Na podlagi te vloge zbornica najpozneje v 30
dneh od prejema vloge izda odločbo. V drugih primerih iz prejšnjega člena se
izbris izvede po uradni dolžnosti.
(2) Zoper odločbo o izbrisu iz registra je dopustna
pritožba, ki se vloži pri zbornici v 15 dneh od prejema pisnega odpravka
odločbe. O pritožbi odloči ministrstvo.
(3) Po pravnomočnosti odločbe o izbrisu zbornica izvede
izbris farmacevtskega strokovnega delavca iz registra.
(4) V register se vpiše datum izbrisa z navedbo razloga
za izbris. O izbrisu iz registra se obvesti delodajalca farmacevtskega strokovnega
delavca.
(5) Po izbrisu iz registra farmacevtski strokovni
delavec ne more več samostojno opravljati strokovnega dela v lekarniški dejavnosti.
16. člen
(1) Farmacevtski strokovni delavec, ki je bil izbrisan
iz registra iz razloga iz 1. ali 2. točke prvega odstavka 14. člena tega
pravilnika, se lahko na podlagi vloge iz prvega odstavka 10. člena ponovno
vpiše v register, če izpolnjuje pogoje za vpis.
(2) Farmacevtski strokovni delavec iz drugega odstavka
14. člena se po poteku časa začasne prepovedi izvajanja lekarniške dejavnosti
ponovno vpiše v register po uradni dolžnosti, če izpolnjuje pogoje za vpis.
V. IZDAJA POTRDILA O VPISU V REGISTER
17. člen
(1) Potrdilo o vpisu v register se farmacevtskemu
strokovnemu delavcu, ki je vpisan v register, izda na njegovo zahtevo. V
potrdilu je navedeno:
1.     
osebno ime in datum rojstva,
2.     
strokovni naslov,
3.     
poklic,
4.     
šifra in datum odločbe, na podlagi katere je bil izveden vpis v
register,
5.     
številka vpisa v register in
6.     
podpis pooblaščene osebe registra.
(2) Strošek izdaje potrdila o vpisu v register je
določen v ceniku zbornice in ga krije farmacevtski strokovni delavec sam.
VI. PREHODNE IN KONČNE DOLOČBE
18. člen
(1) Med farmacevtske strokovne delavce iz 3. člena tega
pravilnika, ki morajo biti vpisani v register, spada tudi inženir
farmacije/inženirka farmacije.
(2) Pogoji za vpis inženirja farmacije v register so:
-       
višja strokovna izobrazba farmacevtske smeri, pridobljena najpozneje do
30. septembra 2002,
-       
opravljeno pripravništvo in
-       
opravljen strokovni izpit s področja zdravstvene dejavnosti.
(3) Za vpis inženirja farmacije v register se
uporabljajo določbe tega pravilnika, ki veljajo za vpis farmacevtskega tehnika
v register, razen določbe drugega odstavka 10. člena tega pravilnika.
19. člen
(1) Zbornica vzpostavi register v skladu s tem
pravilnikom najpozneje v treh mesecih od uveljavitve tega pravilnika.
(2) Farmacevtski strokovni delavci se morajo vpisati v
register v šestih mesecih od vzpostavitve registra.
20. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 0070-74/2017
Ljubljana, dne 20. septembra 2018
EVA 2017-2711-0037
Miran Golub l.r.
Predsednik
Lekarniške zbornice Slovenije
Soglašam!
Samo Fakin l.r.
Minister
za zdravje

Priloga: Vloga za
vpis v register farmacevtskih strokovnih delavcev pri izvajalcu lekarniške
dejavnosti