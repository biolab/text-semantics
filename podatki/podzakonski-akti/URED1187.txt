1. člen
Ta uredba določa pogoje ter način izdaje obveznic, ki jih Republika
Slovenija izda za prevzete obveznosti do bank iz izplačanih deviznih vlog v
skladu z zakonom o poravnavanju obveznosti iz izplačanih deviznih vlog (Uradni
list RS, št. 20/95), katerih višina je po ugotovitvah Banke Slovenije dne 31.
12. 1994 znašala 44.386,714.223,34 SIT (v nadaljevanju: obveznosti iz
izplačanih deviznih vlog).
2. člen
Republika Slovenija izda obveznice iz prvega odstavka prejšnjega
člena (v nadaljevanju: obveznice) v eni seriji, ki se glasi na skupni nominalni znesek 44.386,200.000
SIT in dospe v izplačilo 15. februarja 2015, sestavlja pa jo 443.862 obveznic po
100.000 SIT.
Obveznice se izdajo kot nematerializirani vrednostni papirji,
vpisani v centralni register pri KDD, Centralni klirinško depotni družbi d.d.,
Ljubljana (v nadaljevanju: KDD).
Vsaka obveznica se glasi na ime in se lahko prenaša v skladu
s pravili poslovanja KDD. Republika Slovenija bo ob vsakem času štela za
zakonitega imetnika obveznice osebo, ki bo kot zakoniti imetnik obveznice vpisana
v centralnem registru, razen ob dospelosti obveznice, ko bo za zakonitega
imetnika na dan dospelosti obveznice štela osebo, ki bo kot zakoniti imetnik
obveznice vpisana v centralnem registru na dan, ki je dva delovna dneva pred
dnevom dospelosti obveznice.
3. člen
Obveznice so izdane z dnem vpisa obveznic in njihovih imetnikov
v centralni register iz drugega odstavka prejšnjega člena.
4. člen
Republika Slovenija izpolni svojo obveznost izplačila glavnice
obveznice tako, da na dan, ki je kot dan dospelosti obveznice določen v prvem
odstavku 2. člena te uredbe, ali na dan, ki je v skladu z 8. členom te uredbe
določen kot dan predčasne izpolnitve (vsak od obeh v nadaljevanju: dan
dospelosti obveznice) plača njenemu zakonitemu imetniku nominalni znesek
obveznice, ki se v vsakem mesecu obdobja od 31. 12. 1994 dalje tekoče
valorizira s stopnjo, enako 90% mesečne stopnje rasti cen na drobno v Republiki
Sloveniji v posameznem mesecu, kot jo objavi Statistični urad Republike
Slovenije ali druga ustanova, ki opravlja to nalogo kot njegov naslednik (v
nadaljevanju: stopnja rasti cen na drobno), ali z drugo stopnjo, določeno na
način iz četrtega odstavka tega člena (valoriziran nominalni znesek obveznice).
Na dan predčasne izpolnitve lahko Republika Slovenija izplača
glavnico obveznice tudi delno, pri čemer se s takšnim dnem nominalni znesek
obveznice zmanjša za tolikšen del, kolikor predstavlja izplačani znesek v
razmerju do valoriziranega nominalnega zneska obveznice na takšen dan.
Pri izračunu valoriziranega
nominalnega zneska obveznice se valorizacija za vsak cel mesec izračuna z
uporabo naslednje forumule:
G1=
  valorizirani nominalni znesek obveznice ob koncu meseca (oziroma na prvi dan naslednjega
meseca);
G0 =  valorizirani nominalni
znesek na prvi dan meseca (ob koncu prejšnjega meseca);
R(f) =     valorizacijski
faktor za mesec, zaokrožen na 8 decimalnih mest, ki se izračuna z uporabo naslednje
formule:
DPC90% =
90% mesečne stopnje rasti cen na drobno, zaokroženo na 8 decimalnih mest.
Pri izračunu valoriziranega
nominalnega zneska obveznice se valorizacija za obdobje, krajše od enega
meseca, izračuna z uporabo naslednje formule:
Gn
=  valorizirani nominalni znesek obveznice na dan v mesecu, za katerega se
računa valorizacija (dan n);
G0 =  valorizirani nominalni
znesek na prvi dan meseca (ob koncu prejšnjega meseca);
R(f) =     valorizacijski
faktor za tekoči mesec, zaokrožen na 8 decimalnih mest, ki se izračuna z
uporabo naslednje formule:
DPC90% =   90%
mesečne stopnje rasti cen na drobno, zaokroženo na 8 decimalnih mest;
N          =    številka dneva n kot dneva v
mesecu;
D(m)        =    število dni v
mesecu;
Če stopnja rasti cen na drobno za katerega od mesecev ni
znana, niti kot začasen podatek najkasneje sedem delovnih dni pred dnem, ko
mora Republika Slovenija na podlagi izračuna valorizacije izpolniti kakšno
obveznost iz obveznice, se za izračun valoriziranega nominalnega zneska
obveznice šteje, da je stopnja rasti cen na drobno v takšnem mesecu enaka
zadnji znani mesečni stopnji rasti cen na drobno pred takšnim mesecem.
Če Republika Slovenija pri izpolnitvi kakšne denarne
obveznosti iz obveznice upošteva stopnjo rasti cen na drobno, določeno v skladu
s prejšnjim odstavkom, se šteje, da je takšna obveznost pravilno izpolnjena,
čeprav postane stopnja rasti cen na drobno v takšnem mesecu kasneje znana.
Enako velja tudi v primeru, če se stopnja rasti cen na drobno za katerega od
mesecev naknadno spremeni.
Ko Republika
Slovenija izplača glavnico obveznice v celoti, KDD označi obveznico v
centralnem registru kot izplačano, pri delni predčasni
izpolnitvi iz drugega odstavka tega člena pa ustrezno zmanjša njen nominalni
znesek.
5. člen
Obresti od obveznice dospejo v plačilo vsakega 15. februarja in
15. avgusta po dnevu izdaje obveznic, nazadnje pa na dan dospelosti obveznice (v
nadaljevanju vsak od takšnih dni: dan dospelosti plačila obresti).
Obresti, ki dospejo v plačilo na dan dospelosti plačila obresti,
se obračunajo za obrestno obdobje, ki se začne na zadnji prejšnji dan
dospelosti plačila obresti (ali 15. avgusta 1996, če gre za prvo plačilo
obresti od obveznice) in konča na na dan dospelosti plačila obresti (vendar pa
dneva dospelosti plačila obresti ne vključuje).
Znesek obresti iz prejšnjega
odstavka se obračuna od valoriziranega nominalnega zneska obveznice na dan dospelosti
plačila obresti, po obrestni meri 3% letno, na konformni način, upoštevaje
dejansko število dni v obdobju in dejansko število dni v letu, z uporabo
naslednje formule:
Od =
obresti, ki dospejo v plačilo na dan dospelosti plačila obresti;
Gd = valoriziran nominalni znesek
obveznice na dan plačila obresti;
r(f) = obrestni
faktor za obrestno obdobje, zaokrožen na 8 decimalnih mest, ki se izračuna z
uporabo naslednje formule:
n   = število dni
obrestovanja;
D(I) = število dni v letu;
6. člen
Če dan dospelosti plačila obresti obenem ni tudi dan
dospelosti obveznice, plača Republika Slovenija na dan dospelosti plačila
obresti znesek obresti od obveznice osebi, ki je zakoniti imetnik obveznice na
dan, ki je dva delovna dneva pred dnevom dospelosti plačila obresti.
Če je dan dospelosti plačila obresti obenem tudi dan
dospelosti obveznice, plača Republika Slovenija na dan dospelosti obveznice
znesek obresti od obveznice osebi, ki se v skladu s to uredbo šteje kot
zakoniti imetnik obveznice na dan dospelosti obveznice.
7. člen
Republika Slovenija izpolni svoje denarne obveznosti iz 4. in
6. člena te uredbe s plačilom na račun, ki ga KDD sporoči oseba, upravičena do
takšnega plačila, na način, določen s pravili poslovanja KDD.
Če plačila iz prejšnjega odstavka ni mogoče izvršiti, ker oseba,
upravičena do takšnega plačila, ni obvestila KDD o obstoječem računu, na
katerega bi bilo mogoče izvršiti plačilo, ima takšna oseba možnost zahtevati
plačilo s pisno vlogo, naslovljeno na ministrstvo, pristojno za finance.
Če ministrstvo, pristojno za finance ugotovi, da je oseba, ki
je vložila zahtevo iz prejšnjega odstavka, upravičena do plačila, ki ga
zahteva, izplača takšni osebi znesek, ki bi ji pripadal na dan dospelosti
obveznice, znižan za 5%, če gre za plačilo obresti oziroma za 1%, če gre za
plačilo glavnice obveznice (kot pavšalno nadomestilo za stroške obdelave vloge
in stroške plačilnega prometa).
Če dan dospelosti obveznice ali dan dospelosti obresti ni delovni
dan v Republiki Sloveniji, se plačila iz prvega odstavka člena te uredbe
izvršijo prvega delovnega dne po dnevu dospelosti takšnega plačila.
8. člen
Vlada Republike Slovenije določi dan in način predčasne izpolnitve
obveznosti iz obveznic najkasneje 45 dni pred dnem predčasne izpolnitve.
Če tako odloči Vlada Republike Slovenije, lahko Republika Slovenija
predčasno izpolni obveznosti iz obveznic posameznih imetnikov ne glede na rok
iz prejšnjega odstavka.
9. člen
Pogodbo o vodenju registra nematerializiranih vrednostnih papirjev
med KDD in Republiko Slovenijo sklene v imenu Republike Slovenije minister za
finance.
S pogodbo iz prejšnjega odstavka se Republika Slovenija zaveže
plačevati KDD nadomestilo za opravljene storitve v skladu z veljavno tarifo KDD
in dejansko nastale stroške v zvezi z opravljanjem storitev, ki jih plačilo
nadomestila po tarifi ne vključuje.
10. člen
Ministrstvo za finance vloži pri KDD zahteve za vpis obveznic
v sistem centralnega registra in obvesti upnike obveznosti iz izplačanih
deviznih vlog o vložitvi nalogov za vpis obveznic na njihove račune pri KDD ter
o količini obveznic, ki jih bodo prejeli.
Presežek nominalnega zneska glavnice obveznosti iz izplačanih
deviznih vlog nad nominalnim zneskom obveznic, ki jih prejmejo upniki,
Republika Slovenija predčasno izpolni z izplačilom valoriziranega zneska v
denarju najkasneje v 30 dneh po dnevu izdaje obveznic, skupaj s pripadajočimi
obrestmi za obdobje od 15. avgusta 1996 do dneva plačila.

Uredba o izdaji obveznic Republike Slovenije
za prevzete obveznosti iz izplačanih deviznih vlog (Uradni list RS, št. 66/96) vsebuje naslednjo končno določbo:
»11. člen
Ta uredba začne veljati naslednji dan po objavi v Uradnem listu
Republike Slovenije.«.

Uredba o spremembi uredbe o izdaji obveznic
Republike Slovenije za prevzete obveznosti iz izplačanih deviznih vlog (Uradni
list RS, št. 16/97) vsebuje naslednjo končno določbo:
»2. člen
Ta uredba začne veljati naslednji dan po objavi v Uradnem
listu Republike Slovenije.«.