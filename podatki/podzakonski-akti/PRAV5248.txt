1. člen
Ta pravilnik določa način pridelave, predelave in priprave za
trg ter območje pridelave in predelave za sir z označbo geografskega porekla
Tolminc.
2. člen
Označbo geografskega porekla Tolminc ima lahko sir pridelan,
predelan in pripravljen za trg po postopku in na območju, ki sta določena v
specifikaciji za sir Tolminc in jo je potrdil Urad za priznavanje označb
kmetijskih pridelkov oziroma živil (v nadaljnjem besedilu: urad) v skladu s
predpisom, ki ureja postopke za priznavanje označb posebnih kmetijskih
pridelkov oziroma živil. 
Specifikacija za sir Tolminc iz prejšnjega odstavka je
dosegljiva na uradu, Dunajska cesta 56-58, Ljubljana.
3. člen
Sir, ki ima označbo geografskega porekla Tolminc mora biti
označen v skladu s predpisom, ki ureja splošno označevanje predpakiranih živil
in s tem pravilnikom.
4. člen
Označbo geografskega porekla Tolminc lahko uporablja
pridelovalec oziroma predelovalec sira, ki pridobi certifikat za ta sir v
skladu s predpisom, ki ureja postopke za priznavanje označb posebnih kmetijskih
pridelkov oziroma živil.
5. člen
Zaščitni znak za sir z označbo geografskega porekla Tolminc
pridobi pridelovalec oziroma predelovalec sira v skladu s predpisom, ki ureja
zaščitni znak za označevanje kmetijskih pridelkov oziroma živil.
6. člen
Pridelovalci oziroma predelovalci sira Tolminc, ki so do
uveljavitve tega pravilnika uporabljali oziroma navajali ime Tolminc za svoje
proizvode, morajo pridobiti certifikat iz 4. člena tega pravilnika najpozneje v
enem letu od dneva uveljavitve tega pravilnika.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 324-01-9/2002
Ljubljana, dne 7. oktobra 2003.
EVA 2003-2311-0256
Minister 
za kmetijstvo, 
gozdarstvo in prehrano 
mag. Franc But l. r.