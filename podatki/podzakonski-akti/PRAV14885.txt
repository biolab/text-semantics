1. člen
(vsebina)
S tem pravilnikom se določajo merila za določitev višine
dodatka COVID-19 za neposredno delo s pacienti oziroma uporabniki, obolelimi za
nalezljivo boleznijo COVID-19 (v nadaljnjem besedilu: oboleli), (v nadaljnjem
besedilu: dodatek COVID-19), najvišja mesečna višina dodatka COVID-19 za
zaposlenega, način vložitve zahtevkov, obvezne priloge k zahtevku za izplačilo
in roki izplačil.
2. člen
(upravičenci)
(1) Kot neposredno delo z obolelimi se šteje opravljanje dela
na deloviščih, ki so določena v Prilogi, ki je sestavni del tega pravilnika.
(2) Do dodatka COVID-19 so ob upoštevanju meril in delovišč
iz Priloge tega pravilnika upravičeni zaposleni, ki opravljajo delo na
naslednjem delovnem mestu:
1.     
zdravnik,
2.     
zobozdravnik,
3.     
diplomirana medicinska sestra,
4.     
diplomirana babica,
5.     
zdravstveni reševalec,
6.     
tehnik zdravstvene nege,
7.     
radiološki inženir,
8.     
fizioterapevt,
9.     
bolničar negovalec,
10.  
voznik,
11.  
strežnica,
12.  
čistilka.
(3) Ne glede na prejšnji odstavek so v mreži izvajalcev javne
službe na področju socialnega varstva do dodatka COVID-19 ob upoštevanju meril
in delovišč iz Priloge tega pravilnika upravičeni tudi zaposleni, ki opravljajo
delo na naslednjem delovnem mestu:
-       
delovni terapevt,
-       
oskrbovalka,
-       
varuhinja,
-       
psiholog.
(4) Ne glede na drugi in tretji odstavek tega člena so do
dodatka COVID-19 upravičeni tudi dijaki in študenti na dijaškem oziroma
študentskem delu ter delovni praksi ali osebe, ki opravljajo delo prek
zunanjega izvajalca za čas razporeditve oziroma neposrednega dela z obolelimi.
(5) Dodatki COVID-19, ki jih upravičenci prejmejo na
različnih deloviščih iz Priloge tega pravilnika, se med seboj ne izključujejo.
Upravičencu se lahko izplača dodatek COVID-19 na vseh deloviščih skupaj največ
v višini 900 eurov bruto mesečno.
3. člen
(merila za določitev dodatka COVID-19)
Najvišja mesečna višina dodatka COVID-19 in merila za izračun
dodatka COVID-19 so določeni v Prilogi tega pravilnika.
4. člen
(evidenca)
(1) Izvajalec zdravstvene dejavnosti v mreži javne
zdravstvene službe (v nadaljnjem besedilu: izvajalec) spremlja realizacijo
izvedenih storitev, in sicer najmanj naslednje podatke:
-       
ime in priimek zaposlenega, ki je imel neposreden stik z obolelim, za
vsak dan posebej ter številko kartice zdravstvenega zavarovanja (v nadaljnjem
besedilu: KZZ) obolelega na področju splošne in specialistične ambulantne
dejavnosti ter patronažne službe, v urgentnem centru, pri izvajanju nalog nujne
medicinske pomoči in reševalnih prevozov,
-       
o razporedu zaposlenega na posamezno delovno mesto oziroma delovišče ter
datum in uro (od – do) razporeda za vsak dan posebej, in sicer v rdeči coni v
bolnišnici in pri izvajalcu na področju socialnega varstva, na COVID-19
oddelku, v COVID-19 intenzivni enoti, 
-       
ime in priimek zaposlenega, ki je imel neposreden stik z obolelim, za
vsak dan posebej, številko KZZ obolelega, relacijo in čas vožnje, zaokrožen na
celo uro za izvajanje nenujnih reševalnih prevozov, sanitetnih in pogodbenih
prevozov obolelih,
-       
ime in priimek zaposlenega, ki je imel neposreden stik z obolelim, za
vsak dan posebej, številko KZZ obolelega ter čas izvajanja storitve za
izvajanje nalog na področju diagnostičnih in terapevtskih storitev.
(2) Podatke iz prejšnjega odstavka izvajalec na zahtevo
predloži oziroma omogoči na vpogled ministrstvu, pristojnemu za zdravje (v
nadaljnjem besedilu: ministrstvo).
5. člen
(načini in roki za vlaganje zahtevkov)
(1) Izvajalec zahtevek za izplačilo dodatka COVID-19 (v
nadaljnjem besedilu: zahtevek) v obliki, kot velja za e-Račun, vloži na
ministrstvo prek UJP-net v elektronski obliki.
(2) Izvajalec na zahtevku po deloviščih iz Priloge tega
pravilnika za mesec, na katerega se dodatek COVID-19 nanaša, prikaže skupno
višino dodatka COVID-19, skupaj s prispevki delodajalca (bruto I in bruto II).
(3) Izvajalec zahtevku priloži tabelo v obliki excel
preglednice, ki jo označi kot »Priloga 1 k zahtevku« in ki vsebuje podatke o:
1.     
nazivu izvajalca,
2.     
številki izvajalca iz Evidence gibanja zdravstvenih delavcev in mreža
zdravstvenih zavodov,
3.     
vrsti izvajalca (npr. bolnišnica, zdravstveni dom, koncesionar),
4.     
mesecu, na katerega se dodatek COVID-19 nanaša,
5.     
delovišču oziroma področju dela iz Priloge tega pravilnika,
6.     
delovnem mestu iz drugega odstavka 3. člena
tega pravilnika,
7.     
skupnemu številu upravičencev,
8.     
skupnemu številu ur oziroma številu obolelih po upravičencih,
9.     
vrednosti urne postavke oziroma višini dodatka COVID-19 na obolelega po
upravičencih,
10.  
skupni višini dodatka COVID-19, skupaj s prispevki delodajalca po
upravičencih (bruto I in bruto II).
(4) Izvajalec zahtevku priloži tabelo v obliki excel
preglednice, ki jo označi kot »Priloga 2 k zahtevku«, za namen ugotovitve
identitete obolelega z naslednjimi podatki:
-       
številka kartice zdravstvenega zavarovanja obolelega,
-       
datum potrjene okužbe z virusom SARS-CoV-2 obolelega in
-       
ime in priimek ter poklic in delovno mesto zaposlenega, ki je obolelega
obravnaval.
(5) Izvajalec zahtevek vloži na ministrstvo do 20. v mesecu
za pretekli mesec. Zahtevek, ki ni posredovan ministrstvu do navedenega dne, se
vključi v zahtevek za naslednji mesec.
(6) Ministrstvo izvrši plačilo zahtevka v 30-ih dneh od
prejema popolnega zahtevka.
(7) Izvajalec posreduje ministrstvu zadnji zahtevek v dveh
mesecih po prenehanju veljavnosti pravne podlage za financiranje zahtevkov.
Zahtevki, prejeti po navedenem datumu, se zavrnejo.
6. člen
(hramba dokumentacije)
Za potrebe inšpekcijskega nadzora se dokumentacija, povezana
z izplačilom dodatka COVID-19, hrani vsaj pet let.
7. člen
(odgovornost za pravilnost zahtevkov)
Za pravilnost vloženih zahtevkov je odgovoren izvajalec.

Priloga:
Merila za določitev višine dodatka COVID-19

Pravilnik o merilih za določitev višine
dodatka COVID-19 za neposredno delo z obolelimi za COVID-19 (Uradni list RS,
št. 7/23) vsebuje naslednjo končno določbo:
»KONČNA DOLOČBA
8. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik
o dopolnitvi in spremembah Pravilnika o merilih za določitev višine dodatka
COVID-19 za neposredno delo z obolelimi za COVID-19 (Uradni list RS, št. 23/23)
vsebuje naslednjo končno določbo:
»KONČNA DOLOČBA
4. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.«.