1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12; v nadaljevanju Uredba (EU) št. 1093/2010) dne 13. decembra
2016 objavil Smernice o politikah in praksah prejemkov, povezanih s prodajo in
zagotavljanjem produktov in storitev bančništva na drobno (v nadaljevanju:
smernice), ki so objavljene na njegovi spletni strani.
(2) Smernice iz prvega odstavka tega člena urejajo
zahteve glede oblikovanja in izvajanja politik in praks prejemkov v zvezi s
ponujanjem ali zagotavljanjem bančnih produktov in storitev potrošnikom, da bi
se preprečilo oškodovanje potrošnikov, do katerega bi lahko prišlo zaradi
prejemkov prodajnega osebja.
(3) Smernice se uporabljajo za:
1.     
finančne institucije, kot so opredeljene členu 4(1)Uredbe (EU)
št. 1093/2010 in
2.     
pristojne organe, kot so opredeljeni v členu 4(2)(i) Uredbe (EU)
št. 1093/2010.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v Republiki Sloveniji (v nadaljevanju: banke),
2.     
plačilne institucije, ki so v skladu z ZPlaSS pridobile dovoljenje za
opravljanje plačilnih storitev kot plačilna institucija v Republiki Sloveniji
in družbe za izdajo elektronskega denarja, ki so v skladu z ZPlaSS pridobile
dovoljenje za opravljanje storitev izdajanja elektronskega denarja v Republiki
Sloveniji,
3.     
dajalce kreditov, ki opravljajo storitev finančnega zakupa nepremičnin v
skladu z ZPotK-2 in kreditne posrednike pri posredovanju potrošniških kreditov
za nepremičnino v skladu z ZPotK-2 in
4.     
Banko Slovenije, kadar v skladu z ZBan-2, Uredbo (EU) št. 575/2013
Evropskega parlamenta in Sveta z dne 26. junija 2013 o bonitetnih zahtevah
za kreditne institucije in investicijska podjetja ter o spremembi Uredbe (EU)
št. 648/2012 (UL L št. 176 z dne 27. junija 2013, str. 1; v
nadaljevanju Uredba (EU) št. 575/2013), ZPlaSS in ZPotK-2 v vlogi
pristojnega organa izvaja pristojnosti in naloge nadzora nad subjekti iz 1., 2.
in 3. točke tega odstavka.
(2) Subjekti iz 1., 2. in 3. točke prvega odstavka tega
člena pri oblikovanju in izvajanju politik in praks prejemkov v zvezi s
ponujanjem ali zagotavljanjem bančnih produktov in storitev potrošnikom v
celoti upoštevajo določbe smernic in morajo zagotoviti upoštevanje določb
smernic s strani njihovih zunanjih izvajalcev.
(3) Banka Slovenije bo pri opravljanju nalog in
pristojnosti nadzora v skladu z ZBan-2, Uredbo (EU) št. 575/2013, ZPlaSS
in ZPotK-2 v celoti upoštevala določbe smernic v delu, v katerem se nanašajo na
izvajanje nalog in pooblastil pristojnega organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 13. 1. 2018.
Ljubljana, dne 7. marca
2017
Boštjan Jazbec l.r.
predsednik
Sveta Banke Slovenije