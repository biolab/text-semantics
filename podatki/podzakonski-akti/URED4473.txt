1. člen
(namen)
(1) Ta uredba v skladu z Direktivo Sveta 84/360/EGS z dne 28.
junija 1984 o boju proti onesnaževanju zraka iz industrijskih obratov (UL L št.
188 z dne 16. 7. 1984, str. 20), zadnjič spremenjeno z Direktivo Sveta z dne
23. decembra 1991 o standardiziranju in racionaliziranju poročil o izvajanju
določenih direktiv, ki se nanašajo na okolje (UL L št. 377 z dne 31. 12. 1991,
str. 48), določa za naprave za proizvodnjo lesnih kompozitov v zvezi z emisijo
snovi v zrak: 
-       
določitev naprav za proizvodnjo lesnih kompozitov, 
-       
posebne mejne vrednosti za nekatere snovi v odpadnih plinih in 
-       
prilagoditev obstoječih naprav za proizvodnjo lesnih kompozitov določbam
te uredbe. 
(2) Za vprašanja o emisiji snovi v zrak iz naprav za
proizvodnjo lesnih kompozitov, ki niso urejena s to uredbo, se uporablja
predpis, ki ureja emisije snovi v zrak iz nepremičnih virov onesnaževanja. Za
vprašanja obratovalnega monitoringa emisije snovi v zrak iz naprav za
proizvodnjo lesnih kompozitov se uporablja predpis, ki ureja prve meritve in
obratovalni monitoring emisije snovi v zrak iz nepremičnih virov onesnaževanja.
2. člen
(uporaba)
(1) Določbe te uredbe se uporabljajo za naprave za
proizvodnjo naslednjih lesnih kompozitov: 
-       
vezani les: furnirne plošče, mizarske plošče, opažne plošče, vezane
plošče iz različnih lesnih kompozitov, odpreski iz furnirja; 
-       
iverne plošče: iverne plošče za splošne pohištvene in konstrukcijske ali
gradbene namene, iverne plošče iz usmerjenega ploščatega iverja, ekstrudirane
iverne plošče (polne in z odprtinami), iverno – mavčne plošče, odpreski iz
lesnih iveri; 
-       
vlaknene plošče: izolacijske vlaknene plošče, trde vlaknene plošče,
srednje goste vlaknene plošče, vlakneno – mavčne plošče, odpreski iz lesnih
vlaken. 
(2) Naprave za proizvodnjo lesnih kompozitov se uvrščajo med
naprave iz skupine naprav za proizvodnjo ivernih plošč, vlaknenih plošč ali
izolacijskih plošč iz lesnih vlaken, ki je v Uredbi o emisiji snovi v zrak iz
nepremičnih virov onesnaževanja (Uradni list RS, št. 31/07) označena s številko
6.3.
3. člen
(mejne vrednosti emisije snovi)
(1) Mejne vrednosti emisije snovi za naprave za proizvodnjo
lesnih kompozitov, razen za sušilnike iverja in lesnih vlaken ter stiskalnice
pri proizvodnji plošč iz lesnih kompozitov, so določene v preglednici 1 iz
priloge 1, ki je sestavni del te uredbe. 
(2) Mejne vrednosti emisije snovi za sušilnike iverja in
lesnih vlaken so določene v preglednici 2 iz priloge 1 te uredbe. 
(3) Mejne vrednosti emisije snovi za stiskalnice pri
proizvodnji plošč iz lesnih kompozitov so določene v preglednici 3 iz priloge 1
te uredbe. 
(4) Pri vrednotenju emisije snovi v preglednicah 1, 2 in 3 iz
priloge 1 te uredbe se izmerjene vrednosti ne preračunajo glede na vsebnost
kisika v odpadnih plinih. 
(5) Vrednosti emisije snovi se v odpadnih plinih ugotavljajo
za vsak posamičen izpust naprav za proizvodnjo lesnih kompozitov posebej. 
(6) Razpršeno emisijo snovi iz naprave za proizvodnjo lesnih
kompozitov je treba pri vrednotenju emisije snovi oceniti in količine
izpuščenih snovi prišteti emisiji snovi iz izpustov naprave za proizvodnjo in
naprave za predelavo lesnih kompozitov.
4. člen
(ukrepi za zmanjševanje emisije snovi)
Upravljavec naprave za proizvodnjo lesnih kompozitov mora pri
načrtovanju in obratovanju naprav zagotoviti uporabo veziv, ki povzročajo čim
manjšo emisijo, kot so veziva z majhno vsebnostjo ali brez formaldehida.
5. člen
(inšpekcijski nadzor)
Nadzor nad izvajanjem te uredbe opravlja inšpekcija,
pristojna za varstvo okolja.
6. člen
(prekrški)
(1) Z globo od 4.000 eurov do 40.000 eurov se za prekršek
kaznuje upravljavec naprave za proizvodnjo lesnih kompozitov, ki je pravna
oseba ali samostojni podjetnik posameznik, če ravna v nasprotju z določbami 4.
in 7. člena te uredbe. 
(2) Z globo od 1.200 eurov do 4.100 eurov se za prekršek iz
prejšnjega odstavka kaznuje tudi odgovorna oseba upravljavca naprave za
proizvodnjo lesnih kompozitov.
7. člen
(prilagoditev obstoječih naprav za proizvodnjo lesnih
kompozitov)
(1) Upravljavec obstoječe naprave za proizvodnjo lesnih
kompozitov mora prilagoditi obratovanje obstoječe naprave za proizvodnjo lesnih
kompozitov mejnim vrednostim emisije snovi iz 3. člena te uredbe najpozneje do
31. decembra 2010. 
(2) Do prilagoditve obstoječe naprave za proizvodnjo lesnih
kompozitov določbam te uredbe se za mejne vrednosti emisije snovi za obstoječe
naprave za proizvodnjo lesnih kompozitov uporabljajo mejne vrednosti emisije
snovi, ki so določene v prilogi 2, ki je sestavni del te uredbe. 
(3) Mejne vrednosti emisije snovi za obstoječe sušilnike
iverja in lesnih vlaken so določene v preglednici 2 iz priloge 2 te uredbe, pri
čemer se za snovi, pri katerih so navedene računske vsebnosti kisika, pri
vrednotenju emisije izmerjene vrednosti emisije snovi preračunajo glede na
vsebnost kisika v odpadnih plinih.
8. člen
(prenehanje veljavnosti)
Z dnem uveljavitve te uredbe preneha veljati Uredba o emisiji
snovi v zrak iz naprav za proizvodnjo in predelavo lesnih tvoriv (Uradni list
RS, št. 73/94, 49/03 in 41/04 - ZVO 1).
9. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-16/2007/5
Ljubljana, dne 5. aprila 2007
EVA 2007-2511-0072
Vlada Republike Slovenije
Janez Janša l.r. 
Predsednik

Priloga
1
Priloga
2