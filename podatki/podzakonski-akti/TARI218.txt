A SPLOŠNI DEL
1. člen
S to tarifo se določajo:
-       
višina taks za odločanje o posamičnih zadevah;
-       
višina letnih nadomestil za opravljanje nadzorne funkcije (v nadaljnjem
besedilu: letno nadomestilo) Agencije za javni nadzor nad revidiranjem (v
nadaljnjem besedilu: Agencija) iz 73. člena Zakona o revidiranju (Uradni list
RS, št. 65/08, 63/13 – ZS-K in 84/18; v nadaljnjem besedilu: ZRev-2);
-       
nadomestila stroškov ukrepov nadzora iz 76. člena ZRev-2;
-       
višina taks za izdajo potrdil, za izdajo izpisov iz evidenc, za izdelavo
fotokopij listin ali za izdelavo dvojnikov odločb, soglasij, odredb in sklepov.
2. člen
(1) Višina taks in nadomestil stroškov ukrepov nadzora iz 1.
člena te tarife se določa v točkah.
(2) Vrednost točke po tej tarifi znaša 5 evrov.
(3) Višina takse in višina nadomestila stroškov ukrepov
nadzora se izračunata kot zmnožek števila točk za posamezno obveznost in
vrednosti točke na dan nastanka obveznosti.
(4) Višina letnega nadomestila se določi v odstotku od osnove
zavezanca, ki je določena v tretjem odstavku 5. člena te tarife.
3. člen
(1) Takse in nadomestila iz 1. člena te tarife se plačujejo
na račun Agencije: SI 56 0110 0600 0027 765.
(2) Taksa oziroma nadomestilo iz 1. člena te tarife je
plačana na dan, ko je priliv sredstev na računu Agencije, navedenem v prejšnjem
odstavku.
4. člen
Vrednost točke se lahko poveča za rast cen življenjskih
potrebščin v Republiki Sloveniji, ko ta preseže pet odstotkov vrednosti cen
življenjskih potrebščin, ki velja na dan uveljavitve te tarife oziroma zadnje
spremembe vrednosti točke.
5. člen
(1) Zavezanec za plačilo takse oziroma nadomestila stroškov
ukrepov nadzora je:
-       
vložnik zahteve za izdajo oziroma podaljšanje dovoljenja,
-       
vložnik zahteve za izdajo potrdila o vpisu v register oziroma za izpis
podatkov iz registra,
-       
oseba, ki ji Agencija izreče ukrep nadzora.
(2) Zavezanec za plačilo letnega nadomestila je revizijska
družba.
(3) Letno nadomestilo se obračuna kot odstotek od osnove za
izračun letnega nadomestila, to je od vseh prihodkov revizijske družbe, ki so
izkazani v računovodskih izkazih za preteklo koledarsko leto.
(4) Letno nadomestilo se plača v dveh delih, in sicer prvi
del letnega nadomestila kot akontacija polovice nadomestila, ki se plača do
konca februarja tekočega leta, ter drugi del kot poračun razlike med vplačano
akontacijo in celotnim letnim nadomestilom, ki se plača do konca avgusta
tekočega leta. Višina akontacije prvega dela letnega nadomestila se določi v
višini polovice letnega nadomestila ob upoštevanju vseh prihodkov revizijske
družbe, ki so izkazani v računovodskih izkazih za predpreteklo koledarsko leto,
oziroma za revizijske družbe, ki so začele poslovati v preteklem letu, na
podlagi podatkov o vseh njenih prihodkih, ki so izkazani v računovodskih
izkazih za preteklo koledarsko leto.
(5) Revizijske družbe, ki pridobijo dovoljenje v tekočem
letu, ko še ni znana osnova za izračun letnega nadomestila, plačajo akontacijo
letnega nadomestila za celoten čas poslovanja v koledarskem letu, pri čemer se
kot osnova za izračun uporabi napoved prihodkov revizijske družbe. Akontacija
se plača v enem mesecu po pridobitvi dovoljenja za opravljanje storitev
revidiranja. Za te revizijske družbe se v prihodnjem koledarskem letu poračuna
celotno letno nadomestilo za poslovanje v prvem koledarskem letu, pri čemer se
kot osnova za izračun uporabijo dejansko doseženi prihodki revizijske družbe od
dne pridobitve dovoljenja za opravljanje storitev revidiranja do konca prvega
koledarskega leta. Primanjkljaj ali presežek se poračuna in upošteva pri
plačilu akontacije iz prejšnjega odstavka tega člena.
(6) Revizijska družba, ki ji v posameznem letu preneha
dovoljenje za opravljanje storitev revidiranja, plača letno nadomestilo za
nadzor s sorazmernim deležem časa poslovanja v koledarskem letu. Morebitno
preveč vplačano letno nadomestilo ali akontacija letnega nadomestila se vrne v
enem mesecu po prenehanju dovoljenja za opravljanje storitev revidiranja.
(7) Če skupna višina letnih nadomestil za nadzor preseže
dejanske stroške nadzora v posameznem letu, se presežena višina ugotovi v
finančnem načrtu Agencije, ter se zanj zmanjša predvidena višina letnega
nadomestila v naslednjem letu.
6. člen
(1) Osnova za izračun takse oziroma nadomestila stroškov
ukrepov nadzora je vrednost točke na dan nastanka obveznosti.
(2) Obveznost nastane za:
-       
zahtevo za izdajo dovoljenja oziroma za drugo zahtevo z dnem vložitve
zahteve;
-       
pavšalno nadomestilo stroškov postopka za izdajo odločbe po uradni
dolžnosti z dnem pravnomočnosti odločbe;
-       
vložitev ugovora na Agencijo z dnem pravnomočnosti odločbe, s katero je
odločeno o ugovoru;
-       
zahtevo za izdajo potrdil, izpisov iz registrov in izdajo dvojnikov
odločb z dnem vložitve zahteve za izpis iz registra;
-       
odločanje o drugih posamičnih zadevah z dnem vložitve zahteve ali z dnem
pravnomočnosti, če ni vložena zahteva.
(3) Takse in nadomestila stroškov ukrepov nadzora zapadejo v
plačilo v osmih dneh od izdaje oziroma pravnomočnosti akta Agencije, razen taks
za zahteve, pri katerih je z zakonom določeno, da je dokaz o plačilu takse
procesna predpostavka za odločanje.
7. člen
(1) Plačila takse za izdajo izpisov iz registrov, ki jih vodi
Agencija, so oproščeni državni organi oziroma drugi organi in organizacije v
okviru izvrševanja javnih pooblastil.
(2) Plačila takse za izdajo potrdila o njihovem vpisu v
register in izpisa njihovih podatkov iz registra, ki ga vodi Agencija, so
oproščene osebe, ki so vpisane v register.
(3) Direktor Agencije lahko vložnika oprosti plačila takse za
izdajo izpisov iz registrov, ki jih vodi Agencija, če vložnik dokaže, da jih bo
uporabil v znanstvene ali strokovne namene ter za obveščanja javnosti.
PREHODNA IN KONČNI DOLOČBI
8. člen
Revizijske družbe, ki so po dosedanjih predpisih poravnale
celotno letno nadomestilo za leto 2019, imajo letno nadomestilo iz tarifne
številke 4 te tarife za leto 2019 v celoti poravnano.
9. člen
Z dnem, ko začne veljati ta tarifa, preneha veljati Tarifa o
nadomestilih stroškov postopkov Agencije za javni nadzor nad revidiranjem
(Uradni list RS, št. 104/09 in 53/12).
10. člen
Ta tarifa začne veljati naslednji dan po objavi v Uradnem
listu Republike Slovenije.
Št. 007-23/2019-10
Ljubljana, dne 3. julija 2019
EVA 2019-1611-0018
Mag. Mojca Majič
predsednica strokovnega sveta
Agencije za javni nadzor nad revidiranjem

B
Taksna tarifa, C Tarifa o nadomestilih