1. člen
Republika Slovenija bo nudila začasno zatočišče 2.477
pribežnikom z območja Kosova, ki so v Republiki Sloveniji in so evidentirani s
strani Prehodnega doma za tujce.
2. člen
Upoštevajoč ekonomske možnosti Slovenije, razloge nacionalne
varnosti, javnega reda in miru bo Republika Slovenija sprejela še 1.600 oseb,
pribeglih z območja Kosova, in jim nudila začasno zatočišče, pri čemer bodo
upoštevani zlasti načelo združevanja družin in nujni humanitarni razlogi.
3. člen
Ne glede na določbo iz prejšnjega člena je lahko število oseb
preseženo v primeru, če gre za združevanje družine najbolj ranljivih kategorij
pribežnikov (ožji družinski člani).
4. člen
Ta odlok začne veljati naslednji dan po objavi v Uradnem
listu Republike Slovenije.
Št. 213-04/94-10/4
Ljubljana, dne 14. aprila 1999.
Predsednik
Državnega zbora
Republike Slovenije
Janez Podobnik, dr. med. l. r.