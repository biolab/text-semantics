1. člen
Ta odlok določa ustanovitev Odbora za spremljanje programa za
izvajanje programa evropskega sklada za pomorstvo, ribištvo in akvakulturo v
Republiki Sloveniji za obdobje 2021–2027 (v nadaljnjem besedilu: odbor za
spremljanje programa ESPRA), njegove naloge, sestavo in način delovanja za
izvajanje prvega odstavka 38. člena Uredbe (EU) 2021/1060 Evropskega parlamenta
in Sveta z dne 24. junija 2021 o
določitvi skupnih določb o Evropskem skladu za regionalni razvoj, Evropskem
socialnem skladu plus, Kohezijskem skladu, Skladu za pravični prehod in
Evropskem skladu za pomorstvo, ribištvo in akvakulturo ter finančnih pravil
zanje in za Sklad za azil, migracije in vključevanje, Sklad za notranjo varnost
in Instrument za finančno podporo za upravljanje meja in vizumsko politiko (UL
L št. 231 z dne 30. 6. 2021, str. 159), zadnjič spremenjene z
Delegirano uredbo Komisije (EU) 2022/2175 z dne
5. avgusta 2022 o dopolnitvi
Uredbe (EU) 2021/1060 Evropskega parlamenta in Sveta v zvezi
z opredelitvijo stroškov na enoto in
določitvijo zneskov za financiranje, ki ni povezano s stroški, za nekatere
operacije za lažje vključevanje mladih na trg dela, v izobraževanje
in družbo v okviru pobude ALMA („Aim,
Learn, Master, Achieve“) (UL L št. 286 z dne 8. 11. 2022, str. 1),
(v nadaljnjem besedilu: Uredba 2021/1060/EU).
2. člen
Odbor za spremljanje programa ESPRA opravlja naloge,
opredeljene v 40. členu Uredbe 2021/1060/EU.
3. člen
(1) V odbor za
spremljanje programa ESPRA se imenujejo naslednji člani:
1.     
ministrstev, vladnih služb, uradov, zavodov in inštitutov:
a)   
štirje predstavniki ministrstva, pristojnega za ribištvo,
b)   
en predstavnik ministrstva, pristojnega za naravne vire in prostor,
c)   
en predstavnik ministrstva, pristojnega za finance,
č)    en
predstavnik ministrstva, pristojnega za infrastrukturo,
d)   
en predstavnik ministrstva, pristojnega za kohezijo in regionalni
razvoj,
e)   
en predstavnik ministrstva, pristojnega za kulturo,
f)    
en predstavnik ministrstva, pristojnega za gospodarstvo, turizem in
šport,
g)   
en predstavnik ministrstva, pristojnega za zunanje in evropske zadeve,
h)   
en predstavnik ministrstva, pristojnega za vzgojo in izobraževanje,
i)     
en predstavnik Statističnega urada Republike Slovenije,
j)     
dva predstavnika Agencije Republike Slovenije za kmetijske trge in
razvoj podeželja,
k)   
en predstavnik Zavoda Republike Slovenije za varstvo narave,
l)     
en predstavnik Nacionalnega inštituta za biologijo,
m) 
en predstavnik Zavoda za ribištvo Slovenije;
2.     
gospodarskih, socialnih in regionalnih partnerjev:
a)   
en predstavnik Kmetijsko gozdarske zbornice Slovenije,
b)   
en predstavnik Obrtno-podjetniške zbornice Slovenije,
c)   
en predstavnik Gospodarske zbornice Slovenije,
č)    en
predstavnik sektorja morskega gospodarskega ribolova,
d)   
en predstavnik sektorja akvakulture;
3.     
nevladnih organizacij:
a)   
en predstavnik Društva za proučevanje ptic in varstvo narave,
b)   
en predstavnik Zveze potrošnikov Slovenije,
c)   
en predstavnik Zavoda centra za informiranje, sodelovanje in razvoj
nevladnih organizacij – CNVOS,
č)    en
predstavnik MORIGENOS – slovenskega društva za morske sesalce;
4.     
lokalnih skupnosti:
a)   
en predstavnik Združenja občin Slovenije,
b)   
en predstavnik Skupnosti občin Slovenije.
(2) Predsednik odbora
za spremljanje programa ESPRA je minister, pristojen za ribištvo. Minister,
pristojen za ribištvo, lahko v primeru odsotnosti za vodenje seje odbora za
spremljanje programa ESPRA pooblasti člana odbora za spremljanje programa ESPRA
iz ministrstva, pristojnega za ribištvo.
(3) Predsednika, člane
in namestnike odbora za spremljanje programa ESPRA imenuje Vlada Republike
Slovenije.
4. člen
Predstavniki Evropske komisije imajo v odboru za spremljanje
programa ESPRA svetovalno vlogo.
5. člen
Predstavniki Računskega sodišča Republike Slovenije imajo v
odboru za spremljanje programa ESPRA opazovalno vlogo.
6. člen
Člane odbora za spremljanje programa ESPRA v primeru
odsotnosti na sejah odbora za spremljanje programa ESPRA nadomeščajo v skladu s
tretjim odstavkom 3. člena tega odloka imenovani namestniki oziroma pooblaščeni
namestniki, ki jih za to pisno pooblasti predstojnik institucije, ki je člana
predlagala.
7. člen
Odbor za spremljanje programa ESPRA sprejema odločitve z
večino glasov prisotnih članov na sejah odbora za spremljanje programa ESPRA.
Odbor za spremljanje programa ESPRA je sklepčen, če je na seji navzoča več
kakor polovica članov oziroma namestnikov.
8. člen
Materialno-tehnična sredstva za delovanje odbora za
spremljanje programa ESPRA zagotavlja ministrstvo, pristojno za ribištvo.
9. člen
Člani odbora za spremljanje programa ESPRA, njihovi
namestniki in ostali vabljeni za sodelovanje na sejah odbora za spremljanje
programa ESPRA s strani odbora za spremljanje programa ESPRA ne prejmejo povračila
potnih stroškov in sejnin.
10. člen
Organizacija in podrobnejši način delovanja odbora za
spremljanje programa ESPRA se podrobneje uredita s poslovnikom.
PREHODNI IN KONČNA DOLOČBA
11. člen
(1) Ministrstvo,
pristojno za ribištvo, v desetih dneh po uveljavitvi tega odloka pozove
institucije iz 3. člena tega odloka, da predlagajo svoje predstavnike in
njihove namestnike v odbor za spremljanje programa ESPRA.
(2) Člani odbora za
spremljanje programa ESPRA se imenujejo v 60 dneh od uveljavitve tega odloka.
12. člen
Odbor za spremljanje programa ESPRA sprejme poslovnik iz 10.
člena tega odloka na prvi redni seji, ki se skliče najpozneje v treh mesecih od
imenovanja članov odbora za spremljanje programa ESPRA.
13. člen
Ta odlok začne veljati naslednji dan po objavi v
Uradnem listu Republike Slovenije.
Št. 00704-43/2023
Ljubljana, dne 26. januarja 2023
EVA 2022-2330-0137
Vlada Republike Slovenije
dr. Robert Golob
predsednik