1. člen
(vsebina)
(1) Ta odredba določa program
osnovnega strokovnega usposabljanja in program obdobnega strokovnega izpopolnjevanja
varnostnega osebja, ki izvaja fizično varovanje jedrskih objektov, jedrskih ali
radioaktivnih snovi ter prevozov jedrskih snovi.
(2) Programa iz prejšnjega odstavka
sta določena v prilogi 1 in 2, ki sta sestavni del te odredbe. Vsebina programov
se javno objavi na spletni strani ministrstva, pristojnega za notranje zadeve.
2. člen
(izvajanje programa)
Programa iz prejšnjega člena izvajajo
upravljavci jedrskih objektov, jedrskih in radioaktivnih snovi, prevozniki jedrskih
snovi, nosilci javnih pooblastil – skladno z zakonom, ki ureja področje
zasebnega varovanja.
Končna določba
3. člen
(začetek veljavnosti)
(1) Ta odredba začne veljati petnajsti
dan po objavi v Uradnem listu Republike Slovenije, uporabljati pa se začne
dvanajst mesecev po njeni uveljavitvi.
(2) Do začetka uporabe te odredbe se
za strokovno usposabljanje in izpopolnjevanje varnostnega osebja, ki izvaja
fizično varovanje jedrskih objektov, jedrskih ali radioaktivnih snovi ter
prevozov jedrskih snovi, uporablja Pravilnik o pogojih za delavce, ki izvajajo
fizično varovanje jedrskih objektov ali sevalnih objektov, in o pogojih za
delavce, ki imajo dostop do jedrskih snovi, ter drugih pogojih, povezanih s
fizičnim varovanjem (Uradni list RS, št. 36/05 in 64/05 – popr.).
Št. 843-19/2012/20
Ljubljana, dne 21. januarja 2013
EVA 2012-1711-0030
dr. Vinko Gorenak l.r.
Minister za notranje zadeve
 

Soglašam!
Franc Bogovič
  l.r.
Minister za
  kmetijstvo in okolje

Soglašam!
Tomaž Gantar
  l.r.
Minister za zdravje



Priloga 1: Program
osnovnega strokovnega usposabljanja varnostnega osebja
Priloga 2: Program
obdobnega strokovnega izpopolnjevanja varnostnega osebja