I
Odseki glavne ceste G1-3 skozi Lendavo in Dolgo vas, ki so
bili nadomeščeni z izgradnjo obvozne ceste Lendave, se prenesejo med občinske
ceste tako, da se
-       
odsek glavne ceste G1-3/0324, od križišča z regionalno cesto R2-443 v
Lendavi do križišča z regionalno cesto R2-442 v Dolgi vasi, kategorizira kot občinska
cesta v kategoriji zbirne mestne ceste;
-       
odsek glavne ceste G1-3/0325, od križišča z regionalno cesto R2-442 v
Dolgi vasi donovega priključka tega odseka na obvozno cesto Lendave,
kategorizira kot občinska cesta v kategoriji zbirne mestne ceste.
Regionalna cesta R2-442 (Martjanci-Dobrovnik-Dolga vas) se v
delu odseka št. 1319 od novega krožnega križišča z obvozno cesto Lendave pri
Dolgi vasi do križišča z zbirno mestno cesto iz prve alinee prejšnjega odstavka
kategorizira kot občinska cesta v kategoriji lokalne ceste.
II
Dela glavne ceste G1-10 na odseku št. 0295 med Trzinom in Črnučami,
ki sta bila nadomeščena z rekonstruirano cesto in ki se ohranjata kot prometna
površina, se preneseta med občinske ceste tako, da se 
-       
del odseka od križišča te ceste z G2-104 v Trzinu do km 0,720
kategorizira kot občinska cesta v kategoriji zbirne krajevne ceste;
-       
del odseka od km 0,720 do km 0,888 kategorizira kot občinska cesta v
kategoriji javne poti.
III
Del glavne ceste G2-108 na odseku št. 1182 med Ribčami in
Litijo, ki je bil od km 2,570 do km 3,030 nadomeščen z rekonstruirano cesto, se
skupaj z njegovim priključkom na rekonstruirano glavno cesto prenese med občinske
ceste v kategoriji javne poti.
IV
Regionalna cesta R1-203 (Predel-Bovec-Kobarid) se v delu
odseka skozi Bovec od km 1,750 do km 3,400 kategorizira kot občinska cesta v
kategoriji zbirne krajevne ceste.
V
Regionalna cesta R2-446 (Sežana-Divača) se v delu odseka št.
1016 med starim in novim priključkom na Partizansko cesto v Sežani kategorizira
kot občinska cesta v kategoriji lokalne ceste.
VI
Regionalna cesta R3-651 (Trebnje-Novo mesto (Bršljin) - po
cesti 105 - Novo mesto (občina-Šmihelski most) se v delu odseka št. 1198 od km
15,320 do starega priključka na glavno cesto G2-105, ki je bil nadomeščen z izgradnjo
obvozne ceste mimo Bršljina, kategorizira kot občinska cesta v kategoriji
zbirne mestne ceste.
VII
Regionalna cesta R3-711 (Fram-Rače-Hajdina) se v odseku med
Kungoto in Hajdino, ki je bil nadomeščen z odsekom ceste med Kungoto in njenim
priključkom na glavno cesto G1-2 pri Kidričevem, kategorizira kot občinska cesta
v kategoriji lokalne ceste.
VIII
Regionalna cesta R3-627 (Kastelec-Socerb), ki je bila nadomeščena
z regionalno cesto R3-627 (Črni-kal-Osp), se kategorizira kot občinska cesta v
kategoriji lokalne ceste.
IX
Ta sklep začne veljati naslednji dan po objavi v Uradnem listu
Republike Slovenije, uporablja pa se od 1. januarja 2000.
Št. 346-22/99-2
Ljubljana, dne 16. decembra 1999.
Vlada Republike Slovenije
Marjan Podobnik l. r.
Podpredsednik