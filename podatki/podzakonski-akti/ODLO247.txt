1
Za kulturni spomenik državnega pomena se razglasi enoto
dediščine:
-       
Predjama – Grad Jama (EŠD 569).
V območju kulturnega spomenika se razglasi za kulturni
spomenik državnega pomena enoto dediščine:
-       
Predjama – Cerkev Žalostne Matere božje (EŠD 4028).
Enoti imata zaradi arheoloških, kulturnih, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato ju razglašamo za kulturna spomenika
državnega pomena z lastnostmi arheološkega spomenika, kulturne krajine,
umetnostno arhitekturnega spomenika in zgodovinskega spomenika.
2
Lastnosti, ki utemeljujejo razglasitev za spomenik državnega
pomena:
Grad Jama je edini ohranjeni jamski grad in grad, ki zapira
vhod v podzemno jamo v Sloveniji. Grad ima redko ohranjen stavbni razvoj iz
jamskega zavetišča in srednjeveške utrdbe v trdnjavo pred jamo in v renesančno
bivališče z izrazitimi bivalnimi nizi sob. Celota je izjemen krajinski motiv,
nenadomestljiv simbol Notranjske, roba krasa in Slovenije.
Cerkev je značilna gotska podružnica z izjemno kakovostno
gradnjo gotske stavbe ter klesanih detajlov s preslico in s freskami iz 15.
stol. v notranjosti, kar je redkost za ta del Slovenije.
3
Spomenik Predjama – Grad Jama
obsega zemljišča s parcelnimi številkami: 1582/2 (del parcele: osrednji del
sega na južni strani do jugovzhodne meje parcele št. 1883/1 in prečno do
zahodnega roba parcele št. 1582/41 ter po severozahodni meji južno do
severozahodnega roba parcele št. 1582/3), 1582/3, 1582/87, 1582/88, 1582/90
(prej *103), 1807/1 (prej 1807), 1807/2 (prej *97), 1808, 1809/1, 1809/2,
1809/3, 1809/4, 1809/5 (prej *98), 1810, 1811, 1812/1, 1812/2, 1812/7 (prej
*90/2), 1813/1, 1813/2, 1813/3, 1813/4 (prej *95), 1813/5 (prej *94/2), 1813/6
(prej *94/3), 1813/7 (prej *96), 1814, 1816/2 (prej *94/1), 1817/6 (prej *93),
1879/6 (prej *92/1), 1879/7 (prej *92/2), 1881/1, 1881/2, 1882, 1883/1, 2288/1
(del parcele: severni in zahodni del poti vse do jugozahodnega roba parcele št.
228/2), 2288/2, 2288/4, 2288/5, 2288/8 (prej *102), 2306 (del parcele: severni
del poti do severne meje parcele št. 1806/1), 2310 (del parcele: zahodni del
ceste do južnega roba parcele št. 1879/6), vse k.o. Bukovje. Spomenik Cerkev
Matere Božje obsega zemljišče s parcelno številko 1817/6 (prej *93), k.o.
Bukovje.
Meji obeh spomenikov sta vrisani na katastrskem načrtu v
merilu 1: 1000 in na temeljnem topografskem načrtu v merilu 1: 5000. Izvirnika
načrtov, ki sta sestavni del tega odloka, hranita Ministrstvo za kulturo,
Uprava Republike Slovenije za kulturno dediščino in Javni zavod Republike
Slovenije za varstvo kulturne dediščine (v nadaljnjem besedilu: zavod).
Vplivno območje obeh spomenikov obsega vse območje skalne
stene, podzemne jame za in pod gradom ter območja v razdalji 100 m od oboda
gradu, radialno območje 30 m okoli cerkve in območja v širši okolici, na
katerih bi bili postavljeni objekti ali načrtovane dejavnosti, ki bi s svojo
funkcijo, obliko ali velikostjo lahko negativno vplivali na zaščitene elemente
spomenika.
4
Za spomenik velja varstveni režim, ki določa:
-       
varovanje kulturnih, arheoloških, krajinskih, umetnostno-arhitekturnih
in zgodovinskih vrednot v celoti, v njihovi izvirnosti in neokrnjenosti,
-       
podrejanje vsake rabe in vseh posegov v grad in njegove objekte ter
okoliški prostor ohranjanju in vzdrževanju varovanih spomeniških lastnosti,
-       
prepoved predelav vseh likovnih in tehničnih prvin gradu ter cerkve, ki
so ovrednotene kot del spomenika, zlasti vseh poslikav v cerkvi,
-       
podrejanje posegov ohranjanju in vzdrževanju varovanih spomeniških
lastnosti: značilnega tlorisa, varovanje vedut na grad in jamo,
-       
omogočanje predstavitve celote in posameznih zaščitenih elementov
javnosti v meri, ki ne ogroža varovanja spomenika in v 2. točki odloka naštetih
posameznih elementov te enote, ter v okviru muzealskih izhodišč,
-       
na območju je prepovedano postavljanje objektov trajnega ali začasnega
značaja, vključno z nadzemno in podzemno infrastrukturo ter reklamnimi panoji,
razen v primerih, ki jih s kulturnovarstvenim soglasjem odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe.
Zavarovano območje je namenjeno:
-       
trajni ohranitvi kulturnih, krajinskih, umetnostno- -arhitekturnih in
zgodovinskih vrednot imenovanega spomenika,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi kulturnovarstveno
soglasje zavoda.
6
Pristojni organ mora v dveh mesecih po uveljavitvi tega
odloka izdati lastnikom spomenika ali njegovih sestavnih delov odločbo o
varstvu na podlagi 13. člena zakona o varstvu kulturne dediščine (Uradni list
RS, št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čim bolj učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga: (črtana)

Odlok o razglasitvi Gradu Jama za kulturni
spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Gradu Jama za kulturni spomenik državnega pomena
(Uradni list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Gradu Jama za kulturni spomenik državnega pomena
(Uradni list RS, št. 54/03) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.