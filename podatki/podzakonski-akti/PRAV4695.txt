1. člen
S tem pravilnikom se sprejme gozdnogospodarski načrt
gozdnogospodarske enote Lešje, št. 12-30/99 z dne 19. septembra 2000, ki ga je
izdelal Zavod za gozdove Slovenije, Območna enota Maribor.
2. člen
Gozdnogospodarska enota Lešje, ki meri 9.272,06 ha, se nahaja
v gozdnogospodarskem območju Maribor, v občinah Majšperk in Žetale, oziroma v
katastrskih občinah Sestrže, Podlože, Lešje, Ptujska gora, Doklece, Stogovci,
Skrblje, Bolečka vas, Sitež, Bolfenk, Sveča, Stoperce, Kupčinji vrh, Nadole,
Čermožiše in Žetale.
3. člen
V gozdnogospodarski enoti Lešje je z dnem 1. 1. 1999
ugotovljeno naslednje stanje gozdov: 
-       
površina: 4.954,57 ha, 
-       
lesna zaloga: 277,8 m3/ha, od tega 30,8 m3/ha
iglavcev in 247,0 m3/ha listavcev, 
-       
tekoči letni prirastek: 8,86 m3/ha, od tega 0,90 m3/ha
iglavcev in 7,96 m3/ha listavcev.
4. člen
Na podlagi ciljev gospodarjenja z gozdom in gozdnim prostorom
ter usmeritev za doseganje teh ciljev, so v gozdnogospodarski enoti Lešje za
obdobje od 1. 1. 1999 do 31. 12. 2008 določeni naslednji ukrepi: 
-       
najvišji možni posek v višini 227.415 m3, od tega 23.428 m3
iglavcev in 203.987 m3 listavcev, 
-       
gojitvena dela, potrebna za ohranitev in razvoj gozdov, na površini
767,7 ha, 
-       
varstvena dela, potrebna za preprečitev ali omejitev motenj pri
delovanju gozda, in sicer zaščita pred divjadjo v obsegu 240 delovnih dni ter
na površini 11,11 ha, pred boleznimi in žuželkami v obsegu 310 delovnih dni,
pred požari v obsegu 105 delovnih dni ter ostala varstvena dela v obsegu 160
delovnih dni. 
Ukrepi in načini njihove izvedbe, ki so določeni na ravneh
gospodarskih razredov in odsekov, so sestavni del tega pravilnika.
5. člen
Funkcije gozdov in njihovo ovrednotenje, cilji gospodarjenja
z gozdom in gozdnim prostorom ter usmeritve za njihovo doseganje, ki so
določeni v gozdnogospodarskem načrtu gozdnogospodarske enote Lešje, so sestavni
del tega pravilnika.
6. člen
Po en izvod gozdnogospodarskega načrta gozdnogospodarske
enote Lešje je na vpogled na sedežu Zavoda za gozdove Slovenije, Območne enote
Maribor, Tyrševa 15, Maribor, na sedežu Zavoda za gozdove Slovenije, Krajevne
enote Ptuj, Zoisova 5, Ptuj, in na Ministrstvu za kmetijstvo, gozdarstvo in
prehrano Republike Slovenije, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Lešje.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-12-4/00/8
Ljubljana, dne 10. februarja 2003.
mag. Franc But l. r.
Minister
za kmetijstvo, gozdarstvo in prehrano