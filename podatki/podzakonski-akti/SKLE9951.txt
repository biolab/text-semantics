I. UVODNE DOLOČBE
1. člen
(1) S tem sklepom se ustanovi javni
zavod Slovenski gledališki inštitut (v nadaljnjem besedilu: inštitut) in se
urejajo njegov status, razmerja med ustanoviteljem in inštitutom ter temeljna
vprašanja glede organizacije, dejavnosti in načina financiranja inštituta.
(2) Ustanovitelj inštituta je
Republika Slovenija (v nadaljnjem besedilu: ustanovitelj). Ustanoviteljske
pravice in obveznosti Republike Slovenije izvaja ministrstvo, pristojno za kulturo
(v nadaljnjem besedilu: ministrstvo), razen v primerih, ko je glede izvrševanja
določenih ustanoviteljskih pravic z zakonom ali s tem sklepom določeno drugače.
(3) Inštitut prevzema dejavnosti in
formalnopravni status javnega zavoda Slovenski gledališki muzej, ustanovljenega
s Sklepom o ustanovitvi javnega zavoda Slovenski gledališki muzej (Uradni list
RS, št. 8/04).
2. člen
(1) Poslanstvo inštituta sta razvoj
gledališke kulture in promocija gledališke umetnosti, ki zajema dramsko,
operno, baletno in lutkovno gledališče, sodobni ples, eksperimentalne,
raziskovalne in performativne gledališke prakse, fizično, ambientalno in ulično
gledališče ter druge oblike, prakse in izraze gledališke ustvarjalnosti na
stičiščih različnih umetnosti. Poslanstvo se uresničuje z raziskovanjem,
preučevanjem, interpretiranjem, promoviranjem, ohranjanjem, dokumentiranjem in
predstavljanjem slovenske gledališke kulture, gledališke dediščine in
gledališke umetnosti v slovenskem in mednarodnem prostoru.
(2) Inštitut je nacionalna ustanova,
namenjena izmenjavi idej in znanj, raziskovanju ter razumevanju in promoviranju
preteklosti, sedanjosti in prihodnosti gledališke kulture in umetnosti ali
gledališča v najširšem pomenu besede. Spodbuja participacijo, demokratičnost,
pluralnost, pretočnost, povezovanje, sodelovanje v slovenskem in mednarodnem
prostoru. Njegovo poslanstvo je kontinuirano razvijanje gledališke kulture in
dvigovanje zavesti o pomenu in vlogi gledališča za razvoj posameznika in
družbe.
(3) Inštitut redno sodeluje z vsemi
gledališkimi ustanovami, javnimi zavodi in nevladnimi organizacijami s področja
muzejske dejavnosti, umetnosti in kulture, Univerzo v Ljubljani, Akademijo za
gledališče, radio, film in televizijo in drugimi znanstvenoraziskovalnimi
ustanovami s področja kulture, z Arhivom Republike Slovenije, Radiotelevizijo
Slovenije ter z drugimi pravnimi in fizičnimi osebami v Sloveniji in tujini, ki
delujejo na področju delovanja inštituta ali na področjih, ki vplivajo oziroma
so povezana s področjem delovanja inštituta.
3. člen
(1) Ime inštituta je Slovenski
gledališki inštitut.
(2) Skrajšano ime inštituta je SLOGI.
(3) V mednarodnem poslovanju inštitut
uporablja ime Slovenian Theatre Institute.
(4) Sedež inštituta je v Ljubljani,
Mestni trg 17.
(5) Inštitut je pravna oseba javnega
prava.
(6) Inštitut je pravni naslednik
javnega zavoda Slovenski gledališki muzej, ki je vpisan v sodni register pri
Okrožnem sodišču v Ljubljani pod registrsko številko 1/29029/00.
4. člen
(1) Inštitut ima lahko notranje
organizacijske enote, ki nimajo pooblastil v pravnem prometu:
-       
notranjo organizacijsko enoto za muzejsko dejavnost, v kateri delujejo
ustrezno usposobljeni strokovni delavci. Enota izvaja strokovne naloge državne
javne službe muzejev in upravlja inventarizirane muzejske zbirke. Enota pri
svojem delu razpolaga z opremo in prostori inštituta;
-       
notranjo organizacijsko enoto za raziskovalno in razvojno dejavnost, v
kateri delujejo ustrezno usposobljeni raziskovalci, organizirani v eno ali več
raziskovalnih skupin. Postopek izvolitve v raziskovalni naziv raziskovalcev v
inštitutu ureja akt o raziskovalnih nazivih v inštitutu. Enota razpolaga z
opremo in prostori inštituta kot raziskovalno opremo ter prostori in
infrastrukturo za podporo raziskovalno-razvojni dejavnosti inštituta ter ima
finančno ločeno vodeno raziskovalno in razvojno dejavnost;
-       
druge notranje organizacijske enote, skladno s poslanstvom in
dejavnostmi inštituta.
(2) Natančno organizacijsko razdelitev
inštituta ureja akt o notranji organizaciji dela v inštitutu.
II. DEJAVNOSTI INŠTITUTA
5. člen
(1) Glede na poslanstvo inštituta in
namen, zaradi katerega je inštitut ustanovljen, opravlja inštitut kot javno
službo ali pod enakimi pogoji in na način, ki velja za javno službo, naslednje
dejavnosti:
-       
skrb za razvoj in promocijo gledališča – gledališke kulture in
gledališke umetnosti;
-       
razvijanje vloge osrednjega muzeja za področje slovenskega gledališča
kot državna javna služba muzejev v okviru zbirk: ikonoteka, hemeroteka, zbirka
pisnih in tiskanih dokumentov, rokopisna zbirka, fonoteka, videoteka, zbirka
scenografskih maket in zbirka gledaliških kostumov;
-       
evidentiranje, dokumentiranje, raziskovanje, inventariziranje,
varovanje, hranjenje in predstavljanje kulturne dediščine ter druge naloge v
skladu s predpisi, ki urejajo javno službo varstva premične dediščine;
-       
raziskovalno-razvojno delo na področju gledališča;
-       
digitaliziranje in pridobivanje digitaliziranih podatkov s področja
gledališča ter zagotavljanje njihove dostopnosti z načrtovanjem, organiziranjem
in vzpostavljanjem mreže digitalnih baz podatkov s področja gledališča;
-       
skrb za osrednji gledališki portal in strokovno knjižnico;
-       
spodbujanje prevajanja slovenske dramatike v tuje jezike ter
organiziranje in vzpostavljanje baze dramskih prevodov iz tujih jezikov;
-       
založništvo publikacij, e-publikacij, zvočnih in video zapisov;
-       
proizvodnja, izposoja, javno predvajanje in distribucija slikovnega in
zvočnega materiala;
-       
organizacija, koordinacija, posredovanje in izvedba znanstvenih,
strokovnih, umetniških, izobraževalnih in rezidenčnih prireditev, razstav,
predavanj, seminarjev, srečanj, delavnic, projekcij, in drugih dogodkov s
področja gledališča;
-       
izobraževanje in kulturno-umetnostna vzgoja;
-       
načrtovanje, organizacija in vzpostavljanje slovenske mreže izvajalcev
dejavnosti s področja delovanja inštituta;
-       
sodelovanje in povezovanje s sorodnimi institucijami doma in v tujini;
-       
druge dejavnosti in naloge v skladu s svojim poslanstvom in zakonskimi
podlagami, ki opredeljujejo njegovo delovanje.
(2) Inštitut opravlja tudi druge
dejavnosti, ki se ne opravljajo kot javna služba ali pod enakimi pogoji in na
način, ki velja za javno službo, ki se povezujejo z njegovim poslanstvom in
delovanjem. Inštitut zagotavlja jasno in primerno ločevanje dejavnosti javne
službe, pod enakimi pogoji in na način, ki velja za javno službo, in
dejavnosti, ki ne sodijo v javno službo, vključno s preglednim in doslednim
ločenim vodenjem računovodstva.
6. člen
Dejavnosti iz prejšnjega člena, ki jih
inštitut opravlja, se razvrščajo v skladu z Uredbo o standardni klasifikaciji
dejavnosti (Uradni list RS, št. 67/07 in 17/08) v naslednje podrazrede
standardne klasifikacije dejavnosti:

91.030

Varstvo kulturne dediščine


91.020

Dejavnost muzejev


72.200

Raziskovalna in razvojna dejavnost na področju
  družboslovja in humanistike


85.520

Izobraževanje, izpopolnjevanje in usposabljanje na
  področju kulture in umetnosti


90.020

Spremljajoče dejavnosti za umetniško uprizarjanje


17.290

Proizvodnja drugih izdelkov iz papirja in kartona


18.120

Drugo tiskanje


18.130

Priprava za tisk in objavo


18.140

Knjigoveštvo in sorodne dejavnosti


18.200

Razmnoževanje posnetih nosilcev zapisa


47.610

Trgovina na drobno v specializiranih prodajalnah s
  knjigami


47.621

Trgovina na drobno v specializiranih prodajalnah s
  časopisi, revijami, papirjem in pisarniškimi potrebščinami


47.630

Trgovina na drobno v specializiranih prodajalnah z
  glasbenimi in video zapisi


47.782

Trgovina na drobno v specializiranih prodajalnah z
  umetniškimi izdelki


47.789

Druga trgovina na drobno v drugih specializiranih
  prodajalnah


47.890

Trgovina na drobno na stojnicah in tržnicah z drugim
  blagom


47.910

Trgovina na drobno po pošti ali po internetu


47.990

Druga trgovina na drobno zunaj prodajaln, stojnic in
  tržnic


56.103

Slaščičarne in kavarne


56.104

Začasni gostinski obrati


56.300

Strežba pijač


56.290

Druga oskrba z jedmi


58.110

Izdajanje knjig


58.130

Izdajanje časopisov


58.140

Izdajanje revij in periodike


58.190

Drugo založništvo


58.290

Drugo izvajanje programa


59.110

Produkcija filmov, video filmov in televizijskih oddaj


59.120

Post produkcija filmov, video filmov in televizijskih
  oddaj


59.130

Distribucija filmov, video filmov in televizijskih oddaj


59.140

Kinematografska dejavnost


59.200

Snemanje in izdajanje zvočnih zapisov in muzikalij


60.100

Radijska dejavnost


60.200

Televizijska dejavnost


62.030

Upravljanje računalniških naprav in sistemov


62.090

Druge z informacijsko tehnologijo in računalniškimi
  storitvami povezane dejavnosti


63.110

Obdelava podatkov in s tem povezane dejavnosti


63.990

Drugo informiranje


68.200

Oddajanje in obratovanje lastnih ali najetih nepremičnin


69.200

Računovodske, knjigovodske in revizijske dejavnosti,
  davčno svetovanje


70.210

Dejavnost stikov z javnostjo


73.110

Dejavnost oglaševalskih agencij


73.120

Posredovanje oglaševalskega prostora


73.200

Raziskovanje trga in javnega mnenja


74.100

Oblikovanje, aranžerstvo, dekoraterstvo


74.200

Fotografska dejavnost


74.300

Prevajanje in tolmačenje


74.900

Drugje nerazvrščene strokovne in tehnične dejavnosti


77.220

Dajanje videokaset in plošč v najem


77.290

Dajanje drugih izdelkov za široko rabo v najem in zakup


77.390

Dajanje drugih strojev, naprav in opredmetenih sredstev v
  najem in zakup


77.400

Dajanje pravic uporabe intelektualne lastnine v zakup,
  razen avtorsko zaščitenih del


78.200

Posredovanje začasne delovne sile


79.900

Rezervacije in druge s potovanjem povezane dejavnosti


82.190

Fotokopiranje, priprava dokumentov in druge posamične
  pisarniške dejavnosti


82.300

Organiziranje razstav, sejmov, srečanj


82.990

Drugje nerazvrščene spremljajoče dejavnosti za poslovanje


84.210

Urejanje zunanjih zadev


85.590

Drugje nerazvrščeno izobraževanje, izpopolnjevanje in
  usposabljanje


90.010

Umetniško uprizarjanje


90.030

Umetniško ustvarjanje


90.040

Obratovanje objektov za kulturne prireditve


91.011

Dejavnost knjižnic


91.012

Dejavnost arhivov


94.120

Dejavnost strokovnih združenj


94.999

Dejavnost drugje nerazvrščenih članskih organizacij


96.090

Druge storitvene dejavnosti, drugje nerazvrščene

III. ORGANI INŠTITUTA
7. člen
Organa inštituta sta direktor in svet.
Direktor
8. člen
(1) Direktor zastopa, predstavlja in
vodi poslovanje inštituta ter odgovarja za zakonitost in strokovnost dela
inštituta.
(2) Direktorja imenuje minister,
pristojen za kulturo (v nadaljnjem besedilu: minister), na podlagi javnega
razpisa ter po predhodnem mnenju sveta.
(3) Če svet ne poda mnenja iz
prejšnjega odstavka v 30 dneh od dneva, ko je bil zanj zaprošen, se šteje,
da je njegovo mnenje pozitivno.
(4) Mandat direktorja traja pet let,
po izteku te dobe je lahko na podlagi novega javnega razpisa ponovno imenovan.
(5) Na podlagi akta o imenovanju
sklene pogodbo o zaposlitvi z direktorjem svet. Minister daje predhodno
soglasje k pogodbi o zaposlitvi direktorja. Delovno razmerje z direktorjem se sklene
za določen čas, za čas trajanja mandata.
9. člen
(1) Za direktorja je lahko imenovan
kandidat, ki poleg splošnih pogojev izpolnjuje naslednje pogoje:
-       
je dosegel najmanj sedmo raven izobrazbe: univerzitetna ali visoka
strokovna izobrazba s specializacijo ali izobrazba, pridobljena po študijskem
programu druge bolonjske stopnje,
-       
ima najmanj pet let delovnih izkušenj na vodstvenih delovnih mestih,
-       
ima najmanj pet let delovnih izkušenj na področju kulture,
-       
ima znanje slovenskega jezika na visoki ravni,
-       
ima znanje najmanj enega svetovnega jezika na višji ravni.
(2) Ob prijavi na javni razpis je
kandidat za direktorja dolžan priložiti vizijo in razvojne cilje inštituta za
mandatno obdobje.
10. člen
(1) Direktor je lahko razrešen pred
potekom mandata, za katerega je bil imenovan:
-       
če sam zahteva razrešitev,
-       
če nastane kateri od razlogov, zaradi katerih po predpisih o delovnih
razmerjih preneha delovno razmerje po samem zakonu,
-       
če pri svojem delu ne ravna po predpisih in splošnih aktih inštituta ali
neutemeljeno ne izvršuje sklepov organov inštituta oziroma ustanovitelja ali
ravna v nasprotju z njimi,
-       
če s svojim nevestnim ali nepravilnim delom povzroči inštitutu večjo
škodo ali če zanemarja ali malomarno opravlja svoje dolžnosti, tako da
nastanejo ali bi lahko nastale hujše motnje pri opravljanju dejavnosti,
-       
iz drugih razlogov, določenih v predpisih, ki veljajo za javne zavode,
-       
zaradi bistvenih sprememb, kot je bistveno spremenjena dejavnost, zaradi
katere je bil inštitut ustanovljen, ali prenos ustanoviteljstva.
(2) Minister mora pred sprejemom
sklepa o razrešitvi pridobiti predhodno mnenje sveta ter seznaniti direktorja z
razlogi za razrešitev in mu dati možnost, da se v 30 dneh o njih izjavi, razen
v primeru iz prve alineje prejšnjega odstavka tega člena. Če svet ne da mnenja
v 30 dneh, se šteje, da se z razrešitvijo strinja.
(3) Glede postopka za razrešitev
direktorja se smiselno uporabljajo določbe, ki veljajo za postopek njegovega
imenovanja.
(4) V primeru razrešitve se direktorju
pogodba o zaposlitvi prekine.
11. člen
(1) Naloge direktorja so:
-       
načrtuje, organizira in vodi delo in poslovanje inštituta,
-       
sprejema strateški načrt,
-       
sprejema program dela s finančnim načrtom,
-       
sprejema akt o organizaciji dela po predhodnem mnenju reprezentativnih
sindikatov inštituta,
-       
sprejema akt o sistemizaciji delovnih mest po predhodnem mnenju
reprezentativnih sindikatov inštituta,
-       
sprejema kadrovski načrt,
-       
sprejema načrt nabav osnovnih sredstev in investicijskega vzdrževanja,
-       
sprejema vse splošne akte razen tistih, za katere je z zakoni ali s tem
ustanovitvenim sklepom določeno, da jih sprejema svet,
-       
poroča ustanovitelju in svetu o zadevah, ki lahko pomembno vplivajo na
delovanje inštituta,
-       
pripravi letno poročilo,
-       
sklepa zavodsko kolektivno pogodbo, če jo inštitut ima,
-       
izvršuje sklepe in odločitve sveta,
-       
imenuje pomočnika direktorja,
-       
oblikuje predloge novih programov in dodatnih storitev,
-       
skrbi za trženje storitev in določa cene storitev,
-       
skrbi za promocijo inštituta,
-       
skrbi za sodelovanje z drugimi zavodi in organizacijami,
-       
zagotavlja obveščanje delavcev v skladu s predpisi,
-       
določa podatke, ki se štejejo za poslovno skrivnost,
-       
izvaja pristojnosti s področja delovnih razmerij v skladu z veljavnimi
predpisi,
-       
določa plače, odloča o delovni uspešnosti in napredovanju delavcev v
skladu s predpisi,
-       
imenuje delovne skupine ali druga telesa za izvedbo določenih nalog ali
preučitev posameznih vprašanj iz svoje pristojnosti,
-       
opravlja druge naloge, ki jih določajo zakon in drugi predpisi, ta sklep
in splošni akti inštituta.
(2) K aktom iz 2., 3., 4., 5., 6., 7.
in 11. točke prejšnjega odstavka daje soglasje svet, k imenovanju iz 13.
alineje prejšnjega odstavka pa svet da predhodno mnenje.
12. člen
(1) Direktor zastopa in predstavlja
inštitut neomejeno in je pooblaščen za sklepanje pogodb v okviru strateškega
načrta in vsakoletnega programa dela inštituta, razen:
-       
pogodb o investicijah, ki presegajo vrednost malega naročila, za katere
je potrebno soglasje sveta,
-       
pogodb, ki se nanašajo na nepremičnine, ki jih ima inštitut v
upravljanju, za kar je potrebno predhodno soglasje ustanovitelja.
(2) Soglasje ustanovitelja ni
potrebno, kadar inštitut proste zmogljivosti oddaja izvajalcem javne službe ali
dejavnosti na način javne službe na področju kulture oziroma izvajalcem javnega
interesa na področju kulture ali za izvedbo javnih kulturnih programov oziroma
kulturnih projektov.
(3) Direktor mora pri vodenju poslov
ravnati z javnimi sredstvi s skrbnostjo vestnega gospodarstvenika.
(4) Direktor lahko v zvezi z
uresničevanjem pooblastil, določenih z zakonom in tem sklepom, prenese
opravljanje posameznih zadev na posamezne delavce inštituta v skladu z aktom o
notranji organizaciji dela in sistemizaciji delovnih mest.
Svet
13. člen
(1) Svet sestavlja sedem članov, od
katerih ustanovitelj imenuje neposredno dva člana, strokovnjaka s področja dela
inštituta, financ ali pravnih zadev.
(2) Enega člana imenuje ustanovitelj
na predlog Skupnosti muzejev Slovenije.
(3) Enega člana imenuje ustanovitelj
na predlog Akademije za gledališče, radio, film in televizijo Univerze v Ljubljani.
(4) Enega člana, predstavnika javnih
zavodov na področju gledališča, imenuje ustanovitelj na predlog javnih zavodov
s področja gledališča, in sicer po izvedenem javnem pozivu ministrstva,
pristojnega za kulturo.
(5) Enega člana, predstavnika
nevladnih organizacij s področja gledališča, imenuje ustanovitelj na predlog
nevladnih organizacij s področja gledališča, in sicer po izvedenem javnem
pozivu ministrstva, pristojnega za kulturo.
(6) Enega člana sveta izvolijo
zaposleni v inštitutu na neposrednih in tajnih volitvah.
(7) Predlagatelja iz drugega in
tretjega odstavka tega člena morata predlagati kandidata v 30 dneh od prejema
poziva, sicer imenuje ustanovitelj manjkajočega člana na predlog ministra,
pristojnega za kulturo.
(8) Če na javni poziv iz četrtega in
petega odstavka tega člena prispe več predlogov za posameznega člana sveta, in
sicer več predlogov za predstavnika nevladnih organizacij in predstavnika
javnih zavodov, ustanovitelj imenuje člana izmed prispelih predlogov na predlog
ministra, pristojnega za kulturo. Če na javni poziv iz četrtega in petega
odstavka tega člena za posameznega člana sveta, in sicer za predstavnika
nevladnih organizacij in predstavnika javnih zavodov, ne prispe noben predlog,
imenuje ustanovitelj manjkajočega člana na predlog ministra, pristojnega za
kulturo.
(9) Predstavnika delavcev v svet
volijo zaposleni v inštitutu na neposrednih in tajnih volitvah. Pravico voliti
in biti voljeni imajo vsi zaposleni v inštitutu, razen direktorja in pomočnika
direktorja. Svet s sklepom razpiše volitve največ 90 in najmanj 60 dni pred
iztekom mandata sveta. S sklepom o razpisu volitev se določita dan volitev in
vsebina predlogov kandidatur ter imenuje volilna komisija. Sklep o razpisu volitev
se javno objavi v inštitutu. Postopek volitev in odpoklica predstavnika
delavcev v svetu se podrobneje uredi s pravilnikom.
14. člen
(1) Mandat članov sveta traja pet let
in se lahko ponovi. Direktor mora obvestiti ministra o izteku mandata članom
sveta najmanj 90 dni pred iztekom njihovega mandata. Članom sveta začne teči
mandat z dnem konstituiranja sveta.
(2) Prvo konstitutivno sejo sveta
skliče direktor v 30 dneh po imenovanju oziroma po izvolitvi večine članov
sveta. Člani sveta izmed sebe izvolijo predsednika in namestnika. Če predsednik
ni izvoljen, opravlja njegove naloge do izvolitve najstarejši član sveta.
(3) Podrobnejše delovanje uredi svet s
poslovnikom.
15. člen
(1) Član sveta je lahko razrešen pred
potekom mandata, za katerega je imenovan, če:
-       
sam zahteva razrešitev,
-       
se ne udeležuje sej (se trikrat zapored ne udeleži seje in ne opraviči
svojega izostanka),
-       
pri svojem delu ne ravna v skladu s predpisi,
-       
ne opravlja svojih nalog oziroma jih ne opravlja strokovno,
-       
zaradi bolezni, daljše odsotnosti več kot 6 mesecev ali iz drugih utemeljenih
razlogov ne more več opravljati funkcije v svetu.
(2) Člana sveta razreši Vlada
Republike Slovenije na predlog sveta, ministra ali predlagateljev iz 13. člena
tega sklepa. Za čas do izteka mandata sveta se imenuje nov član.
(3) Mandat predstavnika delavcev
predčasno preneha z odstopom, s prenehanjem delovnega razmerja v inštitutu in v
primerih, ki jih ureja pravilnik iz zadnjega odstavka 13. člena tega sklepa.
(4) Če predstavniku delavcev v svetu
preneha mandat pred iztekom mandata sveta, se opravijo nadomestne volitve.
(5) Na nadomestnih volitvah se izvoli
nov predstavnik delavcev v svet za čas do izteka mandata sveta. Svet razpiše
nadomestne volitve najpozneje v 15 dneh po ugotovitvi o prenehanju mandata.
16. člen
Naloge sveta, ki v skladu s 43. členom
Zakona o uresničevanju javnega interesa za kulturo opravlja tudi naloge
strokovnega sveta, so:
-       
nadzoruje zakonitost dela in poslovanja inštituta,
-       
daje soglasje k strateškemu načrtu, programu dela, finančnemu načrtu,
sistemizaciji delovnih mest, organizaciji dela, kadrovskemu načrtu, načrtu
nabav in zavodski kolektivni pogodbi ter nadzoruje njihovo izvajanje,
-       
spremlja, analizira in ocenjuje delovanje inštituta,
-       
predlaga ustanovitelju revizijo poslovanja,
-       
ocenjuje delo direktorja,
-       
daje soglasje k cenam javnih kulturnih storitev,
-       
potrjuje letno poročilo inštituta,
-       
daje predhodno mnenje k imenovanju in razrešitvi direktorja,
-       
sklepa pogodbo o zaposlitvi z direktorjem,
-       
oblikuje stalne ali občasne komisije ali druga delovna telesa za
posamezna vprašanja iz svoje pristojnosti,
-       
ugotavlja ustreznost strateškega načrta in programa dela glede na namen,
zaradi katerega je inštitut ustanovljen,
-       
obravnava vprašanja s področja strokovnega dela inštituta in daje
direktorju mnenja, predloge in pobude za reševanje teh vprašanj,
-       
daje predhodno mnenje k zavodski kolektivni pogodbi,
-       
izvaja druge naloge v skladu z veljavnimi predpisi, tem sklepom in
splošnimi akti inštituta.
IV. SREDSTVA ZA DELO IN ODGOVORNOST ZA OBVEZNOSTI INŠTITUTA
17. člen
(1) Inštitut upravlja:
-       
poslovne prostore na Mestnem trgu 17 v Ljubljani, ki so v lasti Mestne
občine Ljubljana;
-       
depo na Hudovernikovi 4 v Ljubljani, ki je v lasti Stanovanjske zadruge
Tomačevo, Ljubljana;
-       
opremo inštituta in inventarizirane muzejske zbirke, ki so v lasti
ustanovitelja.
(2) Premično premoženje upravlja
inštitut samostojno, muzejske zbirke pa samo po predhodnem soglasju
ustanovitelja. Nepremično premoženje, ki ni v lasti ustanovitelja, upravlja
inštitut skladno z dogovorom z lastnikom.
18. člen
Inštitut pridobiva sredstva za opravljanje
svoje dejavnosti:
-       
iz državnega proračuna,
-       
iz proračuna lokalnih skupnosti,
-       
iz sredstev EU in drugih mednarodnih virov,
-       
s prodajo blaga in storitev na trgu,
-       
z donacijami, prispevki pokroviteljev, darili in
-       
iz drugih virov v skladu z zakonom in drugimi predpisi.
19. člen
(1) Presežek prihodkov nad odhodki
inštitut nameni za izvajanje in razvoj svoje dejavnosti.
(2) O načinu razpolaganja s presežkom
prihodkov nad odhodki odloča ustanovitelj na predlog direktorja po predhodnem
mnenju sveta zavoda.
(3) O načinu pokrivanja morebitnega
primanjkljaja odloča ustanovitelj na predlog direktorja po predhodnem mnenju
sveta.
V. PRAVICE, OBVEZNOSTI IN ODGOVORNOSTI INŠTITUTA V PRAVNEM
PROMETU
20. člen
(1) Inštitut je pravna oseba, ki
nastopa v pravnem prometu v okviru svoje dejavnosti samostojno, z vsemi
pravicami in obveznostmi, v svojem imenu in za svoj račun.
(2) Inštitut odgovarja za svoje
obveznosti z vsemi sredstvi, s katerimi razpolaga.
VI. ODGOVORNOSTI USTANOVITELJA ZA OBVEZNOSTI INŠTITUTA TER
MEDSEBOJNE PRAVICE IN OBVEZNOSTI USTANOVITELJA IN INŠTITUTA
21. člen
(1) Za obveznosti inštituta odgovarja
ustanovitelj omejeno subsidiarno do vrednosti sredstev, ki jih v tekočem letu
zagotavlja za delovanje inštituta.
(2) Ustanovitelj ne odgovarja za
obveznosti inštituta iz naslova drugih dejavnosti, ki jih inštitut opravlja za
druge naročnike.
(3) Inštitut je dolžan obveščati
ustanovitelja o rezultatih poslovanja in dajati druge podatke o poslovanju v
skladu z zakonom ter na zahtevo ustanovitelja posredovati vse zahtevane
informacije, poročila in drugo dokumentacijo, ki se nanašajo na delovanje
inštituta.

Sklep o ustanovitvi javnega zavoda Slovenski
gledališki inštitut (Uradni list RS, št. 15/14) vsebuje naslednje prehodne in
končne določbe:
»VII. PREHODNE IN KONČNE DOLOČBE
22. člen
(1) Svet se konstituira najpozneje v
treh mesecih od uveljavitve tega sklepa. Do takrat opravljajo nujne naloge
dosedanji organi javnega zavoda Slovenski gledališki muzej.
(2) Prve volitve predstavnika delavcev
v svet razpiše svet najpozneje v 45 dneh po uveljavitvi tega sklepa.
(3) Dosedanji direktor javnega zavoda
Slovenski gledališki muzej nadaljuje delo kot direktor inštituta do izteka mandata,
za katerega je bil imenovan.
(4) Zaposleni v dosedanjem javnem
zavodu Slovenski gledališki muzej nadaljujejo delo v javnem zavodu Slovenski
gledališki inštitut, in sicer s pravicami in obveznostmi iz delovnega razmerja,
ki so jih imeli pred veljavnostjo tega sklepa.
23. člen
Inventarizirane muzejske zbirke, ki jih
upravlja Slovenski gledališki muzej, ob prevzemu dejavnosti formalnopravnega
statusa javnega zavoda Slovenski gledališki muzej prevzame v upravljanje
inštitut. Zbirke ob prevzemu dejavnosti ostanejo v prostorih inštituta, ki so
prostori dosedanjega javnega zavoda Slovenski gledališki muzej in jih
upravljajo usposobljeni strokovni delavci za muzejsko dejavnost.
24. člen
Z dnem uveljavitve tega sklepa prenehajo
veljati Sklep o ustanovitvi javnega zavoda Slovenski gledališki muzej (Uradni
list RS, št. 8/04) ter vsi njegovi akti, ki pa se smiselno uporabljajo do
sprejetja novih aktov inštituta.
25. člen
Direktor inštituta poskrbi za vpis sklepa v
sodni register skladno z veljavnimi predpisi.
26. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembi Sklepa o ustanovitvi javnega
zavoda Slovenski gledališki inštitut (Uradni list RS, št. 36/14) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
Direktor inštituta zagotovi vpis sklepa v
sodni register v skladu z veljavnimi predpisi.
3. člen
Ta sklep začne veljati naslednji dan po
objavi v Uradnem listu Republike Slovenije.«.