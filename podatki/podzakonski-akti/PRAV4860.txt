1. člen
S tem pravilnikom se sprejme gozdnogospodarski načrt gozdnogospodarske
enote Trebnje II, št. 07-19/03 z dne 6. februarja 2004, ki ga je za obdobje od
1. januarja 2003 do 31. decembra 2012 izdelal Zavod za gozdove Slovenije, Območna
enota Novo mesto.
2. člen
Gozdnogospodarska enota Trebnje II, ki meri 8.819,39 ha, se
nahaja v Gozdnogospodarskem območju Novo mesto, v občini Trebnje, oziroma v
katastrskih občinah Čatež, Dolga njiva, Mali Videm, Škovec, Roje, Sveti Štefan,
Velika Loka, Prapreče, Veliki Gaber, Zagorica, Stehanja vas, Knežja vas in Sela
pri Šumberku.
3. člen
V gozdnogospodarski enoti Trebnje II je z dnem 1. januarja 2003
ugotovljeno naslednje stanje gozdov:
A)    
površina: 4.605,67 ha, od katere je:
- 
4.605,67 ha večnamenskih gozdov;
- 
136,34 ha državnih gozdov, 4.439,84 ha zasebnih gozdov v lasti fizičnih
oseb in 6,48 ha zasebnih gozdov v lasti pravnih oseb;
B)    
lesna zaloga: 260,9 m3/ha, od tega 85,4 m3/ha iglavcev
in 175,5 m3/ha listavcev,
C)   
tekoči letni prirastek: 7,1 m3/ha, od tega 2,5 m3/ha
iglavcev in 4,5 m3/ha listavcev.
4. člen
V gozdnogospodarskem načrtu gozdnogospodarske enote Trebnje
II je ob upoštevanju usmeritev iz gozdnogospodarskega načrta
Gozdnogospodarskega območja Novo mesto, izdelanega za obdobje od 1. januarja
2001 do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Trebnje II določeno, da so
najbolj poudarjene funkcije gozdov, ki določajo način gospodarjenja z gozdom,
-       
proizvodne funkcije na površini 4.426,97 ha,
-       
ekološke funkcije na površini 91,77 ha ter
-       
socialne funkcije na površini 56,04 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Trebnje II določeni cilji
gospodarjenja z gozdom in gozdnim prostorom ter usmeritve za njihovo doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Trebnje II za obdobje od 1. januarja 2003 do
31. decembra 2012 določeni naslednji ukrepi:
-       
najvišji možni posek v višini 189.422 m3, od tega 62.000 m3
iglavcev in 127.422 m3 listavcev,
-       
gojitvena dela, potrebna za ohranitev in razvoj gozdov, na površini
679,85 ha,
-       
nega mlajšega drogovnjaka na površini 143,24 ha,
-       
gradnja gozdnih cest v dolžini 2,3 km,
-       
rekonstrukcija gozdnih vlak v dolžini 5,0 km.
V gozdnogospodarskem načrtu gozdnogospodarske enote Trebnje
II so določeni ukrepi in načini njihove izvedbe tudi na ravneh gospodarskih
razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Trebnje II v obdobju od uveljavitve
tega pravilnika do 31. decembra 2012 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Trebnje
II.
7. člen
Po en izvod gozdnogospodarskega načrta gozdnogospodarske enote
Trebnje II je na vpogled na sedežu Zavoda za gozdove Slovenije, Območne enote
Novo mesto, Gubčeva 15, Novo mesto, na sedežu Zavoda za gozdove Slovenije, Krajevne
enote Trebnje, Baragov trg 2, Trebnje, in na Ministrstvu za kmetijstvo,
gozdarstvo in prehrano, Dunajska 56-58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Trebnje II.
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-07-5/2002/6
Ljubljana, dne 7. julija 2004.
EVA 2003-2311-0133
Minister
za kmetijstvo, gozdarstvo
in prehrano
dr. Milan Pogačnik l. r.