1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Jelendol, izdelanega za obdobje od 1. 1. 2000 do
31. 12. 2009.
2. člen
Gradivo iz prejšnjega člena se javno razgrne za 14 dni v
prostorih Zavoda za gozdove Slovenije, Krajevne enote Tržič, Cankarjeva 19,
Tržič. Javna razgrnitev se začne osmi dan po objavi tega sklepa v Uradnem listu
Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Tržič.
4. člen
V času javne razgrnitve bo v prostorih občine Tržič, Trg
svobode 18, Tržič, organizirana javna obravnava. Datum javne obravnave bo v
istih prostorih ter na kraju javne razgrnitve objavljen naknadno.
5. člen
Ta sklep se objavi v Uradnem listu Republike Slovenije.
Št. 322-01-03-2/00
Ljubljana, dne 12. decembra 2000.
Minister 
za kmetijstvo, gozdarstvo in prehrano 
mag. Franc But l. r.
 