1. člen
(vsebina pravilnika)
S tem pravilnikom se določajo merila za pretežno opravljanje
dejavnosti pridobivanja kapitalskih deležev ali pretežnega opravljanja vzajemno
priznanih finančnih storitev iz 2. do 12. in 15. točke 10. člena (v nadaljnjem
besedilu: pretežno opravljanje dejavnosti) Zakona o bančništvu (Uradni list RS,
št. 131/06).
2. člen
(merili za pretežno opravljanje dejavnosti)
Pravna oseba pretežno opravlja dejavnost, če: 
-       
delež prihodkov iz naslova opravljanja v 1. členu tega pravilnika
navedenih dejavnosti v vseh prihodkih pravne osebe presega 50 odstotkov ali 
-       
delež sredstev iz naslova opravljanja v 1. členu tega pravilnika
navedenih dejavnosti v vseh sredstvih pravne osebe presega 50 odstotkov.
3. člen
(bilanca stanja in poslovni izid)
(1) Pri izračunu meril iz prejšnjega člena se upoštevajo
podatki iz izkaza poslovnega izida in bilance stanja za zadnje poslovno leto. 
(2) Nove družbe morajo pri izračunu meril izhajati iz
podatkov za krajše obračunsko obdobje oziroma iz projekcije.
4. člen
(obveznost posredovanja podatkov)
Za izpolnjevanje zakonskih obveznosti kreditnih institucij,
investicijskih podjetij, zavarovalnic, pozavarovalnic, pokojninskih družb ali
drugih uporabnikov (nadzorni, davčni organi) morajo pravne osebe, ki
izpolnjujejo merila iz 2. člena tega pravilnika sporočati na njihovo zahtevo
delež iz prve in druge alineje 2. člena tega pravilnika in potrebne podatke za
izračun teh deležev.
5. člen
(prenehanje uporabe navodila)
Z dnem uveljavitve tega pravilnika se preneha uporabljati
Navodilo o določitvi meril za pretežno opravljanje dejavnosti drugih finančnih
storitev (Uradni list RS, št. 55/99).
6. člen
(uveljavitev pravilnika)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-303/2007/
Ljubljana, dne 30. maja 2007
EVA 2007-1611-0099
dr. Andrej Bajuk l.r. 
Minister 
za finance