1. člen
(predmet in obseg koncesije)
S to uredbo
Vlada Republike Slovenije (v nadaljnjem besedilu: vlada) določa pogoje za
podelitev koncesije za izkoriščanje vode iz vodnih virov Žvirše, R2/87, R3/88,
VP-1/2000, GPV-1/98 in Tinček (v nadaljnjem besedilu: vodni viri):


Vodni vir

Kraj

Občina

k.o.

Y

X

Q (l/s)*


Žvirše

Rob

Dobrepolje

Krvava peč

5.465.400

5.078.980

15


R2/87

Rob

Dobrepolje

Selo pri Robu

5.467.085

5.078.726

11


R3/88

Rob

Dobrepolje

Krvava peč

5.466.993

5.078.770

5


VP-1/2000

Prosenjakovci

Moravske Toplice

Prosenjakovci

5.600.250

5.178.100

4,5


GPV-1/98

Gornji Petrovci

Gornji Petrovci

Gornji Petrovci

5,588.314

5,184.002

1,1


Tinček

Zaplanina

Vransko

Zaplanina

5.497.002

5.117.290

15


*Q = maksimalno dovoljeni odvzem v litrih
na sekundo
2. člen
(pravice koncesionarja)
Koncesionar lahko izkorišča vodo iz vodnega
vira iz prejšnjega člena za potrebe oskrbe prebivalstva s pitno vodo.
Oskrba prebivalstva s pitno vodo ima
prednost pred uporabo in gospodarskim izkoriščanjem vode za druge potrebe.
3. člen
(pogoji, ki jih mora izpolnjevati
koncesionar)
Koncesionar je lahko pravna ali fizična
oseba, ki je določena, s strani občine, na območju katere se bo izvajala oskrba
s pitno vodo, za izvajalca gospodarske javne službe za oskrbo prebivalstva s
pitno vodo (v nadaljnjem besedilu: izvajalec).
4. člen
(okoljevarstveni pogoji)
Koncesionar mora poleg izpolnjevanja
okoljevarstvenih pogojev po predpisih zagotoviti še:
-      
ukrepe, da predvideni poseg v prostor ohrani
obstoječe razmere v največji možni meri,
-      
ustrezno opremo in zaščito objektov in naprav
vodnega vira,
-      
kontinuirane meritve načrpanih količin na
vodnem viru,
-      
spremljanje kakovosti vode v vodonosniku,
-      
ukrepe, da ni ogrožena količina in kakovost ter
naravna vloga vodnega vira.
Ukrepi in pogoji iz prejšnjega odstavka se
lahko podrobneje določijo v upravnih aktih v zvezi s posegom v prostor.
5. člen
(čas trajanja koncesije)
Koncesija za izkoriščanje vode iz vodnega
vira se podeli za dobo 30 let.
Rok iz prejšnjega odstavka začne teči z
dnem podpisa koncesijske pogodbe.
Koncesija se lahko podaljša na način in pod
pogoji, določenimi v koncesijski pogodbi.
6. člen
(območje, na katero se nanaša koncesija)
Koncesije se nanašajo na izkoriščanje
vodnih količin iz vodnih virov, določenih s koordinatami iz 1. člena te uredbe.
Koncesionar lahko prične z izkoriščanjem
vode, če so za vodne vire določeni varstveni pasovi za zavarovanje zalog vode v
skladu s predpisi.
7. člen
(plačilo za koncesijo)
Koncesionar plačuje za koncesijo enkrat
letno znesek v višini 1% zmnožka celotne količine načrpane vode v preteklem
letu in povprečne prodajne cene pitne vode v Republiki Sloveniji po državnih
statističnih podatkih v istem letu in se začne obračunavati z dnem pričetka
izkoriščanja vodnega vira.
Plačilo za koncesijo iz prejšnjega odstavka
se razdeli med Republiko Slovenijo in občino, na območju katere se nahaja vodni
vir, in sicer v razmerju 20:80 v korist občine.
Prihodki iz drugega odstavka tega člena so
vir občinskega proračuna in proračuna Republike Slovenije.
Način obračunavanja in plačevanja se
podrobneje določi v koncesijski pogodbi.
8. člen
(nadzor nad izvajanjem koncesije)
Nadzor nad izvajanjem koncesije izvršujejo
pristojni inšpektorji.
9. člen
(razlogi in način prenehanja koncesije)
Koncesija preneha:
-      
s prenehanjem koncesijske pogodbe v skladu z
zakonom,
-      
z odvzemom koncesije,
-      
z odkupom koncesije v skladu z zakonom.
Pogoji in način prenehanja koncesije se
podrobneje uredijo s koncesijsko pogodbo.
10. člen
(način podelite koncesije)
Za koncesionarja za izkoriščanje vodnih
virov se, brez javnega razpisa, na podlagi 111.c člena zakona o varstvu okolja
(Uradni list RS, št. 32/93, 44/95 - odl. US, 1/96, 9/99 - odl. US, 56/99 - ZON
in 22/00 - ZJS) določi izvajalec gospodarske javne službe za oskrbo
prebivalstva s pitno vodo.
Koncesionarja določi vlada z upravno
odločbo.
Koncesionar mora v roku treh let od izdaje
odločbe iz drugega odstavka tega člena skleniti koncesijsko pogodbo, sicer
koncesija preneha veljati.
11. člen
(koncesijska pogodba)
Medsebojna razmerja med koncedentom in
koncesionarjem se podrobneje uredijo s koncesijsko pogodbo.
Koncesijsko pogodbo sklene v imenu
koncedenta vlada.
V primeru neskladja med to uredbo in
koncesijsko pogodbo veljajo določbe uredbe.

Uredba o koncesijah za izkoriščanje vode iz
vodnih virov Žvirše, R2/87, R3/88, VP-1/2000, GPV-1/98 in Tinček za oskrbo
prebivalstva s pitno vodo (Uradni list RS, št. 2/02)
vsebuje naslednjo končno določbo:
»12. člen
(veljavnost
uredbe)
Ta uredba začne veljati petnajsti dan po
objavi v Uradnem listu Republike Slovenije.«.

Uredbao spremembi uredbe o koncesijah za
izkoriščanje vode iz vodnih virov Žvirše, R2/87, R3/88, VP-1/2000, GPV-1/98 in
Tinček za oskrbo prebivalstva s pitno vodo (Uradni list RS, št. 67/02) vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.