1. člen
Z dnem uveljavitve tega pravilnika preneha veljati Pravilnik
o začetnih formulah za dojenčke in nadaljevalnih formulah za dojenčke in majhne
otroke (Uradni list RS, št. 54/07, 2/08 – popr., 8/10 in 38/14).
PREHODNA IN KONČNA DOLOČBA
2. člen
Ne glede na prejšnji člen se 9. člen pravilnika iz prejšnjega
člena uporablja do uveljavitve predpisov, sprejetih za izvajanje Delegirane
uredbe Komisije (EU) 2016/127 z dne 25. septembra 2015 o dopolnitvi Uredbe
(EU) št. 609/2013 Evropskega parlamenta in Sveta glede posebnih zahtev za
sestavo in informacije pri začetnih formulah za dojenčke in nadaljevalnih
formulah ter glede zahtev za informacije o hranjenju dojenčkov in majhnih otrok
ES (UL L št. 25 z dne 2. 2. 2016, str. 1), zadnjič spremenjene z
Delegirano uredbo Komisije (EU) 2021/1041 z dne 16. aprila 2021 o
spremembi Delegirane uredbe (EU) 2016/127 glede zahtev za pesticide v začetnih
formulah za dojenčke in nadaljevalnih formulah (UL L št. 225 z dne 25. 6.
2021, str. 4).
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-72/2022
Ljubljana, dne 13. aprila 2022
EVA 2022-2711-0040
Janez Poklukar
minister
za zdravje