1
Za kulturni spomenik državnega pomena se razglasi enoto
dediščine:
-       
Dvor pri Žužemberku – Območje Auerspergove železarne (EŠD 8120).
Enota ima zaradi kulturnih, tehniških, zgodovinskih in drugih
izjemnih lastnosti poseben pomen za Republiko Slovenijo. Zato jo razglašamo za
kulturni spomenik državnega pomena z lastnostmi tehniškega in zgodovinskega
spomenika.
2
Ostanki železarne v Dvoru so nezamenljiv spomenik začetka
industrializacije in ostanek največjega železarskega obrata v Sloveniji pred
prihodom železnice. Železarna Dvor ima ohranjeno največjo peč za taljenje rude
svoje vrste v Evropi (1769-1891). Celota je izjemnega pomena za Dolenjsko in
Slovenijo.
3
Spomenik obsega parcele št. *2/2, 2654/1 in 2654/2, k. o.
Dvor.
Meje spomenika so vrisane na katastrskem načrtu v merilu 1 :
2880 in na temeljnem topografskem načrtu v merilu 1 : 5000. Meje vplivnega
območja spomenika so vrisane na temeljnem topografskem načrtu v merilu 1 :
5000. Izvirnika načrtov, ki sta sestavni del tega odloka, hranita Ministrstvo
za kulturo, Uprava Republike Slovenije za kulturno dediščino in Javni zavod
Republike Slovenije za varstvo kulturne dediščine (v nadaljnjem besedilu:
zavod).
4
Za spomenik velja varstveni režim, ki določa:
-       
varovanje kulturnih, tehniških in zgodovinskih vrednot v celoti, v
njihovi izvirnosti in neokrnjenosti,
-       
podrejanje vsake rabe in vseh posegov v ostanke železarne in njene
objekte ter zunanji prostor ohranjanju in vzdrževanju varovanih spomeniških
lastnosti,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe ter po javni cesti.
Zavarovano območje je namenjeno:
-       
trajni ohranitvi kulturnih, tehniških in zgodovinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ in v medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka izdati lastnikom spomenika ali njegovih sestavnih delov odločbo o varstvu
na podlagi 13. člena zakona o varstvu kulturne dediščine (Uradni list RS, št.
7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čim bolj učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Kulturni
spomenik državnega pomena; Območje Auerspergove železarne (topografski načrt)

Odlok o razglasitvi Območja Auerspergove
železarne za kulturni spomenik državnega pomena (Uradni list RS, št. 82/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi Območja
Auerspergove železarne za kulturni spomenik državnega pomena (Uradni list RS,
št. 66/01) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.