1. člen
Ta pravilnik določa obliko in vsebino diplom, ki jih izdaja
Evropska pravna fakulteta in so javna listina. Diplomo dobi študent/ka, ki
opravi vse obveznosti po študijskem programu za pridobitev javno veljavne
izobrazbe.
2. člen
Evropska pravna fakulteta izdaja naslednje vrste diplom o
pridobljeni javno veljavni izobrazbi: diplomo o pridobljeni univerzitetni izobrazbi
I. stopnje, diplomo o pridobljeni visokošolski izobrazbi I. stopnje, diplomo o
magisteriju II. stopnje in diplomo o doktoratu III. stopnje.
3. člen
Diploma se izdaja na posebnem, s slepim tiskom zaščitenem papirju.
Na papirju dimenzij 21 mm x 29,7 mm je v sredini zgornjega dela natisnjen znak
Evropske pravne fakultete v srebrni barvi. 
Diplome o pridobljeni univerzitetni izobrazbi I. stopnje,
diplomo o pridobljeni visokošolski izobrazbi I. stopnje, diplomo o magisteriju
II. stopnje, diplomo o doktoratu III. stopnje, vsebujejo: ime in priimek
kandidata/ke, datum rojstva, kraj rojstva, datum diplomiranja, ime študijskega
programa, strokovni naslov, znanstveni naslov ki ga študent/ka pridobi z
zaključenim študijem, zaporedno številko diplome, datum in kraj izdaje, pečat
Evropske pravne fakultete ter podpis Dekana/Dekanice in Predsednika/ce
Upravnega odbora.
4. člen
Sestavni del diplome je tudi »Priloga k diplomi«, ki vsebuje vse
zakonsko zahtevane informacije. Priloga vsebuje datum izdaje, pečat Evropske
pravne fakultete v Novi Gorici ter podpis dekana/dekanice Evropske pravne
fakultete. Vzorci diplom o pridobljeni dodiplomski in podiplomski izobrazbi so
objavljeni v prilogi tega sklepa in so njegov sestavni del.
5. člen
Ta pravilnik začne veljati na dan objave na uradni spletni
strani Evropske pravne fakultete in se nato objavi še v Uradnem listu Republike
Slovenije.
Nova Gorica, dne
26. februarja 2015
mag. Olga Jambrek l.r.
Predsednica Upravnega odbora

Priloga 1: Diploma
za strokovni naslov diplomirani pravnik/diplomirana pravnica (UN)
Priloga 2: Diploma
za strokovni naslov diplomant/diplomantka prava in managementa infrastrukture
in nepremičnin (VS)
Priloga 3: Diploma
za strokovni naslov magister/magistrica prava
Priloga 4: Diploma
za strokovni naslov magister/magistrica alternativnega reševanja sporov
Priloga 5: Diploma
za strokovni naslov magister/magistrica prava in managementa nepremičnin
Priloga 6: Diploma
za znanstveni naslov doktor/doktorica znanosti