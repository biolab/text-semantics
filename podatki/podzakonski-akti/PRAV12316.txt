1. člen
S tem pravilnikom se sprejme gozdnogospodarski načrt
gozdnogospodarske enote Grčarice (2015–2024), št. 06-16/15 z dne
28. avgusta 2015, ki ga je za obdobje od 1. januarja 2015 do
31. decembra 2024 izdelal Zavod za gozdove Slovenije, Območna enota
Kočevje.
2. člen
Gozdnogospodarska enota Grčarice, ki meri 5.478,86 ha,
se nahaja v kočevskem gozdnogospodarskem območju, v občinah Kočevje, Loški
Potok, Ribnica in Sodražica, oziroma v katastrskih občinah Koblarji, Koče,
Draga, Dane, Grčarice in Zamostec.
3. člen
V gozdnogospodarski enoti Grčarice je s 1. januarjem
2015 ugotovljeno naslednje stanje gozdov:
1.     
lastništvo: 32,2% zasebnih gozdov v lasti fizičnih ali pravnih oseb,
67,7% državnih gozdov in 0,1% gozdov lokalnih skupnosti;
2.     
površina: 5.314,61 ha, od katere je 5.279,6 ha večnamenskih gozdov
in 35,01 ha gozdov s posebnim namenom, kjer ukrepi niso dovoljeni;
3.     
lesna zaloga: 384,2 m3/ha, od tega 241,4 m3/ha
iglavcev in 142,8 m3/ha listavcev;
4.     
tekoči letni prirastek: 7,92 m3/ha, od tega 5,03 m3/ha
iglavcev in 2,89 m3/ha listavcev.
4. člen
(1) V gozdnogospodarskem načrtu gozdnogospodarske enote
Grčarice (2015–2024) je ob upoštevanju usmeritev iz gozdnogospodarskega načrta
kočevskega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih spoznanj
pri spremljanju razvoja gozdov v gozdnogospodarski enoti Grčarice določeno, da
so najbolj poudarjene funkcije gozdov, ki določajo način gospodarjenja z
gozdom:
-       
proizvodne funkcije na površini 5.193,72 ha,
-       
ekološke funkcije na površini 2.084,58 ha ter
-       
socialne funkcije na površini 80,86 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Grčarice (2015–2024)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Grčarice za obdobje od
1. januarja 2015 do 31. decembra 2024 določeni naslednji ukrepi:
-       
najvišji možni posek v višini 410.000 m3, od tega 269.000 m3
iglavcev in 141.000 m3 listavcev,
-       
gojitvena dela, potrebna za ohranitev in razvoj gozdov, na površini
534,85 ha,
-       
nega drogovnjaka na površini 37,12 ha,
-       
nega prebiralnega gozda na površini 268,74 ha,
-       
varstvena dela, potrebna za zaščito pred žuželkami v obsegu 500 delovnih
dni,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s premazom na površini 87 ha, s količenjem ali tulci v
obsegu 30 kosov, z ograjo v dolžini 4.000 metrov ter vzdrževanje zaščitnih
ograj v dolžini 1.500 metrov,
-       
nega habitatov prostoživečih živali ter in sicer vzdrževanje travinj in
grmišč na površini 3 ha, puščanja stoječe biomase v gozdu v obsegu 5.640 m3,
20 kosov postavitve gnezdilnic, ohranjanje biotopov z ukrepom nege na površini 7 ha,
ohranjanje biotopov z ukrepom sečnje v obsegu 500 m3, izvajanje
biomeliorativnih del na površini 24 ha, naravni razvoj biotopov na površini
162,01 ha ter 12 vzdrževanj vodnih površin.
(2) V gozdnogospodarskem načrtu gozdnogospodarske enote
Grčarice (2015–2024) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Grčarice, v obdobju od uveljavitve
tega pravilnika do 31. decembra 2024, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Grčarice (2015–2024).
7. člen
Po en izvod gozdnogospodarskega načrta gozdnogospodarske enote
Grčarice (2015–2024) je na vpogled na sedežu Zavoda za gozdove Slovenije,
Območne enote Kočevje, Rožna ulica 39, Kočevje, na sedežu Zavoda za gozdove
Slovenije, Krajevne enote Ribnica, Šeškova 14, Ribnica in na Ministrstvu za
kmetijstvo, gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Grčarice (2015–2024).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-469/2015
Ljubljana, dne 30. decembra 2015
EVA 2015-2330-0025
Mag. Dejan Židan l.r.
minister
za kmetijstvo, gozdarstvo in prehrano