1. člen
(vsebina)
Ta pravilnik določa podrobnejšo vsebino in obliko programov dela
ter poročil organizacij proizvajalcev oljčnega olja za izvajanje Uredbe Sveta
(ES), št. 2080/2005/ES, z dne 19. decembra 2005 o podrobnih pravilih za uporabo
Uredbe Sveta (ES), št. 865/2004, glede organizacij izvajalcev v oljčnem sektorju,
njihovih delovnih programov in financiranja (UL L, št. 333, z dne 20. 12. 2005,
str. 8; v nadaljnjem besedilu: Uredba 2080/2005/ES).
2. člen
(program dela in poročila)
(1) Program dela in poročilo pripravi organizacija
proizvajalcev oljčnega olja (v nadaljnjem besedilu: organizacija proizvajalcev).
(2) Program dela se mora izvajati od 1. aprila do 31. marca
naslednjega leta in mora biti pripravljen tako, da so za vse aktivnosti iz
programa dela določeni časovni okviri.
(3) Organizacije proizvajalcev morajo, na zahtevo Agencije Republike
Slovenije za kmetijske trge in razvoj podeželja (v nadaljnjem besedilu:
ARSKTRP), v roku, ki ga le-ta določi, poleg programa dela in poročila poslati
tudi morebitne druge podatke, dokazila in dokumente, ki se nanašajo na
delovanje organizacije proizvajalcev in so potrebni za izvajanje predpisov, ki
urejajo organizacije proizvajalcev oljčnega olja.
3. člen
(vsebina programa dela in poročila)
(1) Program dela in poročilo organizacije proizvajalcev mora
vsebovati:
-       
podatke o organizaciji proizvajalcev na obrazcu iz priloge 1,
-       
aktivnosti po posameznem ukrepu organizacije proizvajalcev iz priloge 2,
-       
izjavi odgovornih oseb organizacije proizvajalcev iz priloge 3,
-       
opis dolgoročnih ciljev oziroma strategije delovanja organizacije
proizvajalcev oljčnega olja iz katerih je razvidno, da upoštevajo usmeritve
organizacije proizvajalcev iz tretjega odstavka 2. člena Uredbe 2080/2005/ES,
-       
bilanco stanja in uspeha ali bilanco za društvo.
(2) Priloge iz prejšnjega odstavka so sestavni del tega pravilnika.
4. člen
(uveljavitev)
Ta pravilnik začne veljati naslednji dan po objavi v Uradnem listu
Republike Slovenije.
Št. 007-15/2006/3
Ljubljana, dne 16. februarja 2006
EVA 2006-2311-0076
Marija Lukačič l.r.
Ministrica
za kmetijstvo, gozdarstvo in prehrano

Priloga
1: Podatki o organizaciji proizvajalcev
Priloga
2: Opis aktivnosti po posameznem ukrepu, ki se izvajajo v skladu s 5. členom
Uredbe 2080/2005/ES
Priloga
3: Izjavi organizacije proizvajalcev oljčnega olja oziroma odgovorne osebe