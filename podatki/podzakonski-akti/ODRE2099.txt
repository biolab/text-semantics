1. člen
Ta pravilnik v povezavi z višješolskimi študijskimi programi in
študijskimi programi za izpopolnjevanje na področju višjega strokovnega
izobraževanja, ki jih je sprejel minister, določa izobrazbo, ki jo morajo imeti
predavatelji višje strokovne šole (v nadaljnjem besedilu: predavatelji) in
drugi strokovni delavci, ki z njimi sodelujejo pri izvajanju strokovnih nalog v
višješolskih študijskih programih in študijskih programih za izpopolnjevanje na
področju višjega strokovnega izobraževanja.
2. člen
V tem pravilniku uporabljeni izrazi imajo naslednji pomen: 
-       
višješolski študijski program – študijski program za pridobitev višje
izobrazbe, sprejet pred 1. januarjem 1994,
po katerem se v skladu s 15. členom Zakona o spremembah in dopolnitvah Zakona o
visokem šolstvu (Uradni list RS, št. 94/06;
v nadaljnjem besedilu: ZViS-E) pridobi raven izobrazbe, ki ustreza ravni
izobrazbe, pridobljeni s študijskim programom prve stopnje,
-       
visokošolski strokovni študijski program – študijski program, sprejet
pred 11. junijem 2004, po katerem se v skladu s 15. členom ZViS-E pridobi raven
izobrazbe, ki ustreza ravni izobrazbe, pridobljeni s študijskim programom prve
stopnje, 
-       
univerzitetni študijski program – študijski program, sprejet pred 11.
junijem 2004, po katerem se v skladu s 15. členom ZViS-E pridobi raven
izobrazbe, ki ustreza ravni izobrazbe, pridobljeni s študijskim programom druge
stopnje, 
-       
visokošolski strokovni študijski program prve stopnje – študijski
program prve stopnje v skladu s 33. členom Zakona o visokem šolstvu (Uradni
list RS, št. 119/06 – uradno prečiščeno besedilo, 64/08 in 86/09; v nadaljnjem
besedilu: ZViS), 
-       
univerzitetni študijski program prve stopnje – študijski program prve
stopnje v skladu s 33. členom ZViS, 
-       
magistrski študijski program druge stopnje – študijski program druge stopnje
v skladu s 33. členom ZViS,
-       
enoviti magistrski študijski program druge stopnje – študijski program
druge stopnje v skladu s 33. členom ZViS.
3. člen
Če v tem pravilniku ni navedeno, ali je ustrezen enopredmetni
ali dvopredmetni študijski program, se šteje, da je ustrezen tako enopredmetni
kot dvopredmetni študijski program.
4. člen
Predavatelj posameznega predmeta mora imeti izobrazbo s
področja, ki ga je za ta predmet določil minister v posebnem delu višješolskega
študijskega programa ali študijskega programa za izpopolnjevanje na področju višjega
strokovnega izobraževanja, pridobljeno z: 
-       
univerzitetnim študijskim programom, 
-       
magistrskim študijskim programom druge stopnje ali
-       
enovitim magistrskim študijskim programom druge stopnje.
5. člen
Inštruktor pri posameznem predmetu, pri katerem je določeno,
da sodeluje s predavateljem pri izvajanju strokovnih nalog v višješolskem
študijskem programu ali študijskem programu za izpopolnjevanje na področju višjega
strokovnega izobraževanja, mora imeti izobrazbo s področja, ki ga je za ta
predmet določil minister v posebnem delu višješolskega študijskega programa ali
študijskega programa za izpopolnjevanje na področju višjega strokovnega
izobraževanja, pridobljeno z: 
-       
visokošolskim strokovnim ali univerzitetnim študijskim programom, 
-       
visokošolskim strokovnim ali univerzitetnim študijskim programom prve
stopnje,
-       
magistrskim študijskim programom druge stopnje ali
-       
enovitim magistrskim študijskim programom druge stopnje.
6. člen
Laborant pri posameznem predmetu, pri katerem je določeno, da
sodeluje s predavateljem pri izvajanju strokovnih nalog v višješolskem
študijskem programu ali študijskem programu za izpopolnjevanje na področju višjega
strokovnega izobraževanja, mora imeti izobrazbo s področja, ki ga je za ta
predmet določil minister v posebnem delu višješolskega študijskega programa ali
študijskega programa za izpopolnjevanje na področju višjega strokovnega
izobraževanja, pridobljeno z: 
-       
višješolskim študijskim programom višjega strokovnega izobraževanja ali 
-       
višješolskim študijskim programom.
7. člen
Knjižničar je lahko, kdor je končal univerzitetni študijski
program bibliotekarstva ali magistrski študijski program druge stopnje šolsko
knjižničarstvo ali bibliotekarstvo. 
Knjižničar je lahko tudi, kdor ima v skladu s tem pravilnikom
izobrazbo za predavatelja v višješolskem študijskem programu višjega
strokovnega izobraževanja, ki ga izvaja višja strokovna šola, in je končal
študijski program za izpopolnjevanje iz bibliotekarstva. 
Ne glede na določbo prejšnjega odstavka študijskega programa
za izpopolnjevanje iz bibliotekarstva ni potrebno opravljati tistemu, ki je
pridobil višjo izobrazbo z višješolskim študijskim programom knjižničarstva.
8. člen
Ne glede na določbe tega pravilnika je ustrezna tudi
izobrazba, pridobljena po študijskih programih za pridobitev specializacije,
magisterija znanosti oziroma doktorata znanosti ustrezne smeri v skladu s 15.
členom ZViS-E ali po študijskem programu tretje stopnje ustrezne smeri v skladu
s 33. členom ZViS.

Pravilnik o izobrazbi predavateljev višje
strokovne šole in drugih strokovnih delavcev v višjem strokovnem izobraževanju
(Uradni list RS, št. 35/11) vsebuje naslednji končni določbi:
»9. člen
Z dnem uveljavitve tega pravilnika prenehajo veljati: 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem programu višjega strokovnega
izobraževanja GOZDARSTVO IN LOVSTVO (Uradni list RS, št. 22/10), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja GOSTINSTVO IN TURIZEM (Uradni list RS, št. 99/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja ELEKTROENERGETIKA (Uradni list RS, št. 94/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja USTNI HIGIENIK (Uradni list RS, št. 94/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja TELEKOMUNIKACIJE (Uradni list RS, št. 94/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja MEHATRONIKA (Uradni list RS, št. 94/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja MEDIJSKA PRODUKCIJA (Uradni list RS, št. 94/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja LESARSTVO (Uradni list RS, št. 94/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja INFORMATIKA (Uradni list RS, št. 94/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja GRADBENIŠTVO (Uradni list RS, št. 94/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja GEOTEHNOLOGIJA IN RUDARSTVO (Uradni list RS, št.
94/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja ELEKTRONIKA (Uradni list RS, št. 94/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja STROJNIŠTVO (Uradni list RS, št. 90/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja POSLOVNI SEKRETAR (Uradni list RS, št. 90/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja LOGISTIČNO INŽENIRSTVO (Uradni list RS, št. 90/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja VARSTVO OKOLJA IN KOMUNALA (Uradni list RS, št.
90/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja EKONOMIST (Uradni list RS, št. 65/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja FOTOGRAFIJA (Uradni list RS, št. 65/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja OBLIKOVANJE MATERIALOV (Uradni list RS, št. 65/08), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja ORGANIZATOR SOCIALNE MREŽE (Uradni list RS, št.
47/08), 
-       
Pravilnik o izobrazbi predavateljev in drugih strokovnih delavcev v
programu za pridobitev višje strokovne izobrazbe VRTNARSTVO (Uradni list RS,
št. 29-1258/04), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja ŽIVILSTVO IN PREHRANA (Uradni list RS, št. 91/07), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja UPRAVLJANJE PODEŽELJA IN KRAJINE (Uradni list RS, št.
91/07), 
-       
Pravilnik o smeri in stopnji izobrazbe predavateljev višje strokovne
šole in drugih strokovnih delavcev v višješolskem študijskem programu višjega
strokovnega izobraževanja HORTIKULTURA (Uradni list RS, št. 91/07), 
-       
Pravilnik o izobrazbi predavateljev in drugih strokovnih delavcev v
višješolskem študijskem programu Mehatronika (Uradni list RS, št. 101/04), 
-       
Pravilnik o izobrazbi predavateljev in drugih strokovnih delavcev v
programu za pridobitev višje strokovne izobrazbe Računovodja (Uradni list RS,
št. 73/04), 
-       
Pravilnik o izobrazbi predavateljev in drugih strokovnih delavcev v
programu za pridobitev višje strokovne izobrazbe Informatika (Uradni list RS,
št. 15/03), 
-       
Odredba o izobrazbi predavateljev in drugih strokovnih delavcev v
izobraževalnem programu za pridobitev višje strokovne izobrazbe MULTIMEDIJI
(Uradni list RS, št. 4/02), 
-       
Odredba o izobrazbi predavateljev in drugih strokovnih delavcev v
izobraževalnem programu za pridobitev višje strokovne izobrazbe Ustni higienik
(Uradni list RS, št. 102/01), 
-       
Odredba o izobrazbi predavateljev in drugih strokovnih delavcev v
programu za pridobitev višje strokovne izobrazbe PROMET (Uradni list RS, št. 72/01),
-       
Odredba o smeri strokovne izobrazbe predavateljev in drugih strokovnih
delavcev v programu za pridobitev višje strokovne izobrazbe Komunala (Uradni
list RS, št. 83/00), 
-       
Odredba o smeri strokovne izobrazbe predavateljev in drugih strokovnih
delavcev v programu za pridobitev višje strokovne izobrazbe – Lesarstvo (Uradni
list RS, št. 48/00), 
-       
Odredba o smeri strokovne izobrazbe predavateljev in drugih strokovnih
delavcev v programu za pridobitev višje strokovne izobrazbe Kmetijstvo (Uradni
list RS, št. 48/00), 
-       
Odredba o smeri strokovne izobrazbe predavateljev in drugih strokovnih
delavcev v programu za pridobitev višje strokovne izobrazbe Komercialist
(Uradni list RS, št. 1/00), 
-       
Odredba o smeri strokovne izobrazbe predavateljev in drugih strokovnih delavcev
v programu za pridobitev višje strokovne izobrazbe Rudarstvo in geotehnologija
(Uradni list RS, št. 48/99), 
-       
Odredba o smeri strokovne izobrazbe predavateljev in drugih strokovnih
delavcev v programu za pridobitev višje strokovne izobrazbe ŽIVILSTVO (Uradni
list RS, št. 8/99), 
-       
Odredba o izobrazbi predavateljev in drugih strokovnih delavcev v
programu za pridobitev višje strokovne izobrazbe Poslovni sekretar (Uradni list
RS, št. 91/98), 
-       
Odredba o izobrazbi predavateljev in drugih strokovnih delavcev v
programu za pridobitev višje strokovne izobrazbe Poštni promet (Uradni list RS,
št. 84/98), 
-       
Odredba o izobrazbi predavateljev in drugih strokovnih delavcev v
programu za pridobitev višje strokovne izobrazbe TELEKOMUNIKACIJE (Uradni list
RS, št. 81/98), 
-       
Odredba o izobrazbi predavateljev višjih šol in drugih strokovnih
delavcev v višjem strokovnem izobraževanju (Uradni list RS, št. 75/97), 
-       
Odredba o izobrazbi predavateljev višjih šol in drugih strokovnih
delavcev v višjem strokovnem izobraževanju (Uradni list RS, št. 33/96).
10. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik
o spremembah in dopolnitvah Pravilnika o izobrazbi predavateljev višje
strokovne šole in drugih strokovnih delavcev v višjem strokovnem izobraževanju
(Uradni list RS, št. 130/21)
vsebuje naslednjo končno določbo:
»KONČNA DOLOČBA
6. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.