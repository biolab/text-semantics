1. člen
(splošna določba)
Ta pravilnik določa merila za ugotavljanje delovne uspešnosti
direktorjev oseb javnega prava s področja visokega šolstva, znanosti in
tehnologije ter drugih uporabnikov proračuna v pristojnosti Ministrstva za
visoko šolstvo, znanost in tehnologijo iz naslova izvajanja javne službe.
2. člen
(merila)
Višino dela plače za delovno uspešnost direktorja se določi
na podlagi naslednjih meril:
-       
izpolnitev letnega programa dela po obsegu, strukturi in kakovosti,
določeni za izvajanje javne službe,
-       
izpolnitev letnega finančnega načrta, ki je v letnem programu dela
določen za izvajanje javne službe.
3. člen
(vrednotenje izpolnitve letnega programa dela)
Izpolnitev letnega programa dela se vrednoti na naslednjih
kriterijih:
1.     
Za javne visokošolske zavode in javne raziskovalne zavode (v
nadaljevanju: zavod):
1.1  
Izpolnitev sprejetega letnega programa dela:
-       
zavod izpolni sprejeti letni program
dela v povečanem obsegu za najmanj 5%                                                                      do
15%,
-       
zavod izpolni sprejeti letni program
dela v povečanem obsegu za najmanj 7%                                                                      do
20%.
Oceno izpolnitve letnega programa dela določi organ
upravljanja na podlagi realizacije letnih ciljev zavoda, kot so opredeljeni v
letnem programu dela.
1.2  
Izpolnitev kvantitativnih kriterijev za ocenjevanje znanstvene in
strokovne kakovosti raziskovalcev, ki jih predpiše pristojni organ, oziroma za
ocenjevanje izobraževalne, znanstvene, umetniške in strokovne kakovosti, kot je
določeno v merilih za volitve v nazive visokošolskih učiteljev, znanstvenih
delavcev in sodelavcev, se vrednoti po naslednjih kriterijih:
-       
če 25% zaposlenih izpolnjuje kriterije za razvrščanje v nazive                                     10%,
-       
če 50% zaposlenih izpolnjuje kriterije za razvrščanje v nazive                                     15%,
-       
če 75% zaposlenih izpolnjuje kriterije za razvrščanje v nazive                                     20%.
Izpolnjevanje kvantitativnih kriterijev se
nanaša na preteklo leto po stanju na dan 31. december.
1.3  
Nadpovprečna delovna obremenitev pri izvajanju letnega programa dela:
Izvedba letnega programa dela je zahtevala nadpovprečno
delovno obremenitev, kamor se štejejo naloge, kot so vodenje investicije pri
gradnji, uvajanje novih dejavnosti v zavodu, bistvena razširitev že obstoječih
dejavnosti, nove delovne naloge zavoda, ki jih prinaša
nova ali spremenjena zakonodaja, sprejeta od
1. 3. 2006 dalje, ipd.                              do 20%.
1.4  
Pretok raziskovalcev, visokošolskih učiteljev, znanstvenih delavcev in
sodelavcev (v nadaljevanju: akademski delavec) v zasebno podjetniško dejavnost
se vrednoti po naslednjem kriteriju:
-       
en akademski delavec, ki preide v zasebno podjetniško dejavnost,
-       
 na 50 zaposlenih z visokošolsko izobrazbo                                                                    5%,
-       
do trije akademski delavci, ki preidejo v zasebno podjetniško dejavnost,
-       
 na 50 zaposlenih z visokošolsko izobrazbo                                                                    7%,
-       
nad trije akademski delavci, ki preidejo v zasebno podjetniško
dejavnost,
-       
 na 50 zaposlenih z visokošolsko izobrazbo                                                                   10%.
1.5  
Izvajanje projektov v smislu javno – zasebnega partnerstva (inkubatorji,
»spin off« projekti ipd.) oziroma za področje humanistike konkretni izidi s pristojnimi
organizacijami na področju ohranjanja kulturne in naravne dediščine ter
nacionalne identitete do                                                                            10%.
2.     
Za druge uporabnike proračuna:
2.1. Izpolnitev sprejetega letnega programa dela:
-       
uporabnik proračuna storitve kakovostno opravi in izpolni sprejeti letni
-       
program dela v povečanem obsegu za najmanj 5%                                                do
15%,
-       
uporabnik proračuna storitve kakovostno opravi in izpolni sprejeti letni
-       
program dela v povečanem obsegu za najmanj 7%                                                do
20%.
Oceno izpolnitve letnega programa dela določi organ
upravljanja na podlagi realizacije letnih ciljev uporabnika proračuna, kot so
opredeljeni v letnem programu dela.
2.2.     Nadpovprečna
delovna obremenitev pri izvajanju programa:
Izpolnitev letnega programa dela je zahtevala
nadpovprečno delovno obremenitev, kamor se štejejo naloge, kot so vodenje
investicije pri gradnji, uvajanje novih dejavnosti v uporabniku proračuna,
bistvena razširitev že obstoječih dejavnosti, nove delovne naloge uporabnika
proračuna, ki jih prinaša nova ali spremenjena zakonodaja, 
sprejeta od 1. 3. 2006 dalje, ipd.                                                                                      do
20%.
2.3.     Delež
uporabnikov storitev uporabnika proračuna, ki pozitivno ocenjujejo kakovost
storitev uporabnika proračuna:
-       
nad 70 pozitivnih ocen od 100 naključno 
izbranih anketiranih uporabnikov storitev                                                                        do
10%,
-       
nad 80 pozitivnih ocen od 100 naključno
izbranih anketiranih uporabnikov storitev                                                                        do
25%,
-       
nad 90 pozitivnih ocen od 100 naključno
izbranih anketiranih uporabnikov storitev                                                                        do
40%.
Uporabnik proračuna, ki ima manj kot 100 uporabnikov
storitev, anketira vse uporabnike storitev, pri čemer se smiselno uporabljajo
določbe prejšnjega odstavka.
4. člen
(ovrednotenje izpolnitve finančnega načrta)
Izpolnjevanje letnega finančnega načrta, potrjenega na
pristojnih organih, se ovrednoti:
-       
realizacija finančnega načrta v delu izvajanja
javne službe je dosežena v celoti                                                                                    do
10%,
-       
realizacija finančnega načrta v delu izvajanja
javne službe je pozitivno presežena                                                                                do
20%.
5. člen
(izračun dela plače za delovno uspešnost direktorja)
Direktorju pripada del plače za delovno uspešnost, če izpolni
posamezno merilo iz tega pravilnika.
Doseženi odstotki iz 3. in 4. člena tega pravilnika se
seštevajo.
Višina dela plače za delovno uspešnost se izračuna tako, da
se dobljeni odstotki pomnožijo z višino dveh osnovnih mesečnih plač direktorja.
6. člen
(neupravičenost do dela plače za delovno uspešnost)
Direktorju ne pripada del plače iz naslova delovne uspešnosti
za izvajanje javne službe, če:
-       
ne predloži poročila o delu v roku, ki je določen s predpisi;
-       
ne zagotovi realizacije sklepov in ukrepov oziroma v roku ne odpravi
pomanjkljivosti, ki jih ugotovi pristojni nadzorni organ ali Računsko sodišče;
-       
dobi uporabnik proračuna negativno mnenje Računskega sodišča.
7. člen
(delovna uspešnost za del poslovnega leta)
Če direktor nastopi mandat med poslovnim letom, mu delovna
uspešnost pripada sorazmerno s trajanjem mandata v tem poslovnem letu.
8. člen
(prenehanje uporabe)
Z dnem uveljavitve tega pravilnika se preneha uporabljati
Odredba o merilih za ugotavljanje delovne uspešnosti direktorjev javnih zavodov
na področju znanosti in tehnologije (Uradni list RS, št. 9/96).
9. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 0071-7/2005/20
Ljubljana, dne 15. marca 2006
EVA 2006-3211-0053
dr. Jure Zupan l.r.
Minister
za visoko šolstvo, znanost in tehnologijo