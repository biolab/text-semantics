1. člen
S tem sklepom se uvede povečanje uporabnine za posebni investicijski
projekt izgradnje drugega tira železniške povezave na odseku Divača–Koper (v
nadaljnjem besedilu: povečanje uporabnine).
2. člen
Povečanje uporabnine znaša 4% od uporabnine za minimalni paket
storitev dostopa do javne železniške infrastrukture in se obračuna na omrežju
glavnih prog v Republiki Sloveniji.
3. člen
Povečanje uporabnine je prihodek družbe 2TDK, Družba za
razvoj projekta, d. o. o.
4. člen
Povečanje uporabnine se začne obračunavati 1. januarja
2020.
5. člen
Ta sklep začne veljati petnajsti dan po objavi v Uradnem
listu Republike Slovenije, uporabljati pa se začne 1. januarja 2020.
Št. 00710-7/2019
Ljubljana, dne 28. februarja 2019
EVA 2019-2430-0019
Vlada Republike Slovenije
Marjan Šarec l.r.
predsednik