1. člen
Statistični urad Republike Slovenije in Carinska uprava Republike
Slovenije medsebojno sodelujeta pri izvajanju statističnega raziskovanja
Intrastat (v nadaljevanju: Intrastat), to je statistike blagovne menjave med
državami članicami Evropske unije.
2. člen
Statistični urad Republike Slovenije je nosilec statističnega
raziskovanja ter vodi in nadzoruje celoten sistem tako, da:
-       
je odgovoren za metodologijo Intrastata in za implementacijo metodoloških
sprememb in sprememb statistične zakonodaje za Intrastat v programske rešitve;
-       
upravlja z registrom za Intrastat in je odgovoren za vzpostavitev in
vzdrževanje zajetja za Intrastat;
-       
izvaja kontrolo kakovosti podatkov in ocene podatkov;
-       
je odgovoren za razvoj programskih rešitev za Intrastat in njihovo
nadgradnjo;
-       
je v celoti odgovoren za diseminacijo zunanjetrgovinskih statističnih
podatkov vsem uporabnikom na nacionalni, evropski in mednarodni ravni;
-       
pripravlja in osvežuje gradiva, navodila in druga pojasnila za
poročevalske enote ter vzdržuje spletno stran za Intrastat v okviru spletnih
strani Statističnega urada;
-       
je odgovoren za izobraževanje lastnih kadrov za izvajanje Intrastata in
nudi vso potrebno pomoč in znanje pri izobraževanju kadrov Carinske uprave
Republike Slovenije.
3. člen
Carinska uprava Republike Slovenije zagotavlja izvajanje operativnih
in vsebinskih nalog, in sicer:
-       
zbira in vnaša podatke za vse poročevalske enote v Sloveniji;
-       
opravlja kontrolo zajetja podatkov na podlagi izpisov poročevalskih enot
iz registra za Intrastat;
-       
opravlja vsebinske kontrole podatkov s pomočjo interaktivne programske
rešitve;
-       
dopolnjuje register za Intrastat s podatki, ki zadevajo sodelovanje s
poročevalskimi enotami;
-       
nudi brezplačno pomoč poročevalskim enotam in drugim uporabnikom v
smislu podajanja osnovnih informacij glede programske in strojne opreme,
metodologije in uvrščanja blaga v Kombinirano nomenklaturo;
-       
pošilja opomine poročevalskim enotam, ki zamujajo s poročanjem ali ki
nepopolno ali sploh ne poročajo;
-       
arhivira papirne obrazce za obdobje, kot je določeno v evropski
zakonodaji za Intrastat;
-       
ureja spletne strani spletišča Intrastat, ki je namenjeno vključevanju
poročevalskih enot v poročanje, spletnemu poročanju in nadzoru elektronskih
pošiljk podatkov;
-       
skrbi za izobraževanje in preverjanje znanja delavcev v organizacijski
enoti za Intrastat.
4. člen
Carinska uprava Republike Slovenije in Statistični urad Republike
Slovenije o podrobnejši določitvi nalog in ostalih medsebojnih razmerjih
skleneta poseben sporazum.
5. člen
Ta sklep se objavi v Uradnem listu Republike Slovenije in
velja od 1. maja 2004 dalje.
Št. 053-00/2004-1
Ljubljana, dne 22. aprila 2004.
EVA 2004-1611-0101
Vlada Republike Slovenije
mag. Anton Rop l. r.
Predsednik