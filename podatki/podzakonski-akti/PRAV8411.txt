1. člen
S tem pravilnikom se sprejme gozdnogospodarski načrt gozdnogospodarske
enote Žiri (2007–2016), št. 04-63/07 z
dne 27. 11. 2007, ki ga je za obdobje od 1. januarja 2007 do 31. decembra 2016
izdelal Zavod za gozdove Slovenije, Območna enota Ljubljana.
2. člen
Gozdnogospodarska enota Žiri, ki meri 4.503,18 ha, se nahaja
v Gozdnogospodarskem območju Ljubljana, v občinah Žiri in Idrija, oziroma v
katastrskih občinah Ledinica, Dobračeva, Žirovski Vrh, Žiri, Vrsnik II, Opale,
Koprivnik, Vrsnik I in Dole.
3. člen
V gozdnogospodarski enoti Žiri je s 1. januarjem 2007 ugotovljeno
naslednje stanje gozdov:
A)    
lastništvo: 99,21% zasebnih gozdov v lasti fizičnih ali pravnih oseb,
0,79% državnih gozdov;
B)    
površina: 2.776,76 ha, od katere je 2.776,76 ha večnamenskih gozdov;
C)   
lesna zaloga: 284,2 m3/ha, od tega 202,3 m3/ha
iglavcev in 81,9 m3/ha listavcev;
D)   
tekoči letni prirastek: 6,77 m3/ha, od tega 4,60 m3/ha
iglavcev in 2,17 m3/ha listavcev.
4. člen
(1) V gozdnogospodarskem načrtu gozdnogospodarske enote Žiri
(2007–2016) je ob upoštevanju
usmeritev iz gozdnogospodarskega načrta Gozdnogospodarskega območja Ljubljana,
izdelanega za obdobje od 1. januarja 2001 do 31. decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti Žiri
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.060,35 ha,
-       
ekološke funkcije na površini 385,24 ha ter
-       
socialne funkcije na površini 82,98 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Žiri (2007–2016) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Žiri za obdobje od 1. januarja 2007 do 31.
decembra 2016 določeni naslednji ukrepi:
-       
najvišji možni posek v višini 117.564 m3, od tega 84.338 m3
iglavcev in 33.226 m3 listavcev,
-       
gojitvena dela, potrebna za ohranitev in razvoj gozdov, na površini
135,87 ha,
-       
nega drogovnjaka na površini 13,10 ha,
-       
varstvena dela, potrebna za zaščito pred boleznimi in žuželkami, v
obsegu 17 delovnih dni.
(2) V gozdnogospodarskem načrtu gozdnogospodarske enote Žiri
(2007–2016) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Žiri v obdobju od uveljavitve tega
pravilnika do 31. Decembra 2016 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Žiri (2007–2016).
7. člen
Po en izvod gozdnogospodarskega načrta gozdnogospodarske enote
Žiri (2007–2016) je na vpogled na sedežu
Zavoda gozdove Slovenije, Območne enote Ljubljana, Tržaška 2, Ljubljana, na
sedežu Zavoda za gozdove Slovenije, Krajevne enote Logatec, Tržaška 19a,
Logatec, in na Ministrstvu za kmetijstvo, gozdarstvo in prehrano, Dunajska 58,
Ljubljana, kjer se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Žiri (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-04-24/2001/9
Ljubljana, dne 19. decembra 2007
EVA 2007-2311-0121
Iztok Jarc l.r.
Minister
za kmetijstvo, gozdarstvo in prehrano