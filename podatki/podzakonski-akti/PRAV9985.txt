1. člen
S tem pravilnikom se sprejme gozdnogospodarski načrt gozdnogospodarske
enote Radovljica desni breg Save (2010–2019), št. 02‑09/10 z dne 23. 9. 2010, ki ga je za obdobje od 1.
januarja 2010 do 31. decembra 2019 izdelal Zavod za gozdove Slovenije, Območna
enota Bled.
2. člen
Gozdnogospodarska enota Radovljica desni breg Save, ki meri
7.941,88 ha, se nahaja v Gozdnogospodarskem območju Bled, v občinah Radovljica,
Bled in Bohinj, oziroma v katastrskih občinah Ribno, Selo pri Bledu, Zaloše,
Dobrava pri Kropi, Kamna Gorica, Lancovo, Kropa in Češnjica pri Kropi.
3. člen
V gozdnogospodarski enoti Radovljica desni breg Save je s 1.
januarjem 2010 ugotovljeno naslednje stanje gozdov:
a)    
lastništvo: 92,70% zasebnih gozdov v lasti fizičnih ali pravnih oseb,
5,70% državnih gozdov in 1,60% gozdov lokalnih skupnosti;
b)    
površina: 5.843,39 ha, od katere je 5.389,38 ha večnamenskih gozdov in
454,01 ha varovalnih gozdov;
c)    
lesna zaloga: 302,0 m3/ha, od tega 182,4 m3/ha
iglavcev in 119,6 m3/ha listavcev;
d)    
tekoči letni prirastek: 6,93 m3/ha, od tega 4,13 m3/ha
iglavcev in 2,80 m3/ha listavcev.
4. člen
(1) V gozdnogospodarskem načrtu gozdnogospodarske enote
Radovljica desni breg Save (2010–2019) je ob upoštevanju usmeritev iz gozdnogospodarskega
načrta Gozdnogospodarskega območja Bled, izdelanega za obdobje od 1. Januarja 2001
do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Radovljica desni breg Save
določeno, da so najbolj poudarjene funkcije gozdov, ki določajo način gospodarjenja
z gozdom:
-       
proizvodne funkcije na površini 5.561,76 ha,
-       
ekološke funkcije na površini 720,87 ha in
-       
socialne funkcije na površini 177,55 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Radovljica desni breg Save
(2010–2019) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Radovljica desni breg Save za obdobje od 1.
januarja 2010 do 31. Decembra 2019 določeni naslednji ukrepi:
-       
najvišji možni posek v višini 253.596 m3, od tega 159.299 m3
iglavcev in 94.297 m3 listavcev,
-       
gojitvena dela, potrebna za ohranitev in razvoj gozdov, na površini
356,43 ha,
-       
nega drogovnjaka na površini 99,78 ha,
-       
varstvena dela, potrebna za zaščito pred divjadjo, in sicer zaščita s
premazom na površini 73,50 ha, zaščita sadik gozdnega drevja s 16.860 tulci ter
zaščita s 1.500 m ograje,
-       
varstvena dela, potrebna za zaščito pred boleznimi in žuželkami, v
obsegu 200 delovnih dni,
-       
varstvena dela, potrebna za zaščito pred erozijo, v obsegu 12 delovnih
dni,
-       
varstvena dela, potrebna za zaščito pred požari, v obsegu 10 delovnih
dni,
-       
nega habitatov prosto živečih živali, in sicer vzdrževanje grmišč na
površini 8,0 ha, vzdrževanje travinj na površini 42,0 ha, vzdrževanje vodnih
površin v obsegu 40 delovnih dni ter sadnja plodonosnega drevja na površini
0,12 ha.
(2) V gozdnogospodarskem načrtu gozdnogospodarske enote
Radovljica desni breg Save (2010–2019) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Radovljica desni breg Save, v obdobju
od uveljavitve tega pravilnika do 31. decembra 2019, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Radovljica desni breg Save (2010–2019).
7. člen
Po en izvod gozdnogospodarskega načrta gozdnogospodarske enote
Radovljica desni breg Save (2010–2019) je na vpogled na sedežu Zavoda za
gozdove Slovenije, Območne enote Bled, Ljubljanska cesta 19, Bled, na sedežu
Zavoda za gozdove Slovenije, Krajevne enote Radovljica, Šercerjeva ulica 37,
Radovljica, in na Ministrstvu za kmetijstvo, gozdarstvo in prehrano, Dunajska
22, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Radovljica desni breg Save (2010–2019).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-506/2010
Ljubljana, dne 30. decembra 2010
EVA 2010-2311-0038
mag. Dejan Židan l.r.
Minister
za kmetijstvo, gozdarstvo in prehrano