1. člen
(vsebina sklepa)
S tem sklepom se, zaradi nemotenega izvajanja
vzgojno-izobraževalnega dela v šoli ali na daljavo, določa organizacija
vzgojno-izobraževalnega dela in ocenjevanje znanja učencev v šolskem letu
2020/2021.
2. člen
(organizacija vzgojno-izobraževalnega dela in ocenjevanje
znanja učencev)
(1) Vzgojno-izobraževalno delo po obveznem predmetniku
se izvaja v enem ocenjevalnem obdobju, ki traja od 1. septembra 2020 do
24. junija 2021, razen za učence 9. razreda, ki se jim ocenjevalno
obdobje zaključi 15. junija 2021.
(2) Ocenjevanje znanja se izvaja pred učenci oddelka ali
učne skupine, v času izobraževanja na daljavo pa lahko tudi individualno.
(3) Pri predmetih, za katere sta s predmetnikom določeni
največ dve uri tedensko, se znanje učenca oceni najmanj dvakrat v šolskem letu
oziroma najmanj enkrat v šolskem letu, če se tak predmet izvaja po fleksibilnem
predmetniku. Pri predmetih, za katere predmetnik določa tri ali več ur
tedensko, se znanje učenca oceni najmanj trikrat v šolskem letu.
(4) Pri ocenjevanju znanja iz posameznega predmeta
učitelj uporablja različne načine ocenjevanja, pri čemer vse ocene ne smejo
biti pridobljene le pisno, razen če pri predmetu, za katerega je s predmetnikom
določeno manj kot dve uri tedensko in se izvaja po fleksibilnem predmetniku,
učenca ni možno oceniti več kot enkrat.
KONČNA DOLOČBA
3. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.
Št. 0070-94/2020
Ljubljana, dne 9. decembra 2020
EVA 2020-3330-0080
Prof. dr. Simona Kustec
ministrica 
za izobraževanje, znanost in šport