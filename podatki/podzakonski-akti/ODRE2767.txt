1. člen
(1) Ta odredba določa Program promocije sektorja
pridelave in predelave mleka za obdobje 2023–2025 (v nadaljnjem besedilu:
program), ki vključuje Ukrep skupna splošna promocija sektorja pridelave in
predelave mleka ter informiranje o mleku in promocija mleka in mlečnih izdelkov
iz sheme kakovosti »izbrana kakovost« (v nadaljnjem besedilu: ukrep).
(2) Sredstva za program se dodelijo v skladu s
Smernicami Evropske unije o državni pomoči v kmetijskem in gozdarskem sektorju
ter na podeželju za obdobje od 2014 do 2020 (UL C št. 204 z dne
1. 7. 2014, str. 1), zadnjič spremenjenimi z Obvestilom Komisije
o spremembi Smernic Evropske unije o državni pomoči v kmetijskem in gozdarskem
sektorju ter na podeželju za obdobje od 2014 do 2020 v zvezi z obdobjem njihove
uporabe in o začasnih prilagoditvah zaradi upoštevanja učinka pandemije
COVID-19 (UL C št. 424 z dne 8. 12. 2020, str. 30), (v
nadaljnjem besedilu: smernice EU).
2. člen
Program je kot Priloga sestavni del te odredbe.
PREHODNA IN KONČNA DOLOČBA
3. člen
(1) Aktivnosti promocije in informiranja iz ukrepa se
začnejo izvajati naslednji dan po objavi naznanila o prejetju sklepa Evropske
komisije o združljivosti sheme državne pomoči za promocijo ter se izvajajo do
31. decembra 2026.
(2) Minister, pristojen za kmetijstvo, gozdarstvo in
prehrano, objavi naznanilo iz prejšnjega odstavka v Uradnem listu Republike
Slovenije.
4. člen
Ta odredba začne veljati petnajsti dan po objavi v Uradnem
listu Republike Slovenije.
Št. 007-269/2022 
Ljubljana, dne 18. avgusta 2022
EVA 2022-2330-0055
Irena Šinko
ministrica 
za kmetijstvo, gozdarstvo in 
prehrano

Priloga:
Program promocije sektorja pridelave in predelave mleka za obdobje 2023–2025