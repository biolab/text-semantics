1. člen
Ta odredba se nanaša na oljne tankerje, ki:
-       
prevažajo ločene balastne vode v posebnih ločenih balastnih tankih; 
-       
so namenjeni, prilagojeni, opremljeni in uporabljeni kot oljni tankerji
z ločenim balastom, vključujoč oljne tankerje z dvojnim trupom in oljne
tankerje alternativne gradnje; 
-       
izpolnjujejo določila Mednarodne konference o izmeritvi ladij, 1969 in 
-       
imajo izmeritveno spričevalo.
2. člen
V tej odredbi imajo posamezni izrazi
naslednji pomen: 
-       
“oljni tanker“ je tanker, ki prevaža olje; 
-       
“olje“ pomeni surovo olje, dizelsko gorivo, odpadno olje, naftne
derivate in olja, ki so našteta v dodatku I Priloge I Mednarodne konvencije o
preprečevanju onesnaženja morja z ladij, 1973/78; 
-       
“ločene balastne vode“ so vode, katere polnimo v ločene balastne tanke,
ki so popolnoma ločeni od sistemov tovora in goriva in so namenjeni samo za
prevoz balasta; 
-       
“tanker z ločenim balastom“ je tanker, opremljen z ločenimi balastnimi
tanki in ima v dodatku mednarodnega spričevala o preprečevanju onesnaženja z
oljem jasno označbo, da je tanker z ločenim balastom; 
-       
“oljni tanker z dvojnim trupom“ je tanker z ločenimi balastnimi tanki,
grajen v skladu z zahtevami Pravila 13F(3) Priloge I Mednarodne konvencije o
preprečevanju onesnaženja morja z ladij, 1973/78; 
-       
“oljni tanker alternativne gradnje“ je tanker z ločenimi balastnimi
tanki, grajen v skladu z zahtevami Pravila 13F(4) Priloge I Mednarodne
konvencije o preprečevanju onesnaženja morja z ladij, 1973/78.
3. člen
Oljni tankerji z ločenim balastom, oljni
tankerji z dvojnim trupom in oljni tankerji alternativne gradnje plačujejo 17%
nižje vse pristaniške pristojbine, vključno s pilotažo kot jih plačujejo oljni
tankerji iste bruto tonaže, ki niso oljni tankerji z ločenim balastom, oljni
tankerji z dvojnim trupom in oljni tankerji alternativne gradnje.
4. člen
Ta odredba začne veljati petnajsti dan po
objavi v Uradnem listu Republike Slovenije.
Št. 2620-6/99
Ljubljana, dne 20. decembra 1999.
mag. Anton Bergauer l. r. 
Minister 
za promet in zveze