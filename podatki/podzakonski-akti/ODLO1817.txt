I. UVODNE DOLOČBE
1. člen
S tem odlokom se urejajo organizacija,
dejavnost, organi in njihove pristojnosti, način financiranja in druga temeljna
vprašanja, pomembna za opravljanje dejavnosti in poslovanje Javnega gospodarskega
zavoda Rinka (v nadaljnjem besedilu: zavod).
2. člen
Zavod se ustanovi z združitvijo javnih
gospodarskih zavodov, ki so bili ustanovljeni z:
-       
Odlokom o preoblikovanju gospodarske enote »Proizvodno podjetje
Proizvodni obrati Golovec, p. o.,« v »Javni gospodarski zavod Golovec
Ljubljana, kovinska galanterija, mizarstvo, knjigovezništvo, šiviljstvo,
storitve« (Uradni list RS, št. 62/01 in 112/13),
-       
Odlokom o preoblikovanju gospodarske enote »Proizvodno podjetje
Emboplast Obrtne delavnice« v »Javni gospodarski zavod Emboplast, predelava
plastičnih mas in storitve« (Uradni list RS, št. 60/01 in 112/13),
-       
Odlokom o preoblikovanju gospodarske enote »Proizvodno podjetje Obrtne
delavnice Rinka, p. o.,« v »Javni gospodarski zavod Rinka Celje, kovinska
proizvodnja, mizarstvo, pranje perila« (Uradni list RS, št. 60/01 in 112/13)
ter
-       
Odlokom o preoblikovanju gospodarske enote »Proizvodno podjetje Kozjak,
p. o.,« v »Javni gospodarski zavod Kozjak, kovinska predelava, galvanika,
kmetijstvo« (Uradni list RS, št. 60/01 in 112/13).
3. člen
Ustanoviteljica zavoda je Republika
Slovenija, ustanoviteljske pravice pa uresničuje in obveznosti izpolnjuje Vlada
Republike Slovenije.
II. FIRMA IN SEDEŽ
4. člen
Firma zavoda je: Javni gospodarski zavod
Rinka.
Skrajšano ime firme zavoda je: JGZ Rinka.
Sedež zavoda je: Linhartova ulica 3, 3000
Celje.
III. DEJAVNOST ZAVODA
5. člen
Zavod v okviru registrirane dejavnosti kot
gospodarsko javno službo opravlja:
-       
dejavnosti iz 6. člena tega odloka z zagotavljanjem dela zaprtim osebam
v skladu z Zakonom o izvrševanju kazenskih sankcij (Uradni list RS, št. 110/06
– uradno prečiščeno besedilo, 76/08, 40/09, 9/11 – ZP-1G, 96/12 – ZPIZ-2 in
109/12; v nadaljnjem besedilu: ZIKS-1) v Zavodu za prestajanje kazni zapora Dob
pri Mirni, Zavodu za prestajanje kazni zapora Ig, Zavodu za prestajanje
mladoletniškega zapora in kazni zapora Celje, Zavodu za prestajanje kazni
zapora Koper, Zavodu za prestajanje kazni zapora Ljubljana, Zavodu za
prestajanje kazni zapora Maribor in Prevzgojnem domu Radeče (v nadaljnjem
besedilu: ZPKZ), in sicer znotraj dejavnosti, ki jo opravlja sam, ali v skladu
z ZIKS-1 zunaj zavoda pri pravnih in fizičnih osebah, s katerimi s pogodbo
podrobneje uredi pogoje dela ter medsebojne pravice in obveznosti;
-       
strokovne, tehnične in druge naloge, vezane na nepremično premoženje, ki
je v lasti ustanoviteljice in mu je s tem odlokom dano v brezplačno uporabo,
ter druge naloge, ki omogočajo njegovo smotrno in gospodarno rabo in razvoj.
Gospodarska javna služba, ki jo opravlja
zavod, je sestavni del izvrševanja kazni zapora v Republiki Sloveniji.
Zavod opravlja dejavnosti v obsegu in na
način, kot je določeno z letnim programom dela in finančnim načrtom.
Zavod opravlja tudi vse druge posle, ki so
potrebni za njegov obstoj in opravljanje dejavnosti, ne pomenijo pa neposrednega
opravljanja dejavnosti.
Dejavnost, ki jo opravlja zavod kot
gospodarsko javno službo, lahko zaradi smotrne in gospodarne izrabe opreme
opravlja tudi za zunanje uporabnike – tržna dejavnost.
6. člen
Dejavnosti zavoda skladno z Uredbo o standardni
klasifikaciji dejavnosti (Uradni list RS, št. 69/07 in 17/08) so:

01.110

Pridelovanje žit (razen riža), stročnic in oljnic


01.130

Pridelovanje zelenjadnic in melon, korenovk in gomoljnic


01.190

Pridelovanje cvetja in drugih enoletnih rastlin


01.300

Razmnoževanje rastlin


01.4

Živinoreja


01.410

Prireja mleka


01.420

Druga govedoreja


01.430

Konjereja


01.450

Reja drobnice


01.460

Prašičereja


01.470

Reja perutnine


01.490

Reja drugih živali


01.500

Mešano kmetijstvo


14.190

Proizvodnja drugih oblačil, pokrival ter dodatkov


16.100

Žaganje, skobljanje in impregniranje lesa


16.230

Stavbno mizarstvo in tesarstvo


16.240

Proizvodnja lesene embalaže


16.290 

Proizvodnja drugih izdelkov iz lesa, plute, slame in
  protja


22.220

Proizvodnja embalaže iz plastičnih mas


22.290

Proizvodnja drugih izdelkov iz plastičnih mas


24.310

Hladno vlečenje profilov


24.320

Hladno valjanje traku


24.330

Hladno oblikovanje profilov in pregibanje


24.340

Hladno vlečenje žice


24.530

Litje lahkih kovin


24.540

Litje drugih neželeznih kovin


25.110

Proizvodnja kovinskih konstrukcij in njihovih delov


25.500

Kovanje, stiskanje, vtiskovanje in valjanje kovin; prašna
  metalurgija


25.611

Prekrivanje kovin s kovino


25.110

Proizvodnja kovinskih konstrukcij in njihovih delov


25.120

Proizvodnja kovinskega stavbnega pohištva


25.290

Proizvodnja drugih kovinskih rezervoarjev in cistern


25.732

Proizvodnja orodja za stroje


25.731

Proizvodnja ročnega orodja


25.9

Proizvodnja drugih kovinskih izdelkov


25.930

Proizvodnja izdelkov iz žice, verig in vzmeti


28.2

Proizvodnja drugih naprav za splošne namene


29.200

Proizvodnja karoserij za vozila; proizvodnja prikolic,
  polprikolic


31.090

Proizvodnja drugega pohištva


31.010

Proizvodnja pohištva za poslovne in prodajne prostore


31.020

Proizvodnja kuhinjskega pohištva


32.990

Drugje nerazvrščene predelovalne dejavnosti


43.210

Inštaliranje električnih napeljav in naprav


43.290

Drugo inštaliranje pri gradnjah


43.320

Vgrajevanje stavbnega pohištva


43.390

Druga zaključna gradbena dela


46.230

Trgovina na debelo z živimi živalmi


46.90

Nespecializirana trgovina na debelo


47.190

Druga trgovina na drobno v nespecializiranih prodajalnah


77

Dajanje v najem in zakup


77.310

Dajanje kmetijskih strojev in opreme v najem in zakup


78.200

Posredovanje začasne delovne sile


78.300

Druga oskrba s človeškimi viri


81.300

Urejanje in vzdrževanje zelenih površin in okolice


82.920

Pakiranje


82.990

Drugje nerazvrščene spremljajoče dejavnosti za poslovanje


85.320

Srednješolsko poklicno in strokovno izobraževanje


85.5

Drugo izobraževanje, izpopolnjevanje in usposabljanje


95.220

Popravila gospodinjskih in hišnih naprav in opreme


95.290

Popravila drugih osebnih ali gospodinjskih izdelkov


96.10 

Dejavnost pralnic in kemičnih čistilnic.

7. člen
Za opravljanje sklopov dejavnosti se lahko
oblikujejo notranje organizacijske enote (v nadaljnjem besedilu: NOE). NOE vodi
vodja; organizacija in delovanje NOE se določita s statutom.
IV. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
8. člen
Zavod je pravna oseba in nastopa v pravnem
prometu v svojem imenu in za svoj račun.
Za svoje obveznosti zavod odgovarja z
lastnim premoženjem.
Ustanoviteljica odgovarja le za obveznosti
zavoda, ki nastanejo v zvezi z opravljanjem gospodarske javne službe, katere
obseg se določa v letnem programu dela in finančnem načrtu zavoda.
9. člen
Zavod v pravnem prometu uporablja žig,
katerega obliko in besedilo določi direktor zavoda, ki s svojim aktom lahko
uredi tudi vsa druga vprašanja v zvezi z uporabo žiga.
V. PREMOŽENJE IN FINANCIRANJE ZAVODA
10. člen
Zavodu se da nepremično stvarno premoženje
v brezplačno uporabo z dnem ustanovitve in se izkazuje v poslovnih knjigah
ustanoviteljice. Ustanoviteljica in zavod uredita medsebojna razmerja na
podlagi pogodbe, katere sestavni del je seznam nepremičnin s knjigovodskimi
vrednostmi. Zavod krije stroške tekočega vzdrževanja, stroške investicijskega
vzdrževanja pa pokriva ustanoviteljica.
Na zavod se z ustanovitvijo prenese
premično stvarno premoženje javnih gospodarskih zavodov iz 2. člena tega
odloka ter premoženje, ki jim je bilo dano s strani ustanovitelja, kot
ustanovni vložek in se izkazuje v poslovnih knjigah zavoda.
Zavod mora s premoženjem ravnati s
skrbnostjo dobrega gospodarja.
11. člen
Zavod pridobiva sredstva za opravljanje
svoje dejavnosti:
-       
s prihodki od tržne dejavnosti,
-       
iz proračuna Republike Slovenije ter
-       
z dotacijami, donacijami, darili in iz drugih virov.
12. člen
Ustanoviteljica zagotavlja zavodu nakazila
za opravljanje gospodarske javne službe iz 5. člena tega odloka na podlagi
potrjenega programa dela in finančnega načrta ob upoštevanju stroškov:
-       
plačilo za delo zaprtih oseb,
-       
plač in drugih stroškov dela zaposlenih na področju javne gospodarske
službe.
Sestava stroškov in višina nakazil iz
prejšnjega odstavka se določita v letni pogodbi, ki jo Uprava Republike Slovenije
za izvrševanje kazenskih sankcij sklene z zavodom v skladu z merili, ki jih
predpiše Ministrstvo za pravosodje.
Ustanovitelj zagotavlja polovico vrednosti
plačil za delo zaprtih oseb, določenih s Pravilnikom o plačilu za delo
obsojencev (Uradni list RS, št. 27/16).
Cenik dejavnosti javne gospodarske službe
in cenik tržne dejavnosti sprejme upravni odbor na predlog direktorja.
13. člen
Polovica presežka prihodkov nad odhodki,
ustvarjenega s prihodki iz druge in tretje alineje 11. člena tega odloka,
zavod praviloma namenja za ohranitev, razvoj in širitev svoje dejavnosti v
skladu s potrjenim finančnim načrtom zavoda.
Druga polovica presežka prihodkov nad
odhodki se vrne ustanoviteljici za financiranje gospodarske javne službe.
VI. DELOVNA RAZMERJA
14. člen
Plače in pravice iz delovnih razmerij
zaposlenih v zavodu se zagotavljajo v skladu s predpisi, ki se uporabljajo za
zaposlene v javnih gospodarskih zavodih.
VII. PRAVICE IN OBVEZNOSTI USTANOVITELJICE DO UPRAVLJANJA
ZAVODA
15. člen
Ustanoviteljica ima poleg z zakonom
določenih pristojnosti še naslednje pristojnosti:
-       
daje soglasje k statutu zavoda;
-       
daje soglasje k srednje- in dolgoročnemu razvojnemu načrtu zavoda;
-       
daje soglasje k letnemu programu dela in finančnemu načrtu ter letnemu
poročilu;
-       
daje soglasje k načinu razporejanja presežka prihodkov nad odhodki in
odloča o načinu pokrivanja primanjkljaja;
-       
daje soglasje k najemanju posojil v vrednosti nad 30.000,00 (trideset
tisoč) eurov;
-       
daje soglasje k ceniku javne gospodarske službe;
-       
imenuje in razrešuje člane upravnega odbora;
-       
imenuje in razrešuje direktorja.
16. člen
Neposredno odgovorni organ za nadzor nad
delom in poslovanjem zavoda je Uprava Republike Slovenije za izvrševanje
kazenskih sankcij.
VIII. ORGANA ZAVODA
17. člen
Organa zavoda sta:
1.     
upravni odbor in
2.     
direktor.
Upravni odbor
18. člen
Upravni odbor ima pet članov.
Ustanoviteljica imenuje tri člane, in sicer
enega na predlog Ministrstva za finance, enega na predlog Ministrstva za
pravosodje in enega na predlog Uprave Republike Slovenije za izvrševanje
kazenskih sankcij.
En član je direktor enega od zavodov za
prestajanje kazni zapora in prevzgojnega doma (v nadaljevanju: zavodi za
prestajanje kazni zapora), ki je imenovan za dve leti. Upravni odbor s
poslovnikom določi zaporedje imenovanj.
Enega člana upravnega odbora izvolijo
zaposleni v zavodu. Kandidata za člana upravnega odbora lahko pisno predlaga
skupina najmanj polovice zaposlenih. Postopek volitev določi upravni odbor s
poslovnikom.
Člani upravnega odbora, razen člana iz
tretjega odstavka tega člena, so imenovani za štiri leta.
19. člen
Članom upravnega odbora preneha funkcija:
-       
s prenehanjem mandatov direktorjev zavodov za prestajanje kazni zapora,
-       
z odpoklicem,
-       
če sami odstopijo in
-       
z razrešitvijo predstavnika zaposlenih.
20. člen
Upravni odbor izvoli predsednika in
namestnika predsednika upravnega odbora z večino glasov vseh svojih članov.
Predsednik upravnega odbora sklicuje in
vodi seje, izjavlja voljo in objavlja odločitve upravnega odbora ter ga zastopa
glede na druge organe zavoda in tretjih oseb.
Če je predsednik upravnega odbora zadržan
ali odsoten, njegove naloge prevzame njegov namestnik.
21. člen
Upravni odbor odloča na sejah, ki jih
sklicuje njegov predsednik na predlog direktorja ali posameznega člana
upravnega odbora. Na zahtevo najmanj dveh članov upravnega odbora ali
direktorja zavoda mora predsednik prav tako sklicati sejo.
Odločanje upravnega odbora je veljavno, če
je na seji navzoča večina vseh članov. Upravni odbor odloča z navadno večino
navzočih članov. Če je izid neodločen, odloča glas predsednika.
Direktor zavoda se mora na vabilo
udeleževati sej upravnega odbora.
Potek seje in sprejeti sklepi upravnega
odbora morajo biti jasno zapisani v zapisniku seje, ki ga potrdijo člani upravnega
odbora in podpiše predsednik upravnega odbora ali njegov namestnik, če vodi
sejo. Zapisnik se pošlje vsem članom upravnega odbora najpozneje v sedmih
delovnih dneh po seji.
Seja upravnega odbora je lahko tudi
dopisna, če temu ne nasprotuje noben njegov član. Dopisno sejo lahko skliče le
predsednik upravnega odbora na predlog člana upravnega odbora ali direktorja
zavoda.
Tehnično in administrativno pomoč za
izvedbo seje upravnega odbora mora zagotoviti zavod.
Upravni odbor sprejme poslovnik o svojem
delu, s katerim podrobneje uredi vsa vprašanja v zvezi s svojim delovanjem.
22. člen
Naloge in pristojnosti upravnega odbora so:
-       
sprejme statut zavoda;
-       
na predlog direktorja sprejme srednjeročni in dolgoročni razvojni načrt
zavoda ter ju predloži v soglasje ustanoviteljici;
-       
na predlog direktorja sprejme letni program dela in finančni načrt ter
ju predloži v soglasje ustanoviteljici;
-       
sprejme letno poročilo in ga skupaj z revizijskim poročilom predloži v
soglasje ustanoviteljici;
-       
sprejme cenik dejavnosti javne gospodarske službe in ga predloži v soglasje
ustanoviteljici;
-       
sprejme cenik tržne dejavnosti;
-       
na predlog direktorja in po predhodnem mnenju revizorja sprejme merila
(ključe) za delitev stroškov, odhodkov in prihodkov med dejavnosti javne službe
in tržne dejavnosti;
-       
spremlja in nadzoruje poslovanje zavoda skladno z letnim načrtom.
23. člen
Člani upravnega odbora so za svoje delo
upravičeni do sejnine v višini, kot jo določi ustanoviteljica.
Upravičeni so tudi do povrnitve utemeljenih
potnih stroškov.
Direktor
24. člen
Direktorja imenuje in razrešuje
ustanoviteljica na predlog upravnega odbora in na podlagi izvedenega javnega
razpisa.
Ustanoviteljica imenuje direktorja zavoda
in z njim sklene pogodbo o zaposlitvi. Med trajanjem mandata ali do razrešitve
je direktor v delovnem razmerju v zavodu.
Direktor je imenovan za štiri leta in je
lahko ponovno imenovan.
Za direktorja je lahko imenovan kandidat,
ki poleg splošnih pogojev izpolnjuje še naslednje pogoje:
-       
ima najmanj univerzitetno izobrazbo in najmanj deset let delovnih
izkušenj, od tega pet let delovnih izkušenj na vodilnih delovnih mestih;
-       
višja raven znanja enega tujega jezika.
25. člen
Direktor je lahko razrešen pred iztekom
mandata:
-       
na lastno željo;
-       
če huje krši delovne obveznosti ali prekorači pooblastila;
-       
če upravni odbor ugotovi, da ni sposoben voditi poslov in zastopati
zavoda;
-       
če sprejema odločitve v nasprotju s predpisi;
-       
če mu ustanoviteljica ali upravni odbor izreče nezaupnico zaradi slabih
poslovnih dosežkov;
-       
če ne izvaja sklepov ali ne izpolnjuje navodil ustanoviteljice ali
Uprave Republike Slovenije za izvrševanje kazenskih sankcij.
Če je direktor razrešen, ustanoviteljica na
predlog upravnega odbora imenuje vršilca dolžnosti direktorja, vendar najdlje
za eno leto.
26. člen
Direktor zavoda ima naslednje pristojnosti
in naloge:
-       
vodi, organizira in usklajuje poslovanje zavoda ter zastopa in
predstavlja zavod;
-       
izvaja sklepe upravnega odbora;
-       
sprejme akt o notranji organizaciji in sistemizaciji delovnih mest;
-       
predlaga upravnemu odboru sprejetje drugih splošnih aktov;
-       
predlaga upravnemu odboru sprejetje srednjeročnega in dolgoročnega
razvojnega načrta zavoda ter ga predloži v soglasje ustanoviteljici;
-       
predlaga upravnemu odboru sprejetje letnega načrta zavoda, sprejema
ukrepe za njegovo uresničitev ter poroča upravnemu odboru o delovnih in poslovnih
dosežkih zavoda;
-       
je odredbodajalec in skladno s tem podpisuje poslovne akte, listine in
druge dokumente, ki se nanašajo na finančno poslovanje zavoda;
-       
v skladu z veljavnim letnim načrtom zavoda odloča o prodaji in nakupu
osnovnih sredstev, o dokončnih odpisih osnovnih sredstev, opreme in
neizterljivih obveznosti, o najemanju posojil in razporejanju finančnih
sredstev;
-       
predpisuje oziroma izdaja vse akte o delovanju zavoda, za katere niso
pristojni drugi organi zavoda;
-       
izvršuje pravice in obveznosti delodajalca;
-       
predpisuje urnik poslovanja posameznih enot zavoda, določa delovni čas;
-       
določa prodajne cene in cene za opravljanje vseh vrst storitev na
podlagi sprejetih cenikov tržne dejavnosti;
-       
odloča o likvidnostnem zadolževanju do
10.000,00 (deset tisoč) eurov v enem poslovnem letu;
-       
opravlja druge naloge v skladu z zakoni, kolektivno pogodbo, statutom in
drugimi splošnimi akti.
27. člen
Direktor zavoda samostojno sklepa posle do
zneska 30.000 (trideset tisoč) eurov, nad tem zneskom pa le s soglasjem upravnega
odbora, če ni s tem odlokom za posamezne vrste poslov določeno drugače.
Direktor zavoda lahko posamezna opravila iz
svoje pristojnosti s splošnim ali posebnim pisnim pooblastilom prenese na druge
zaposlene.
IX. RAČUNOVODSTVO, REVIDIRANJE, FINANČNO POSLOVANJE
28. člen
Zavod vodi računovodstvo skladno z zakonom,
ki ureja gospodarske družbe, s slovenskimi računovodskimi standardi in
pravilnikom o računovodstvu.
Zaradi usklajevanja računovodskih podatkov
z državnim proračunom zavod vodi tudi posebno knjigovodsko evidenco
proračunskih prihodkov po načelu plačane izvedbe.
29. člen
Zavod mora zagotoviti ločene knjigovodske
evidence za dejavnost javne gospodarske službe in za tržne dejavnosti v skladu
z merili, ki jih sprejme njegov upravni odbor.
30. člen
Zavod mora imeti revidirane letne
računovodske izkaze. Pri reviziji se skladno s predpisi ugotavljajo tudi
namenskost, učinkovitost in gospodarnost porabe proračunskih sredstev.
31. člen
Zavod vodi svoje finančno poslovanje v
skladu z zakoni in poslovnofinančnimi načeli.
Za skladnost finančnega poslovanja s
predpisi in poslovnofinančnimi načeli je poleg direktorja zavoda posebno
odgovoren zaposleni, ki skrbi za to poslovanje.
32. člen
Zavod mora pripraviti delovni program in
finančni načrt ob upoštevanju delitve dejavnosti iz 5. člena tega odloka.
Delovni programa in finančni načrt zavoda
morata vsebovati najmanj:
-       
program dela (ločeno za gospodarsko javno službo in tržno dejavnost);
-       
načrt vzdrževanja premičnega in nepremičnega premoženja (redno in
izredno vlaganje v obnovo ter vlaganje v izboljšave);
-       
stanje osebja in predstavitev kadrovske politike;
-       
načrt prihodkov in odhodkov ob upoštevanju delitve iz 5. člena tega
odloka;
-       
predlog načrta ravnanja s stvarnim premoženjem in
-       
druge podatke, potrebne za pripravo pogodbe iz drugega odstavka 12.
člena tega odloka.
Obliko delovnega programa in finančnega
načrta zavod uskladi z Upravo Republike Slovenije za izvrševanje kazenskih
sankcij.
X. SPLOŠNI AKTI
33. člen
Poleg statuta ima zavod še naslednje
splošne akte:
-       
akt o notranji organizaciji in sistemizaciji delovnih mest,
-       
poslovnik o delu upravnega odbora,
-       
akte poslovne politike,
-       
pravilnik o računovodstvu,
-       
akt o varstvu pri delu,
-       
akt o poslovni skrivnosti in
-       
druge akte, ki jih določajo predpisi.
Akte iz druge in tretje alineje prejšnjega
odstavka sprejme upravni odbor, druge pa direktor zavoda.
XI. POSLOVNA SKRIVNOST
34. člen
Za poslovno skrivnost zavoda se štejejo
listine in podatki, ki jih zaradi njihove narave in pomena za poslovanje zavoda
ni dovoljeno sporočati, pošiljati ali dajati na vpogled nepooblaščenim osebam,
razen na način, predpisan z aktom zavoda.

Odlok o ustanovitvi Javnega gospodarskega
zavoda Rinka (Uradni list RS, št. 96/14) vsebuje naslednje prehodne in
končne določbe:
»XII. PREHODNE IN KONČNE DOLOČBE
35. člen
Upravni odbor sprejme statut in merila iz
29. člena tega odloka najpozneje v dveh mesecih po uveljavitvi tega odloka.
36. člen
Drugi splošni akti morajo biti sprejeti
najpozneje v treh mesecih po uveljavitvi statuta. Do uskladitve se uporabljajo
obstoječi statuti in splošni akti javnih gospodarskih zavodov iz 2. člena tega
odloka, če niso v nasprotju s tem odlokom. Ob neskladju se uporablja ta odlok.
37. člen
Ustanoviteljica do imenovanja direktorja v
skladu s 24. členom tega odloka imenuje vršilca dolžnosti direktorja, ki
je pooblaščen, da pod njenim nadzorom opravi priprave za začetek dela zavoda.
38. člen
Javni gospodarski zavodi iz 2. člena tega
odloka se preoblikujejo v NOE.
39. člen
Z dnem uveljavitve tega odloka prenehajo
veljati Odlok o preoblikovanju gospodarske enote »Proizvodno podjetje
Proizvodni obrati Golovec, p. o.,« v »Javni gospodarski zavod Golovec
Ljubljana, kovinska galanterija, mizarstvo, knjigovezništvo, šiviljstvo,
storitve« (Uradni list RS, št. 62/01 in 112/13), Odlok o preoblikovanju
gospodarske enote »Proizvodno podjetje Emboplast Obrtne delavnice« v »Javni
gospodarski zavod Emboplast, predelava plastičnih mas in storitve« (Uradni list
RS, št. 60/01 in 112/13), Odlok o preoblikovanju gospodarske enote »Proizvodno
podjetje Obrtne delavnice Rinka, p. o.,« v »Javni gospodarski zavod Rinka
Celje, kovinska proizvodnja, mizarstvo, pranje perila« (Uradni list RS, št.
60/01 in 112/13) in Odlok o preoblikovanju gospodarske enote »Proizvodno
podjetje Kozjak, p. o.,« v »Javni gospodarski zavod Kozjak, kovinska
predelava, galvanika, kmetijstvo« (Uradni list RS, št. 60/01 in 112/13).
40. člen
Zavod prevzame pogodbene ter druge pravice
in obveznosti javnih gospodarskih zavodov iz 2. člena tega odloka.
41. člen
Pogodbene in druge pravice ter obveznosti
iz delovnih razmerij, ki so jih imeli delavci na dan uveljavitve tega odloka v
zavodih, določenih v 2. členu tega odloka, skladno s 75. členom Zakona o
delovnih razmerjih (Uradni list RS, št. 21/13 in 78/13 – popr.) preidejo na
zavod.
42. člen
Direktorjem javnih gospodarskih zavodov iz
2. člena tega odloka z dnem uveljavitve tega odloka preneha mandat in se
imenujejo za vodje NOE.
43. člen
Ta odlok začne veljati 1. januarja
2015.«.

Odlok o spremembah Odloka o ustanovitvi
Javnega gospodarskega zavoda Rinka (Uradni list RS, št. 50/16) vsebuje naslednjo končno določbo:
»4. člen
Ta odlok začne veljati naslednji dan po
objavi v Uradnem listu Republike Slovenije.«.