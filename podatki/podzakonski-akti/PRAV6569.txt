I. SPLOŠNE DOLOČBE
1. člen
Ta pravilnik ureja vsebino in obliko registra izvajalcev v
dejavnosti zdravstvene in babiške nege (v nadaljnjem besedilu: register), ki ga
vodi Zbornica zdravstvene in babiške nege Slovenije – Zveza društev medicinskih
sester, babic in zdravstvenih tehnikov Slovenije (v nadaljnjem besedilu:
Zbornica – Zveza), pogoje in postopek za vpis in izbris iz registra, ter druga
vprašanja v zvezi z njegovim vodenjem.
2. člen
V postopku pri odločanju o vpisu in izbrisu iz registra se v
skladu z določbami zakona, ki ureja splošni upravni postopek, izda odločba.
3. člen
Izvajalci v dejavnosti zdravstvene in babiške nege (v
nadaljnjem besedilu: izvajalci), ki morajo biti vpisani v register, so: 
-       
tehnica zdravstvene nege/tehnik zdravstvene nege, 
-       
zdravstveni tehnik, 
-       
medicinska sestra, 
-       
višja medicinska sestra/višji medicinski tehnik/višji zdravstveni
tehnik, 
-       
diplomirana medicinska sestra/diplomirani zdravstvenik, 
-       
diplomirana babica /diplomirani babičar, 
-       
profesorica zdravstvene vzgoje/profesor zdravstvene vzgoje.
4. člen
Izvajalec sme samostojno opravljati dejavnost zdravstvene in
babiške nege v Republiki Sloveniji, če je vpisan v register, in če izpolnjuje
druge predpisane pogoje.
5. člen
Izvajalec vloži vlogo za vpis v register pri Zbornici – Zvezi
na obrazcu, ki je v prilogi tega pravilnika.
II. REGISTER
6. člen
Register se vodi v elektronski obliki, registrska knjiga kot
evidenca se vodi ročno, listine in dokazila se hranijo v arhivu Zbornice –
Zveze.
7. člen
Register vsebuje naslednje podatke o izvajalcu: 
-       
osebno ime, 
-       
datum in kraj rojstva, 
-       
stalno oziroma začasno prebivališče, 
-       
državljanstvo, 
-       
o zaključnem spričevalu, diplomi in strokovnem izpitu oziroma o
pridobljeni kvalifikaciji (številka in datum), 
-       
strokovni naslov, 
-       
o specializaciji, 
-       
o pridobljenih dodatnih znanjih in usposobljenostih, 
-       
datum in področje pridobljenih znanstvenih in pedagoških naslovov, 
-       
zaposlitev, 
-       
izrečeni ukrepi zaradi kršitve Kodeksa etike medicinskih sester in
zdravstvenih tehnikov Slovenije ter Mednarodnega kodeksa za babice. 
Po podelitvi licence se v register iz prejšnjega odstavka
vpišejo tudi podatki o datumu, veljavnosti in področju izdane licence. 
O vsaki spremembi podatkov iz tega člena je izvajalec dolžan
obvestiti Zbornico – Zvezo najpozneje v tridesetih dneh po nastopu spremembe.
8. člen
Registrska knjiga vsebuje: 
-       
zaporedno številko vpisa, 
-       
osebno ime izvajalca, 
-       
datum in kraj rojstva izvajalca, 
-       
datum prispetja vloge, 
-       
popis prilog, 
-       
šifro in datum odločbe o vpisu v register. 
-       
šifro in datum odločbe o izbrisu iz registra.
9. člen
Zbornica – Zveza ravna s podatki registra v skladu z zakonom,
ki ureja varstvo osebnih podatkov. 
Podatki v registru niso javni, razen podatka o tem, ali je
izvajalec vpisan v register in podatkov o datumu, veljavnosti in področju
izdane licence. Te podatke ima pravico pridobiti vsakdo.
10. člen
Potrdila, izpiske in druge dokumente, ki vsebujejo podatke iz
7. člena tega pravilnika, Zbornica – Zveza pridobi po uradni dolžnosti iz
uradnih evidenc, ki jih vodijo upravni in drugi državni organi, organi lokalnih
skupnosti ali nosilci javnih pooblastil.
III. IZBRIS IZ REGISTRA
11. člen
Izbris iz registra se opravi: 
-       
če izvajalec izjavi, da ne želi biti več vpisan v register, 
-       
v primeru trajnega odvzema licence, 
-       
ob smrti izvajalca, 
-       
če je bil izvajalcu v disciplinskem postopku izrečen ukrep izbrisa iz
registra, 
-       
če je izvajalcu izrečen začasen varnostni ukrep prepovedi opravljanja
zdravstvene ali babiške nege ali poklica.
12. člen
V primeru iz prve alinee prejšnjega člena izvajalec vloži
vlogo za izbris iz registra, v kateri navede razlog za izbris. V primerih iz druge,
tretje, četrte in pete alinee prejšnjega člena se izbris iz registra opravi po
uradni dolžnosti. 
V primeru izbrisa iz registra je treba v register vpisati
datum izbrisa z navedbo razloga za izbris.
13. člen
Izvajalec, ki je bil izbrisan iz registra na lastno zahtevo,
se lahko na podlagi vloge iz 5. člena tega pravilnika ponovno vpiše v register,
če izpolnjuje pogoje za vpis. 
Izvajalec, ki je bil izbrisan iz registra, ker mu je bil
izrečen varnosti ukrep prepovedi opravljanja zdravstvene ali babiške nege ali
poklica ali mu je bil v disciplinskem postopku izrečen ukrep izbrisa iz
registra, je lahko na podlagi vloge iz 5. člena tega pravilnika ponovno vpisan
v register, ko preteče veljavnost izrečenega varnostnega ali disciplinskega
ukrepa in če izpolnjuje pogoje za vpis.
IV. IZDAJA POTRDILA O VPISU V REGISTER
14. člen
Potrdilo o vpisu v register se izvajalcu po vpisu v register
izda na njegovo vsakokratno zahtevo. V potrdilu je navedeno: 
-       
osebno ime in datum rojstva, 
-       
strokovni naslov, 
-       
poklic, 
-       
številka vpisa v register, 
-       
šifra in datum odločbe, na podlagi katere je bil izveden vpis v
register, 
-       
podpis pooblaščene osebe registra.
V. ZAČASEN VPIS V REGISTER
15. člen
Diplomirana medicinska sestra/diplomirani zdravstvenik ali
diplomirana babica/diplomirani babičar (v nadaljnjem besedilu: medicinska
sestra ali babica), državljan države članice Evropske unije, ki opravlja
dejavnosti zdravstvene ali babiške nege na območju druge države članice
Evropske unije in želi v Republiki Sloveniji občasno opravljati storitve v
dejavnosti zdravstvene ali babiške nege, mora pred začetkom občasnega
opravljanja teh storitev to prijaviti na Zbornici – Zvezi. Pisna prijava mora
vsebovati: 
-       
osebno ime, datum in kraj rojstva, državljanstvo; 
-       
vrsto, čas in kraj opravljanja storitev v dejavnosti zdravstvene ali
babiške nege; 
-       
potrdilo o zakonitem opravljanju dejavnosti zdravstvene ali babiške nege
v drugi državi članici Evropske unije; 
-       
potrdilo o izobrazbi in usposobljenosti za opravljanje dejavnosti
zdravstvene ali babiške nege; 
-       
navedbo začasnega prebivališča, če narava opravljanja storitve v
dejavnosti zdravstvene ali babiške nege zahteva začasno bivanje na ozemlju
Republike Slovenije. 
Medicinska sestra ali babica lahko opravi prijavo opravljanja
storitve v dejavnosti zdravstvene ali babiške nege po opravljeni storitvi, če
je bila storitev nujna, razlog pa mora navesti v prijavi. 
Potrdila iz prvega odstavka tega člena ob predložitvi ne
smejo biti starejša od 12 mesecev in se predložijo v prevodu, njihov izvirnik
pa na vpogled. 
Po prejemu popolne prijave se medicinska sestra ali babica
začasno vpiše v register.
VI. DOSTOPNOST PODATKOV
16. člen
Zbornice – Zveze določi način dostopnosti podatkov skladno z
zakonom, ki ureja dostop do informacij javnega značaja.
VII. PREHODNE IN KONČNE DOLOČBE
17. člen
Zbornica – Zveza mora vzpostaviti register v skladu s tem
pravilnikom najpozneje v treh mesecih po uveljavitvi tega pravilnika.
18. člen
Izvajalci iz 3. člena tega pravilnika se morajo vpisati v
register v šestih mesecih od vzpostavitve registra.
19. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 005-10/2004
Ljubljana, dne 12. marca 2007
EVA 2005-2711-0021
mag. Bojana Filej l.r. 
Predsednica Zbornice zdravstvene 
in babiške nege Slovenije – Zveze društev 
medicinskih sester, babic in zdravstvenih 
tehnikov Slovenije
Soglašam!
Andrej Bručan l.r. 
Minister za zdravje

Priloga:
Vloga za vpis v register izvajalcev v dejavnosti zdravstvene in babiške nege