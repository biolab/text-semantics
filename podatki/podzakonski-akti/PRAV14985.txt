I. UVODNA DOLOČBA
1. člen
(splošna določba)
Ta pravilnik določa merila za ugotavljanje
delovne uspešnosti direktorja Javnega zavoda Hiša za otroke (v nadaljnjem
besedilu: Hiša za otroke) in direktorja Študijskega centra za narodno spravo.
II. DELOVNA USPEŠNOST DIREKTORJA HIŠE ZA OTROKE
2. člen
(merila)
Višina dela plače za delovno uspešnost
direktorja Hiše za otroke se določi na podlagi teh meril:

-       
  poslovna uspešnost pri izvajanju javne službe

največ
  30 odstotkov skupne ocene,


-       
  kakovost in strokovnost izvajanja javne službe

največ
  30 odstotkov skupne ocene,


-       
  razvojna naravnanost

največ 40 odstotkov skupne ocene.

3. člen
(vrednotenje poslovne uspešnosti)
Poslovna uspešnost Hiše za otroke pri
izvajanju javne službe se vrednoti tako:

-       
  gospodarno in razumno poslovanje Hiše za otroke, izkazano z letnim
  poročilom in zaključnim računom, merjeno z razmerjem med prihodki in odhodki,


- 
  ki je enako 1

10 odstotkov,


- 
  ki je večje od 1

15 odstotkov,


-       
  nadpovprečno izpolnjevanje vsebinskih ciljev programa dela in
  finančnega načrta

15 odstotkov.

4. člen
(vrednotenje kakovosti in strokovnosti
izvajanja javne službe)
Kakovost in strokovnost izvajanja javne
službe v Hiši za otroke se vrednoti glede na rezultate, dobljene z:

-       
  vpeljanim sistemom spremljanja kakovosti

10 odstotkov,


-       
  dokumentiranim preverjanjem zadovoljstva državnih organov in drugih
  udeležencev pri zagotavljanju celostne obravnave

10
  odstotkov,


-       
  dokumentiranim preverjanjem zadovoljstva zaposlenih

10 odstotkov.

5. člen
(vrednotenje razvojne naravnanosti)
Razvojna naravnanost Hiše za otroke se vrednoti
tako:

-       
  izboljšanje kakovosti in učinkovitosti izvajanja nalog javne službe z
  vpeljavo novih organizacijskih ali tehnoloških rešitev

10
  odstotkov,


-       
  izdelava in izvajanje načrta razvoja Hiše za otroke

15 odstotkov,


-       
  aktivno sodelovanje pri razvojnih projektih, ki so povezani z nalogami
  Hiše za otroke,

15
  odstotkov.

6. člen
(upravičenost do dela plače za delovno
uspešnost direktorja in izračun odstotkov za izračun dela plače za delovno
uspešnost direktorja)
(1) Direktorju Hiše za otroke pripada del
plače za delovno uspešnost, če vsaj delno izpolni najmanj dve posamezni merili
iz 2. člena tega pravilnika.
(2) Doseženi odstotki iz 3., 4. in 5. člena
tega pravilnika se seštevajo.
III. DELOVNA USPEŠNOST DIREKTORJA ŠTUDIJSKEGA CENTRA ZA
NARODNO SPRAVO
7. člen
(merila)
Delovna uspešnost direktorja Študijskega
centra za narodno spravo se določi na način in v skladu z merili iz pravilnika,
ki ureja merila za ugotavljanje redne delovne uspešnosti direktorjev s področja
visokega šolstva in znanosti.
IV. SKUPNE DOLOČBE
8. člen
(izračun dela plače za delovno uspešnost
direktorja)
Višina dela plače za delovno uspešnost
direktorja Hiše za otroke in direktorja Študijskega centra za narodno spravo se
izračuna tako, da se dobljeni odstotki pomnožijo z višino dveh osnovnih mesečnih
plač direktorja v decembru prejšnjega leta, pri čemer višina dela plače
direktorja za delovno uspešnost ne sme presegati obsega sredstev, ki so v Hiši
za otroke oziroma v Študijskem centru za narodno spravo zagotovljena za ta
namen.
9. člen
(rok za določitev višine dela plače za
delovno uspešnost)
Svet Hiše za otroke oziroma svet
Študijskega centra za narodno spravo določi predlog višine dela plače za
delovno uspešnost direktorja ob pripravi letnega poročila, vendar najpozneje do
30. junija tekočega leta za preteklo leto.
10. člen
(neupravičenost do dela plače za delovno
uspešnost)
Direktor Hiše za otroke in direktor
Študijskega centra za narodno spravo nista upravičena do dela plače za delovno
uspešnost, če Hiša za otroke oziroma Študijski center za narodno spravo:
-       
v ocenjevalnem obdobju posluje s primanjkljajem, razen če imata zavoda
zagotovljena sredstva za pokrivanje primanjkljaja,
-       
prejme negativno mnenje Računskega sodišča Republike Slovenije, ki se
nanaša na mandat direktorja,
-       
ne zagotovi izvedbe ukrepov ali v roku ne odpravi pomanjkljivosti, ki
jih ugotovijo pristojni inšpekcijski in drugi nadzorni organi, ali
-       
neupravičeno zamuja s pripravo letnega poročila ali programa dela in
finančnega načrta.
11. člen
(delovna uspešnost za del poslovnega leta)
(1) Če direktor nastopi mandat ali mu ta
preneha med poslovnim letom, mu del plače za delovno uspešnost pripada
sorazmerno s trajanjem mandata v tem poslovnem letu.
(2) Osnova za izračun sorazmernega skupnega
zneska dela plače za delovno uspešnost je osnovna plača, ki bi direktorju
pripadala za december prejšnjega leta.
V. KONČNA DOLOČBA
12. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-38/2023
Ljubljana, dne 20. septembra 2023
EVA 2023-2030-0010
Dr. Dominika Švarc Pipan
ministrica
za pravosodje