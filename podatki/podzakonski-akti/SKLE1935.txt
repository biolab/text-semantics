I
Vlada Republike Slovenije odreja javno razgrnitev osnutka
lokacijskega načrta za gradnjo enostranskega spremljajočega objekta tipa 2 ob
AC odseku Šmarje Sap-Višnja Gora, ki ga je izdelal PA prostor, d.o.o.,
Ljubljana, pod številko projekta 1151/99, v septembru 2000 (v nadaljevanju:
osnutek lokacijskega načrta) in predloga sprememb in dopolnitev prostorskih
sestavin dolgoročnega in srednjeročnega družbenega plana Občine Grosuplje za
obdobje 1986–2000, dopolnjene 1998 v delu, ki ga opredeljuje osnutek
lokacijskega načrta, ki ga je izdelal PA prostor, d.o.o., Ljubljana, v
septembru 2000 (v nadaljevanju: spremembe in dopolnitve planskih aktov občine).
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90, 27/91, 72/95 in
11/99) in s prostorskimi sestavinami družbenega plana SR Slovenije za obdobje
od leta 1986 do leta 1990 (Uradni list SRS, št. 2/86, 41/87, 23/89 in Uradni
list RS, št. 72/95 in 11/99), v delu, ki ga opredeljuje osnutek lokacijskega
načrta.
III
Vlada Republike Slovenije predlaga Občini Grosuplje v
obravnavo in sprejem spremembe in dopolnitve planskih aktov občine.
IV
Občina Grosuplje mora poskrbeti za izvedbo javne razgrnitve
in organizacijo javnih obravnav osnutka lokacijskega načrta in predloga
sprememb in dopolnitev planskih aktov občine. Javna razgrnitev traja en mesec
in se prične peti dan po objavi sklepa v Uradnem listu Republike Slovenije.
V
V času javne razgrnitve lahko podajo na javno razgrnjen
osnutek lokacijskega načrta in predlog sprememb in dopolnitev planskih aktov
občine, pripombe in predloge vsi zainteresirani in prizadeti.
VI
Občina Grosuplje mora v roku 30 dni po preteku javne
razgrnitve poslati ministru za okolje in prostor vse zbrane pripombe in
predloge. Če v tem roku minister ne prejme pripomb in predlogov z javne
razgrnitve, se šteje, da na osnutek lokacijskega načrta ni pripomb oziroma, da
je ta usklajen.
VII
Ta sklep se objavi v Uradnem listu Republike Slovenije.
Št. 350-04/98-8
Ljubljana, dne 23. novembra 2000.
Vlada Republike Slovenije
dr. Andrej Bajuk l. r. 
Predsednik
 