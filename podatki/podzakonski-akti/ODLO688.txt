1. člen
Za blago, ki se uvaža iz območja republik Bosne in Hercegovine,
Črne gore, Hrvaške, Makedonije in Srbije, in je po izvoru iz teh republik se ne
plača posebna davščina za izravnavo davčne obremenitve uvoženega blaga.
2. člen
Šteje se, da je določeno blago po izvoru iz republik iz 1.
člena tega odloka, če ustreza kriterijem, določenim v odredbi o načinu
ugotavljanja izvora blaga (Uradni list SFRJ, št. 41/79).
3. člen
Ta odlok začne veljati z dnem objave v Uradnem listu
Republike Slovenije.
Št. 422-01/91-6/1-8
Ljubljana, dne 6. oktobra 1991.
Izvršni svet 
Skupščine Republike Slovenije 
Predsednik 
Lojze Peterle l. r.
 