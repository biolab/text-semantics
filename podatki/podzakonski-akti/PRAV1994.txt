I. SPLOŠNA DOLOČBA
1. člen
Ta pravilnik določa meroslovne in z njimi povezane
tehnične zahteve, ki jih morajo izpolnjevati statični (elektronski) števci
točnostnih razredov 2 in 3, ki seštevajo ter prikazujejo porabljeno jalovo
električno energijo izmeničnega toka v zaključenem tokokrogu (v nadaljnjem
besedilu: števci).
Ta pravilnik se označi s skrajšano oznako
MP 6.
II. PODROČJE UPORABE
2. člen
Ta pravilnik se nanaša na števce, ki so
namenjeni merjenju jalove električne energije, kot so:
-    
enofazni in večfazni števci, ki so priključeni direktno v tokokrog;
-     števci, ki
so priključeni v tokokrog preko tokovnih merilnih transformatorjev;
-     števci, ki
so priključeni v tokokrog preko napetostnih in tokovnih merilnih
transformatorjev;
-     števci s
polprimarnim prikazom, ki merijo električno energijo z upoštevanjem prestavnega
razmerja tokovnega merilnega transformatorja;
-     števci s
primarnim prikazom, ki merijo električno energijo na primarni strani merilnih
transformatorjev;
-     večtarifni
števci, ki merijo električno energijo z dvema ali več registri, ki v določenih
časovnih obdobjih registrirajo porabljeno energijo v posameznem registru.
3. člen
Posamezni izrazi, ki so uporabljeni v tem
pravilniku, so navedeni v standardu SIST EN 62053-23.
III. MEROSLOVNE ZAHTEVE
4. člen
1.     
Pogoji delovanja
1.1  
Območja
Za neposredno priključene števce: od 0.05
Ib do Imax, razmerje Imax/Ib določi proizvajalec.
Za števce s transformatorjem: od 0.02 In do
Imax, z Imax/In =1,2.
1.2  
Referenčni pogoji

Referenčna napetost, Un:

določi proizvajalec


Referenčna frekvenca, fn:

določi proizvajalec


Okoliška temperatura:

23 ºC

1.3  
Vplivni dejavniki

Temperaturno območje:

–10 ºC do 45 ºC, 


 

ali določi proizvajalec s širino območja, 


 

večjo od 55 ºC


Vlažnost:

do 95% relativne vlažnosti


Napetostno območje:

0,9 Un do 1,1 Un


Frekvenčno območje:

0,98% fn do 1,02% fn


Faktor moči:

od sin fi = 0,5 do sin fi =1


 

(induktivno ali kapacitivno)

2.     
Največji dopustni pogreški
Največji dopustni pogreški so določeni pri
referenčnih pogojih iz točke 1.2
2.1  
Pri referenčnih pogojih
Največji dopustni pogreški števca pri
simetrični in nesimetrični obremenitvi ne smejo preseči vrednosti, ki so
navedene v standardu SIST EN 62053-23.
2.2  
Učinek vplivnih dejavnikov
Največji dodatno dopustni pogrešek zaradi
vplivnih dejavnikov ne sme preseči vrednosti, ki so navedene v standardu SIST EN
62053-23.
Z upoštevanjem vpliva vlažnosti morajo
pogreški ostati znotraj dopustnih mej.
3.     
Učinek motenj
3.1  
Elektromagnetne motnje

-     izpad
  napetosti in kratke prekinitve:

100% za polperiodo, 50% za periodo


-     zaporedje
  hitrih impulzov:

2 kV na napetostnih in tokovnih krogih 


 

v delovanju


 

1 kV na pomožnih krogih v delovanju


 

4 kV na napetostnih in tokovnih krogih


 

(tokovni krogi odprti)


-     elektrostatične
  praznitve:

8 kV za
  kontaktne praznitve


-     elektromagnetna
  polja:

80 MHz do 1000 MHz: 10 V/m

Pri preizkusih na števcu, s katerimi se
ugotavlja vpliv zgoraj omenjenih motenj, spremembe kazanja ne smejo biti večje
od x kvahr.
(m = število merilnih elementov)
Pogrešek med izvedbo preskusov za
ugotavljanje vplivov motenj ne sme biti večji od 3% za razred 2 in 4% za razred
3.
3.2  
Druge motnje
Največji dodatno dopustni pogrešek zaradi
vpliva drugih motenj ne sme preseči vrednosti, ki so navedene v standardu SIST EN
62053-23.
IV. TEHNIČNE ZAHTEVE
5. člen
1.     
Zapisi merjenih vrednosti morajo biti prikazani tako, da je mogoče
enoumno in natančno odčitati stanje porabljene električne energije. Zapisi so
lahko izvedeni z elektromehanskim številčnikom ali elektronskim prikazom.
2.     
Pri elektronskem prikazu v primeru napake oziroma prekinitve
električnega dovoda ne sme biti minimalni zadrževalni čas minljivega spomina
krajši od štirih mesecev. Odčitavanje števca mora biti omogočeno celoten
zadrževalni čas.
3.     
Pri elektromehanskem številčniku njegov pretočni čas ne sme biti manjši
od 1500 ur pri Imax, referenčni napetosti in sin fi =1.
4.     
Dodatno vgrajene elektronske naprave in/ali impulzni dajalnik ne smejo
drugim priključenim števcem ali motnjam, ki delujejo nanje, omogočati, da
nedopustno vplivajo na meroslovne funkcije števca in njegove merilne zapise.
5.     
Števec mora imeti vgrajeno napravo za preskus delovanja z ustreznimi
napravami za preskušanje in možnost priključka s prednje strani.
6.     
V času prekinjenega tokokroga lahko števec prikaže skupno porabljeno
energijo, ki je manjša od ene petine največjega dopustnega pogreška iz 2. točke
4. člena tega pravilnika.
7.     
Večtarifni števec mora imeti indikator, ki kaže, kateri register
registrira energijo v danem trenutku.
8.     
Pri enosmernem merjenju pretoka energije mora imeti števec vgrajeno
napravo za preprečitev zapisovanja pretakanja energije v nasprotni smeri.
9.     
Skupne vrednosti prikazane energije na števcu ne sme biti mogoče
postaviti na nič.
10.  
Števec ima lahko vgrajeno napravo za predplačilni sistem. Napaka pri
ceni je lahko manjša od cene, ki ustreza enemu razdelku območja skale merjene
energije pri nižji tarifi. Ostanek vsote mora biti prikazan na zaslonu.
11.  
Na vidnem mestu mora biti naveden faktor prenosnega razmerja pri
števcih, ki so izvedeni za priključek prek merilnih transformatorjev.
12.  
Številke, prek katerih se pri elektromehanskem številčniku odčita stanje
porabljene energije, morajo biti enakomerno razdeljene po obodu koluta
številčnika. Kolut najmanjše merilne vrednosti, ki je v stalnem ujemu z napravo
za pogon številčnika, mora biti na obodu praviloma razdeljen na deset enakih
delitev, pri čemer je vsaka delitev še dodatno razdeljena na deset enakih
delov. Številčnik ima lahko tudi drugačno razdelitev, vendar mora zagotoviti
enake točnosti odčitavanja. Decimalna mesta številčnika morajo biti ločena z
vejico in ozanačena z barvo, ki je drugačna od barve, s katero so označena cela
mesta številčnika.
13.  
Vsak številčni element elektronskega zaslona mora biti sposoben
prikazati vsa števila od nič do devet.
14.  
Števec mora biti izdelan tako, da je mogoče pokrov okrova in pokrov
priključnice označiti z oznakami oziroma zaščititi s plombami neodvisno enega
od drugega.
15.  
Deli števca, ki so dostopni tudi po plombiranju pokrova števca, morajo
biti nameščeni tako, da na kazanje števca ni mogoče vplivati, ne da bi se
poškodovala plomba.
V. NAPISI IN OZNAKE
6. člen
Napisi in oznake morajo biti v slovenskem
jeziku.
Števec mora imeti na vidnem mestu napisno
ploščico (čelno ploščo), na kateri so navedeni podatki, oznake in simboli, ki
morajo pri normalnih delovnih pogojih ostati trajni in lahko čitljivi.
Na napisni ploščici morajo biti naslednji
podatki:
-       
merska enota, ki se označi v osnovni enoti za energijo (varh) ali z
dekadnim množilnikom osnovne enote (kvarh, Mvarh. . .),
-       
oznaka vrste števca, npr. “enofazni števec”, “trifazni števec”,
“trifazni transformatorski števec”,
-       
ime proizvajalca in njegova blagovna znamka,
-       
uradna oznaka odobritve tipa merila,
-       
oznaka tipa števca,
-       
serijska številka števca in leto izdelave,
-       
referenčna napetost,
-       
tokovna obremenitev števca:
a)  pri števcih za direktno priključitev morata biti podana temeljni in
najvišji tok,
b) 
pri števcih za indirektno priključitev mora
biti podan sekundarni tok tokovnega transformatorja, na katerega se števec
lahko priključi,
-       
referenčna frekvenca v Hz,
-       
točnostni razred,
-       
konstanta števca v varh/imp oziroma imp/varh ali dekadnemu množilniku
osnovne enote,
-       
referenčna temperatura, če je ta različna od 23 ºC,
-       
oznaka dvojne izolacije, če števec izpolnjuje pogoje za dvojno
izolacijo,
-       
vrednost kvanta energije pri števcih z impulznim dajalnikom, npr. x
varh/imp ali x imp/varh,
-       
napis oziroma oznaka, s katero se opredeli preprečitev protitečne
registracije pri števcih, pri katerih ni dovoljeno protitečno registriranje.
7. člen
Na števcu morajo biti tudi naslednji
podatki:
-          
priključna shema ali številka priključne sheme,
-          
označene morajo biti vse priključne sponke na priključnici po standardni
ali priloženi vezalni shemi.
Transformatorski števec mora imeti posebno
napisno ploščico, na katero je pozneje mogoče vpisati podatke o merilnih
transformatorjih.
8. člen
Števci, pri katerih dodatna naprava ni
priključena na enako napetost kot števec, morajo imeti označeno referenčno
napetost dodatne naprave.
9. člen
Vsak števec mora biti opremljen z vezalno
shemo, ki določa vezavo zunanjih vodnikov z električnimi tokokrogi števca, po
potrebi pa tudi notranjo vezavo števca z dodatnimi tokokrogi in tarifnimi
napravami. Vezalna shema mora biti na napisni ploščici števca ali na notranji
strani pokrova priključnice.
Vezalna shema mora biti natisnjena tako, da
ostane pri normalnih pogojih delovanja trajno vidna.
VI. UGOTAVLJANJE SKLADNOSTI
10. člen
Preskus tipa števca se izvede na podlagi
dokumentacije, ki jo mora proizvajalec ali njegov predstavnik priložiti zahtevi
za odobritev tipa in mora vsebovati:
1.     
splošno in drugo dokumentacijo, določeno z drugimi meroslovnimi
predpisi, ki omogoča ugotovitev skladnosti tipa števca z zahtevami tega
pravilnika.
2.     
navodila za uporabo v slovenskem jeziku, ki morajo vključevati tudi:
- 
splošne imformacije in opis dodatnih naprav, ki so števcu dograjene,
- 
opis in delovanje programske opreme, če je števec opremljen z
mikroprocesorjem.
11. člen
Pregled števca vsebuje tudi preveritev
proizvajalčevih pisnih navodil za uporabo, da se ugotovi, ali so pravilni
postopki jasno navedeni, zlasti tisti iz 6. člena.
12. člen
Postopki za preskus tipa števca z zahtevami
tega pravilnika so opisani v standardu SIST EN 62053-23 in pripadajočih
dodatkih. Programska oprema števca mora biti skladna z zahtevami vodila WELMEC
7.2, razred tveganja C za P in U tip števcev, ki je v angleškem jeziku
dosegljivo na spletnih straneh WELMEC.
13. člen
Prva, redna in izredna overitev se izvedejo
skladno z zahtevami iz 1. do 3., 8. do 39. in 41. člena Pravilnika o overitvah
števcev električne energije (Uradni list RS, št. 18/13).
14. člen
(črtan)

Pravilnik o meroslovnih zahtevah za statične
števce jalove električne energije točnostnih razredov 2 in 3 (Uradni list RS,
št. 59/99) vsebuje naslednjo končno določbo:
»15. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o dopolnitvi Pravilnika o
meroslovnih zahtevah za statične števce jalove električne energije točnostnih
razredov 2 in 3 (Uradni list RS, št. 71/06) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah Pravilnika o
meroslovnih zahtevah za statične števce jalove električne energije točnostnih
razredov 2 in 3 (Uradni list RS, št. 24/13) vsebuje naslednjo končno določbo:
»5. člen
Ta pravilnik začne veljati petnajsti dan po
objavi v Uradnem listu Republike Slovenije.«.