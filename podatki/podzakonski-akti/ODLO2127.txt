1. člen
Ta odlok določa ceno strokovnega izpita iz upravnega postopka
(v nadaljnjem besedilu: strokovni izpit) in plačilo za delo v izpitni komisiji
članom in zapisnikarju.
2. člen
(1) Cena strokovnega izpita je 117 eurov. Izvajalci izpita ne
morejo določati nižje ali višje cene.
(2) Za neposredne uporabnike državnega proračuna je
opravljanje strokovnega izpita pri izvajalcu izpita, ki je neposredni uporabnik
državnega proračuna, brezplačno.
3. člen
(1) Članom izpitne komisije in zapisnikarju pripada plačilo
za delo v izpitni komisiji.
(2) Za posameznega kandidata, ki pristopi k opravljanju
izpita, pripada predsedniku 18 eurov, članoma 15 eurov in zapisnikarju 10
eurov.
(3) Za pripravo in pregled pisne naloge kandidatu pripada
predsedniku oziroma članu izpitne komisije 10 eurov.
(4) Za izpraševanje kandidata pripada predsedniku oziroma
članu izpitne komisije 10 eurov.
PREHODNA IN KONČNA DOLOČBA
4. člen
(1) Plačilo zneska cene izpita, ki je zapadlo v plačilo pred
uveljavitvijo tega odloka, se obračuna v skladu z Uredbo o izobrazbi in strokovnem
izpitu za vodenje in odločanje v upravnem postopku (Uradni list RS, št. 12/13).
(2) Predsedniku oziroma članu izpitne komisije za pregled
pisne naloge in izpraševanje kandidata, opravljeno pred uveljavitvijo tega
odloka, pripada plačilo, ki se obračuna v skladu z uredbo iz prejšnjega
odstavka tega člena.
5. člen
Ta odlok začne veljati naslednji dan po objavi v Uradnem
listu Republike Slovenije.
Št. 00714-13/2020
Ljubljana, dne 14. oktobra 2020
EVA 2020-3130-0024
Vlada Republike Slovenije
Janez Janša
predsednik