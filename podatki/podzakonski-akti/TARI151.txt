I. SPLOŠNE DOLOČBE
1. člen
(vsebina)
Ta tarifa določa način obračunavanja
storitev in povračila stroškov, ki jih Javna agencija za knjigo Republike
Slovenije (v nadaljevanju: JAK) opravlja v skladu z določbami Zakona o Javni
agenciji za knjigo Republike Slovenije (Uradni list RS, št. 112/07, 40/12), in
jih plačajo uporabniki storitev (v nadaljevanju: uporabnik).
2. člen
(cena storitve)
(1) Cene storitev iz te tarife so
določene v eurih.
(2) Po preteku treh (3) let se višina
tarif preveri na podlagi analize gibanja dejanskih stroškov, ki so povezani z
opravljanjem storitev iz te tarife. Vsako spremembo cene storitev potrdi svet
Agencije za knjigo ob soglasju ustanovitelja. Nove cene se objavi v Uradnem
listu in začnejo veljati naslednji dan po objavi.
3. člen
(način plačila)
(1) Uporabnik plača storitev iz te
tarife v dobro Javne agencije za knjigo Republike Slovenije, Tržaška cesta 2,
1000 Ljubljana na podračun št. 01100-6000027474, odprt pri Upravi Republike
Slovenije za javna plačila (IBAN: SI5601100-6000027474, SWIFT = BSLJSI2X).
(2) Tarifo plača uporabnik. Plačljiva
je v eurih. Uporabnik zagotovi, da JAK prejme celotno ustrezno plačilo.
(3) JAK opravlja plačilni promet
brezgotovinsko. Vse bančne stroške v zvezi s plačilom plača predlagatelj.
(4) JAK objavi navodila o načinu
plačila storitev v besedilih razpisov in pozivov in na svoji spletni strani.
4. člen
(zavezanec in rok plačila)
(1) Zavezanec za plačilo storitve je fizična ali pravna oseba,
ki vloži zahtevo za odločanje o posamični zadevi oziroma za katero JAK opravi
storitev iz 5. člena te tarife. Izjema so fizične osebe, ki so brez dohodkov
oziroma so prejemniki socialne pomoči, ob predložitvi ustreznega dokazila.
(2) (Prva Tarifa)
Fizična ali pravna oseba, za katero JAK opravi storitev, mora
plačati ustrezni znesek tarife ob prijavi na javni razpis ali javni poziv
oziroma ob izplačilu knjižničnega nadomestila.
(3) Za fizične osebe na področju knjižničnega nadomestila se
strošek administrativne obdelave knjižničnega nadomestila navede na obvestilu o
višini knjižničnega nadomestila ter ga JAK odvede ob izplačilu knjižničnega
nadomestila.
II. STORITVE JAVNE AGENCIJE
5. člen
(vrsta
storitev)


Administrativna obdelava prijave na javni razpis ali
  javni poziv

 


Večletni razpisi in pozivi:
-       
  pravne osebe
Enoletni projektni razpisi in
  pozivi:
-       
  pravne osebe

 
200,00 EUR
 
 
25,00 EUR


Administrativna obdelava knjižničnega nadomestila za
  fizične osebe

5 EUR



Tarifa za izvajanje storitev Javne agencije za
knjigo Republike Slovenije (Uradni list RS, št. 4/13) vsebuje naslednji končni določbi:
»6. člen
Ta tarifa se ne uporablja za projekte, ki
so bili sprejeti v sofinanciranje na javnih razpisih agencije, objavljenih pred
začetkom veljavnosti te tarife.
7. člen
(začetek
veljavnosti)
Ta tarifa začne veljati naslednji dan po
objavi v Uradnem listu Republike Slovenije.«.

Sprememba tarife za izvajanje storitev Javne
agencije za knjigo Republike Slovenije (Uradni list RS, št. 50/14) vsebuje naslednjo končno določbo:
»3. člen
Sprememba Tarife začne veljati naslednji
dan po objavi v Uradnem listu
Republike Slovenije.«.