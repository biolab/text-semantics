1. člen
(vsebina)
Ta pravilnik podrobneje določa posebne
pogoje o priznavanju organizacij proizvajalcev v sektorju mleka in mlečnih
proizvodov (v nadaljnjem besedilu: organizacija proizvajalcev) za izvajanje:
-       
Delegirane uredbe Komisije (EU) št. 880/2012 z dne 28. junija 2012
o dopolnitvi Uredbe Sveta (ES) št. 1234/2007 glede nadnacionalnega sodelovanja
in pogodbenih pogajanj organizacij proizvajalcev v sektorju mleka in mlečnih
izdelkov (UL L št. 263 z dne 28. 9. 2012, str. 8; v nadaljnjem besedilu:
Uredba 880/2012/EU) in
-       
Uredbe (EU) št. 1308/2013 Evropskega parlamenta in Sveta z dne
17. decembra 2013 o vzpostavitvi skupne ureditve trgov kmetijskih
proizvodov in razveljavitvi uredb Sveta (EGS) št. 922/72, (EGS) št. 234/79,
(ES) št. 1037/2001 in (ES) št. 1234/2007 (UL L št. 347 z dne 20. 12. 2013,
str. 671), zadnjič spremenjene z Uredbo (EU) št. 1310/2013 Evropskega
parlamenta in Sveta z dne 17. decembra 2013 o določitvi nekaterih
prehodnih določb glede podpore za razvoj podeželja iz Evropskega kmetijskega
sklada za razvoj podeželja (EKSRP), o spremembi Uredbe (EU) št. 1305/2013
Evropskega parlamenta in Sveta glede sredstev in njihove razdelitve za leto
2014 in o spremembi Uredbe Sveta (ES) št. 73/2009 in uredb (EU) št. 1307/2013,
(EU) št. 1306/2013 in (EU) št. 1308/2013 Evropskega parlamenta in Sveta v zvezi
z njihovo uporabo v letu 2014 (UL L št. 347 z dne 20. 12. 2013, str. 865),
(v nadaljnjem besedilu: Uredba 1308/2013/EU).
2. člen
(proizvodi, za katere se prizna
organizacija proizvajalcev)
Organizacija proizvajalcev po tem
pravilniku se prizna za mleko in mlečne proizvode.
3. člen
(namen)
Proizvajalci v sektorju mleka in mlečnih
proizvodov ustanovijo organizacijo proizvajalcev za namen iz tretjega odstavka
152. člena Uredbe 1308/2013/EU.
4. člen
(priznanje organizacij proizvajalcev)
(1) Minister, pristojen za kmetijstvo,
v skladu s 161. členom Uredbe 1308/2013/EU v štirih mesecih od prejema vloge za
priznanje organizacije proizvajalcev, ki so ji priložena dokazila iz drugega
odstavka tega člena, prizna organizacijo proizvajalcev, če vlagatelj izpolnjuje
pogoje iz Uredbe 880/2012/EU, Uredbe 1308/2013/EU in tega pravilnika.
(2) Vlogi za priznanje organizacije
proizvajalcev iz prejšnjega odstavka je treba priložiti naslednja dokazila:
-       
o številu članov,
-       
podpisana izjava proizvajalcev mleka o strinjanju, da se preko pravne
osebe vključijo v organizacijo proizvajalcev, če je organizacija proizvajalcev
v celoti ali deloma sestavljena iz članov, ki so sami pravne osebe,
-       
o količini oddanega mleka v zadnjem 12-mesečnem obdobju na podlagi
mesečnih obračunov mleka in
-       
statut organizacije proizvajalcev v skladu s točko (d) prvega odstavka
161. člena Uredbe 1308/2013/EU.
5. člen
(najmanjša velikost organizacije
proizvajalcev)
(1) Organizacija proizvajalcev mora v
skladu s točko (b) prvega odstavka 161. člena Uredbe 1308/2013/EU združevati
najmanj 20 proizvajalcev mleka, ki oddajo najmanj 2.000 ton mleka.
(2) Če je organizacija proizvajalcev v
celoti ali deloma sestavljena iz članov, ki so sami pravne osebe in v katere so
združeni proizvajalci mleka in mlečnih proizvodov, se izpolnjevanje pogojev iz
prejšnjega odstavka ugotavlja na podlagi števila proizvajalcev mleka in mlečnih
proizvodov, združenih v posamično pravno osebo, in na podlagi skupne oddane
količine mleka teh proizvajalcev.
6. člen
(posredovanje podatkov)
Priznane organizacije proizvajalcev
posredujejo Agenciji Republike Slovenije za kmetijske trge in razvoj podeželja
do 31. januarja tekočega leta za preteklo leto v elektronski obliki
podatke o oddanih količinah mleka članov organizacije proizvajalcev za obdobje
članstva v organizaciji proizvajalcev v preteklem letu.
7. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-507/2013
Ljubljana, dne 11. februarja
2014
EVA 2013-2330-0201
mag. Dejan Židan l.r.
Minister
za kmetijstvo in okolje