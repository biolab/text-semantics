1. člen
(splošna določba)
Ta pravilnik določa merila za ugotavljanje delovne uspešnosti
direktorjev oseb javnega prava iz naslova izvajanja javne službe oziroma nalog
v javnem interesu (v nadaljevanju: izvajanje javne službe) s področja prometa.
2. člen
(merila)
Višino dela plače za delovno uspešnost direktorja se določi
na podlagi naslednjih meril: 
-       
izpolnitev letnega programa dela po obsegu in strukturi, določeni za
izvajanje javne službe, 
-       
izpolnitev letnega finančnega načrta v obsegu, ki je v letnem programu
dela določen za izvajanje javne službe, 
-       
izpolnitev kadrovskega načrta (obsega zaposlenih).
3. člen
(vrednotenje izpolnitve letnega programa dela po obsegu in
strukturi)
Izpolnitev letnega programa po obsegu in strukturi, določeni
za izvajanje javne službe, se vrednoti na naslednji način:
-       
realizacija je presežena za več kot 10%                                                              20%
-       
realizacija je presežena za več kot 5% do 10%                                                   15%
-       
realizacija je presežena za do 5%                                                                        10%
4. člen
(vrednotenje izpolnitve letnega finančnega načrta)
Izpolnitev letnega finančnega načrta v obsegu, ki je v letnem
programu dela določen za izvajanje javne službe, se vrednoti na naslednji
način:
-       
odhodki so zmanjšani za več kot 10%                                                                 30%,
-       
odhodki so zmanjšani za več kot 7% do 10%                                                     20%,
-       
odhodki so zmanjšani za več kot 4% do 7%                                                       15%,
-       
odhodki so zmanjšani za več kot 2% do 4%                                                       10%,
-       
odhodki so zmanjšani za do 2%                                                                           5%.
5. člen
(vrednotenje izpolnitve kadrovskega načrta)
Izpolnitev letnega kadrovskega načrta se vrednoti na
naslednji način:
-       
število zaposlenih je manjše za več kot 1,5%                                                      20%,
-       
število zaposlenih je manjše za več kot 1% do 1,5%                                          15%,
-       
število zaposlenih je manjše za več kot 0,5% do 1%                                          10%,
-       
število zaposlenih je manjše za do 0,5%                                                              5%.
6. člen
(izračun dela plače za delovno uspešnost direktorja)
(1) Direktorju pripada del plače za delovno uspešnost, če
izpolni posamezno merilo iz tega pravilnika. 
(2) Doseženi odstotki iz 3., 4. in 5. člena tega pravilnika
se seštevajo. 
(3) Višina dela plače za delovno uspešnost se izračuna tako,
da se dobljeni odstotki pomnožijo z višino dveh osnovnih mesečnih plač
direktorja.
7. člen
(poslovanje z izgubo)
Direktorju ne pripada del plače iz naslova delovne uspešnosti
za izvajanje javne službe v naslednjih primerih: 
-       
ko oseba javnega prava posluje z izgubo, 
-       
ko oseba javnega prava ne predloži poročila o delu v roku, ki je določen
z aktom osebe javnega prava, 
-       
ko oseba javnega prava ne zagotovi realizacije sklepov in ukrepov
oziroma v roku ne odpravi pomanjkljivosti, ki jih ugotovi pristojni nadzorni
organ ali Računsko sodišče Republike Slovenije, 
-       
ko oseba javnega prava dobi negativno mnenje Računskega sodišča
Republike Slovenije.
8. člen
(delovna uspešnost za del poslovnega leta)
Če direktor nastopi mandat med poslovnim letom, mu delovna
uspešnost pripada sorazmerno trajanju mandata v tem poslovnem letu.
9. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-37/20006/17
Ljubljana, dne 15. marca 2006
EVA 2006-2411-0043
mag. Janez Božič l.r. 
Minister 
za promet