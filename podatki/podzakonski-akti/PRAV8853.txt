I. SPLOŠNA DOLOČBA
1. člen
(vsebina pravilnika)
S tem pravilnikom se določijo normativi in
standardi za izvajanje programov v glasbeni šoli (v nadaljevanju: šola).
Normativi in standardi obsegajo učno
obveznost strokovnih delavcev, učno obveznost ravnateljev in pomočnikov
ravnateljev, merila za oblikovanje knjižnice, administrativne, računovodske in
tehnične službe ter merila za oblikovanje oddelkov in skupin.
S tem pravilnikom se določijo tudi elementi
za sistemizacijo delovnih mest za obvezni program ter za druga dela, za katera
se sredstva na podlagi sistemizacije in zasedbe delovnih mest v skladu z
zakonom ter normativi in standardi in kolektivno pogodbo zagotavljajo iz
državnega proračuna.
1.a člen
(izobrazba)
V tem pravilniku izobrazba pomeni raven ali
podraven po KLASIUS-SRV v skladu z Uredbo o uvedbi in uporabi klasifikacijskega
sistema izobraževanja in usposabljanja (Uradni list RS, št. 46/06 in 8/17), in
sicer:
-      
osnovnošolska izobrazba je druga raven po KLASIUS-SRV;
-      
srednja poklicna izobrazba je četrta raven po KLASIUS-SRV;
-      
srednja strokovna ali splošna izobrazba je peta raven po KLASIUS-SRV;
-      
višja strokovna izobrazba ali višješolska izobrazba (prejšnja) je šesta
raven, podraven 6/1, po KLASIUS-SRV;
-      
visokošolska izobrazba prve stopnje ali visokošolska strokovna izobrazba
(prejšnja) je šesta raven, podraven 6/2, po KLASIUS-SRV;
-      
visokošolska izobrazba druge stopnje, specializacija po visokošolski
strokovni izobrazbi (prejšnja) ali visokošolska univerzitetna izobrazba
(prejšnja) je sedma raven po KLASIUS-SRV.
II. NORMATIVI IN STANDARDI
2. člen
(učna obveznost učiteljev in
korepetitorjev)
Tedenska učna obveznost, izražena v urah po
45 minut, je:
-      
22 ur za učitelje,
-      
22 ur za korepetitorje pri instrumentih in petju,
-      
25 ur za korepetitorje pri baletu in sodobnem plesu,
-      
22 ur za korepetitorje pri baletu v skupinah z obsežnejšim in
zahtevnejšim programom.
3. člen
(mentorstvo)
Mentorju se za obdobje, določeno za
izvajanje mentorskega dela s pripravnikom ali z drugim strokovnim delavcem, ki
se pripravlja za opravljanje strokovnega izpita v skladu s pravilnikom, ki
ureja strokovni izpit na področju vzgoje in izobraževanja, določijo štiri
mentorske ure na teden.
4. člen
(učna obveznost ravnatelja)
Osnova za določitev učne obveznosti
ravnatelja so oddelki glasbene šole.
Ravnatelj, ravnatelj, ki opravlja funkcijo
direktorja in ravnatelj organizacijske enote v šoli z 9 ali več oddelki v
okviru delovne obveznosti nima učne obveznosti.
Ravnatelj, ravnatelj, ki opravlja funkcijo
direktorja, in ravnatelj organizacijske enote v šolah z manj kot 9 oddelki ima
v okviru delovne obveznosti določeno učno obveznost oziroma obveznost vodenja
knjižnice. Med učno obveznost, ki jo ravnatelj opravlja v okviru svoje delovne
obveznosti, spadajo vse ure vzgojno-izobraževalnega dela, ki so element za
sistemizacijo delovnih mest učiteljev v skladu s tem pravilnikom.
Tedenska učna
obveznost oziroma obveznost vodenja knjižnice za ravnatelja iz prejšnjega
odstavka se določi v skladu z naslednjimi merili:


Število oddelkov

Učna obveznost

Vodenje knjižnice


do 3 oddelke

11

22


4–6 oddelkov

8

16


7–8 oddelkov

5

10


Ne glede na predpisano učno obveznost lahko
ravnatelj opravi največ pet ur pouka tedensko kot povečano učno obveznost. Ure
pouka, ki jih opravi ravnatelj nad predpisano učno obveznostjo, se določijo v
pogodbi o zaposlitvi.
5. člen
(pomočnik ravnatelja)
Ravnatelj lahko imenuje pomočnika
ravnatelja v glasbeni šoli z 12 oddelki. Drugega pomočnika ravnatelja lahko
ravnatelj imenuje pri 39 oddelkih, tretjega pa pri 60 oddelkih.
Na eno delovno mesto pomočnika ravnatelja
ravnatelj ne more imenovati več oseb.
Pomočnik ravnatelja ima v okviru delovne
obveznosti določeno učno obveznost oziroma obveznost vodenja knjižnice. Med
učno obveznost, ki jo pomočnik ravnatelja opravlja v okviru svoje delovne
obveznosti, spadajo vse ure vzgojno-izobraževalnega dela, ki so element za
sistemizacijo delovnih mest učiteljev v skladu s tem pravilnikom.
Tedenska učna
obveznost oziroma obveznost vodenja knjižnice pomočnika ravnatelja se določi v
skladu z naslednjimi merili:


Število oddelkov

Učna obveznost


1. pomočnik ravnatelja

2. pomočnik ravnatelja

3. pomočnik ravnatelja

Ure pouka

Ure vodenja knjižnice


12–13


17

34


14–15


16

32


16–17


14

28


18–20

39–41

60–62

11

22


21–23

42–44

63–65

10

20


24–26

45–47

66–68

9

18


27–29

48–50

69–71

8

16


30–32

51–53

72–74

7

14


33–35

54–56

75–77

6

12


36–38

57–59

78 in več

5

10


Če ima glasbena šola dva ali več pomočnikov
ravnatelja, lahko ravnatelj skupno število ur učne obveznosti oziroma
obveznosti vodenja knjižnice med pomočnike razporedi tudi drugače kot določajo
merila, vendar posameznemu ne manj, kot je določeno za 38 oddelkov.
Poleg predpisane učne obveznosti ima lahko
pomočnik ravnatelja tedensko še največ za 5 ur povečano učno obveznost.
6. člen
(knjižničar)
V glasbeni
šoli, ki ima najmanj 3.500 notnih enot, se sistemizira delovno mesto
knjižničarja v skladu z naslednjimi merili:


število
  oddelkov

delež
  delovnega mesta


do
  16

0,10


17 –
  27

0,20


28 –
  38

0,50


39 –
  49

0,75


50 in več

1,00


6.a člen
(vzdrževalec učne
tehnologije oziroma vzdrževalec računalniške opreme)
V glasbeni
šoli se sistemizira delovno mesto tehničnega delavca – vzdrževalec učne
tehnologije V oziroma vzdrževalec računalniške opreme VII/1 v skladu z
naslednjimi merili:


število oddelkov

delež delovnega mesta


do 16

0,25


17 – 35

0,50


36 – 49

0,75


50 in več

1,00


Tehnični delavec – vzdrževalec učne
tehnologije V mora imeti srednjo strokovno izobrazbo, vzdrževalec računalniške
opreme VII/1 pa visoko strokovno izobrazbo.
7. člen
(računovodska dela)
V glasbeni šoli z 18 in več oddelki se za
računovodska dela sistemizira eno delovno mesto računovodje VI ali računovodje
VII/1 ali računovodje VII/2, v šoli z manjšim številom oddelkov pa v ustreznem
deležu, vendar ne manj kot 0,50 delovnega mesta.
Glasbena šola
s 23 in več oddelki sistemizira delovno mesto računovodje VII/1 ali računovodje
VII/2 in delovno mesto knjigovodje V ali knjigovodje VI v skladu z naslednjimi
merili:


Število oddelkov

Delež delovnega mesta računovodje

Delež delovnega mesta knjigovodje


od

do


23

30

1,00

0,25


31

38

1,00

0,50


39

46

1,00

0,75


47

54

1,00

1,00


55

62

2,00

0,25


63 in več

2,00

0,50


Računovodja VI mora imeti najmanj višjo
strokovno izobrazbo oziroma višješolsko izobrazbo (prejšnja).
Računovodja VII/1 mora imeti visokošolsko
izobrazbo prve stopnje ali visokošolsko strokovno izobrazbo (prejšnja).
Računovodja VII/2 mora imeti visokošolsko
izobrazbo druge stopnje, specializacijo po visokošolski strokovni izobrazbi
(prejšnja) ali visokošolsko univerzitetno izobrazbo (prejšnja).
Knjigovodja V mora imeti srednjo strokovno
izobrazbo. Knjigovodja VI mora imeti višjo strokovno izobrazbo ali višješolsko
izobrazba (prejšnja).
8. člen
(administrativna dela)
V glasbeni šoli z 18 in več oddelki se za
administrativna dela sistemizira eno delovno mesto tajnika VIZ VI ali
poslovnega sekretarja, ki je uvrščeno najmanj v VII/1 tarifni razred, v šoli z
manjšim številom oddelkov pa v ustreznem deležu, vendar ne manj kot 0,5
delovnega mesta.
Glasbena šola
s 30 in več oddelki lahko sistemizira delovno mesto tajnika VIZ VI ali
poslovnega sekretarja VII/1 ali poslovnega sekretarja VII/2 in delovno mesto
administratorja V ali administratorja VI v skladu s spodnjimi merili:


Število oddelkov

Delež delovnega mesta tajnika VIZ VI oziroma poslovnega
  sekretarja

Delež delovnega mesta administratorja


od

do


30

38

1,00

0,25


39

48

1,00

0,50


49

60

1,50

0,25


61

72

1,50

0,50


73 in več

2,00

0,25


Administrator V mora imeti srednjo
strokovno ali splošno izobrazbo.
Tajnik VIZ VI in administrator VI morata
imeti višjo strokovno izobrazbo ali višješolsko izobrazbo (prejšnja).
Poslovni sekretar VII/1 mora imeti
visokošolsko izobrazbo prve stopnje ali visokošolsko strokovno izobrazbo
(prejšnja). Poslovni sekretar VII/2 mora imeti visokošolsko izobrazbo druge
stopnje, specializacijo po visokošolski strokovni izobrazbi (prejšnja) ali
visokošolsko univerzitetno izobrazbo (prejšnja).
9. člen
(črtan)
10. člen
(hišnik IV)
V glasbeni šoli
se za opravljanje tehničnih in vzdrževalnih del sistemizira delovno mesto
hišnika IV v skladu z naslednjimi merili:


Število
  oddelkov

Delež
  delovnega mesta


do 7

0,25


8 do
  13

0,50


14
  do 19

0,75


20
  do 31

1,00


32
  do 45

1,50


46
  do 65

2,00


66 in več

2,50


Hišnik IV mora imeti srednjo poklicno
izobrazbo.
11. člen
(čistilka II)
V glasbeni šoli se na 900m2
notranje talne čistilne neto površine sistemizira eno delovno mesto čistilke
II, v šoli z večjo oziroma manjšo površino pa v ustreznem deležu.
Čistilka II mora imeti končano osnovno
šolo.
11.a člen
Če se na podlagi normativov za
administrativna, računovodska ali tehnična delovna mesta sistemizirajo najmanj
tri enakovrstna delovna mesta in se na teh delovnih mestih tudi zaposlijo
delavci, lahko ravnatelj delavcu, ki je razporejen na delovno mesto, ki je
uvrščeno v najvišjo tarifno skupino oziroma, ki ima najvišji izhodiščni plačni
razred delovnega mesta, v pogodbi o zaposlitvi določi dolžnost vodenja, koordiniranja
in organiziranja ostalih delavcev na teh delovnih mestih ter pravico do
položajnega dodatka v skladu z določbami predpisov, ki urejajo položajni
dodatek v javnem sektorju. V takšnem primeru se mora v aktu o organizaciji in
sistemizaciji oblikovati notranja organizacijska enota. 
Za enakovrstno delovno mesto se za potrebe
tega pravilnika štejejo administrativna, računovodska ali tehnična delovna
mesta v isti plačni podskupini, naloge na teh delovnih mestih pa so enake ali
podobne (npr. naloge na delovnih mestih hišnik, vzdrževalec učne tehnologije,
kurjač ali delovna mesta kuhar, kuharski pomočnik, gospodinjec). 
Če se na podlagi normativov sistemizira
manjše število enakovrstnih delovnih mest oziroma zaposli manjše število
delavcev, kot je to določeno v prvem odstavku tega člena, glasbena šola pa v
aktu o organizaciji in sistemizaciji sistemizira dodatna enakovrstna delovna
mesta oziroma sklene pogodbo o zaposlitvi za takšna delovna mesta in ima za
njih zagotovljena finančna sredstva, mora glasbena šola iz istega vira
zagotoviti tudi sredstva za položajni dodatek za delavca, kateremu je s pogodbo
o zaposlitvi določena dolžnost vodenja, koordiniranja in organiziranja ostalih
delavcev.
12. člen
(oddelki individualnega in skupinskega
pouka)
Število oddelkov individualnega in
skupinskega pouka, ki je element za sistemizacijo delovnih mest v skladu s tem
pravilnikom, se določi na naslednji način:
1.    
Individualni pouk:
Skupno število učencev individualnega pouka
se deli s številom 16. Če je na ta način izračunano število decimalno število,
se pet in več desetin zaokroži navzgor do celega števila,
2.    
Skupinski pouk:
V skupinski pouk, ki je element za
sistemizacijo, so vključene skupine predšolska glasbena vzgoja, glasbena
pripravnica, plesna pripravnica, balet, sodobni ples in vsak orkester nad
številom orkestrov, določenim v 14. členu tega pravilnika.
Skupno število ur skupinskega pouka se deli
s 26. Če je na ta način izračunano število decimalno število, se pet in več
desetin zaokroži navzgor do celega števila.
13. člen
(merila za oblikovanje skupin)
Skupine v glasbenih šolah pri skupinskem
pouku se oblikujejo glede na vključenost učencev v posamezne razrede in sicer
na naslednji način:
1.    
Predšolska glasbena vzgoja in glasbena pripravnica:
Skupina predšolske glasbene vzgoje se lahko
oblikuje, če je vanjo vključenih od 8 do 12 učencev.
Skupina glasbene pripravnice se lahko
oblikuje, če je vanjo vključenih od 8 do 15 učencev.
Če je v skupini predšolske glasbene vzgoje
ali glasbene pripravnice manj kot 8 učencev, pouk poteka v kombiniranih
skupinah glasbene pripravnice in predšolske glasbene vzgoje. Kombinirana
skupina šteje od 8 do 15 učencev.
2.    
Nauk o glasbi in solfeggio za program glasba:
Skupina nauka o glasbi in solfeggia lahko
šteje od 10 do 15 učencev s poukom 1,33 pedagoške ure tedensko oziroma od 16 do
20 učencev s poukom 2 pedagoški uri tedensko.
Ne glede na prejšnji odstavek se lahko
oblikuje skupina nauka o glasbi ali solfeggia z največ 21 učenci s poukom 2
pedagoški uri tedensko, če to zahtevajo kadrovske, materialne ali
organizacijske zmogljivosti šole.
Skupina nauka o glasbi in solfeggia se
lahko izjemoma oblikuje, če je vanjo vključenih manj kot 10 učencev, vendar ne
manj kot 5 učencev in je edina taka na šoli oziroma na podružnici ali
dislociranem oddelku. Pouk take skupine traja 1 pedagoško uro tedensko.
Ne glede na prejšnji odstavek se lahko
izjemoma oblikuje kombinirana skupina nauka o glasbi oziroma solfeggia,
sestavljena iz učencev dveh zaporednih razredov, če je v posameznem razredu
manj kot 5 učencev in je ta edina taka na šoli oziroma na podružnici ali
dislociranemu oddelku.
3.    
Plesna pripravnica:
Skupina plesne pripravnice lahko šteje od
12 do 15 učencev.
Skupina plesne pripravnice se lahko
izjemoma oblikuje, če je v posamezni razred plesne pripravnice vključenih
najmanj 7 otrok in je edina na šoli oziroma na podružnici ali dislociranemu
oddelku.
Kombinirana skupina plesne pripravnice
učencev dveh zaporednih razredov se lahko oblikuje na predlog učitelja, če je v
posameznem razredu manj kot 7 učencev.
V glasbenih šolah, kjer je velikost plesne
dvorane najmanj 100 m² in omogoča sočasno vadbo plesa več kot 15 učencem, lahko
v skupino plesne pripravnice vključijo dodatno še največ 3 učence.
4.    
Balet in sodobni ples:
Skupina baleta oziroma sodobnega plesa 1. in
2. razreda se lahko oblikuje, če je vanjo vključenih od 12 do 15 učencev.
Skupina baleta oziroma sodobnega plesa
posameznega razreda od 3. razreda dalje se lahko oblikuje, če je vanjo
vključenih od 7 do 12 učencev.
Skupina baleta oziroma sodobnega plesa 1.
in 2. razreda se lahko oblikuje, če je vanjo vključenih najmanj 6 učencev in je
edina taka na šoli oziroma na podružnici ali dislociranemu oddelku.
Kombinirana skupina baleta oziroma
sodobnega plesa se lahko oblikuje iz učencev dveh zaporednih razredov, če je v
posameznem razredu manj kot 6 učencev.
V glasbenih šolah, kjer je velikost plesne
dvorane najmanj 100 m², je lahko v posameznih razredih baleta vključenih največ
18 učencev.
5.    
Nauk o glasbi za programa balet in sodobni ples:
Skupina nauka o glasbi lahko šteje od 8 do
15 učencev s poukom 1,33 pedagoške ur tedensko oziroma od 16 do 20 učencev s
poukom 2 pedagoški uri tedensko.
Skupina nauka o glasbi za programa balet in
sodobni ples se lahko izjemoma oblikuje, če je vanjo vključenih manj kot 8
učencev in je edina na šoli. Pouk take skupine traja 1 pedagoško uro tedensko.
6.    
Komorna igra:
Skupina komorne igre lahko šteje od 2 do 9
učencev.
7.    
Orkester:
Skupina učencev pri orkestru se oblikuje v
skladu z naslednjimi merili:
-      
godalni orkester vključuje najmanj 15 učencev,
-      
pihalni orkester vključuje najmanj 20 učencev,
-      
harmonikarski orkester vključuje najmanj 12 učencev,
-      
simfonični orkester vključuje najmanj 20 učencev godal in ostalih
instrumentov po partituri,
-      
tamburaški orkester vključuje najmanj 12 učencev,
-      
drugi godalni vključuje najmanj 13 učencev,
-      
drugi pihalni vključuje najmanj 20 učencev,
-      
kitarski orkester vključuje najmanj 12 učencev,
-      
Orffov orkester vključuje najmanj 12 učencev,
-      
jazzovski orkester vključuje najmanj 16 učencev.
Merila iz prejšnjega odstavka veljajo za
učence, za katere je orkester določen s predmetnikom.
8.    
Pevski zbor:
Pevski zbor vključuje najmanj 12 učencev.
Drugi pevski zbor se lahko oblikuje v
glasbeni šoli z 9 in več oddelki, če je vanj vključenih najmanj 12 učencev.
14. člen
(določanje števila šolskih orkestrov)
Število šolskih orkestrov se določi na
podlagi števila oddelkov individualnega pouka, števila učencev, za katere je
orkester določen s predmetnikom in na podlagi oblikovanja skupin učencev pri
orkestru iz 7. točke prejšnjega člena.
Šola lahko
oblikuje število orkestrov v skladu z naslednjimi merili:


Število oddelkov

Število orkestrov


7

1


8–10

2


11–13

3


14–18

4


19–26

5


27–34

6


35–45

7


46 –57

8


58–70

9


71 in več

10


15. člen
(spremstvo)
Normativ za spremstvo učencev pri drugih
oblikah vzgojno-izobraževalnega dela izven šolskega prostora je 1 spremljevalec
na 15 učencev.
III. ELEMENTI ZA SISTEMIZACIJO DELOVNIH MEST
16. člen
(učitelj, korepetitor)
Elementi za sistemizacijo delovnih mest
strokovnih delavcev – učiteljev in korepetitorjev za obvezni program so ure
pouka v skladu s predmetnikom.
17. člen
(administrativni, računovodski, tehnični
delavci)
Elementi za sistemizacijo delovnih mest
administrativnih, računovodskih, tehničnih in drugih delavcev so:
-      
računovodska dela,
-      
administrativna dela,
-      
tehnično-vzdrževalna dela,
-      
čiščenje šolskih prostorov.
18. člen
(pogodba o opravljanju storitev)
Šola lahko za opravljanje računovodskih,
administrativnih in tehnično-vzdrževalnih del in za čiščenje prostorov v okviru
sistemiziranih delovnih mest, izjemoma sklene pogodbo o opravljanju storitev,
če so bile predhodno izkoriščene vse možnosti za sklenitev pogodbe o zaposlitvi
za ta delovna mesta in je treba zagotoviti nemoteno izvajanje
vzgojno-izobraževalne dejavnosti. Merila in kriterije za plačilo storitev po
pogodbi določi minister, pristojen za šolstvo.
19. člen
(sistemiziranje delovnih mest za
nadstandardni del programa)
Šola lahko sistemizira tudi druga delovna
mesta za opravljanje nalog, ki presegajo elemente za sistemizacijo delovnih mest,
določenih v tem pravilniku, ali pa sistemizira določeno delovno mesto v večjem
obsegu, kot je določeno z normativi in standardi v II. poglavju tega
pravilnika.
V primeru iz prejšnjega odstavka si šola
potrebna sredstva za opravljanje teh nalog zagotovi iz:
-      
proračuna lokalne skupnosti,
-      
sredstev, pridobljenih z opravljanjem nadstandardnih storitev v skladu s
sklepom sveta zavoda,
-      
drugih virov.
19.a člen
(izjeme)
V glasbenih šolah se zaradi posebnih
delovnih razmer lahko odobri odstopanje od normativov. Odobri jih ministrstvo,
pristojno za šolstvo, na podlagi obrazložene vloge šole.

Pravilnik o normativih in standardih za
izvajanje programa glasbene šole (Uradni list RS, št. 76/08)
vsebuje naslednje prehodne in končne določbe:
»IV. PREHODNE IN KONČNE DOLOČBE
20. člen
(poslovni
sekretar)
Pisarniški referenti, ki so do uveljavitve
tega pravilnika izpolnjevali predpisane pogoje za opravljanje administrativnih
del, lahko tudi po uveljavitvi tega pravilnika opravljajo dela poslovnega
sekretarja VI. Če ne izpolnjujejo izobrazbenih pogojev za zasedbo delovnega
mesta poslovni sekretar VI, si morajo najkasneje v osmih letih od podpisa nove
pogodbe o zaposlitvi pridobiti pogoje za zasedbo delovnega mesta poslovni
sekretar VI, razen v primeru, da izpolnijo minimalne pogoje za pridobitev
pravice do starostne pokojnine prej kot v desetih letih od podpisa pogodbe o
zaposlitvi.
21. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o normativih in standardih v glasbenih šolah (Uradni list RS,
37/97, 52/97, 69/02 in 79/03), uporablja pa se še do začetka uporabe tega
pravilnika.
22. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1. septembra
2008, razen 7. in 8. člena tega pravilnika, ki se začneta uporabljati 1. avgusta
2008.«.

Pravilnik o spremembah in dopolnitvah
Pravilnika o normativih in standardih za izvajanje programa glasbene šole
(Uradni list RS, št. 31/10) vsebuje naslednjo končno določbo:
»6. člen
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne 1. septembra
2010.«.

Pravilnik o dopolnitvi Pravilnika o normativih
in standardih za izvajanje programa glasbene šole (Uradni list RS, št. 5/11) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o normativih
in standardih za izvajanje programa glasbene šole (Uradni list RS, št. 47/17)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Delavci, ki so do uveljavitve tega
pravilnika opravljali delo na delovnem mestu poslovni sekretar VI, po
uveljavitvi tega pravilnika opravljajo delo na delovnem mestu tajnik
VIZ VI.
3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o normativih in standardih za izvajanje programa glasbene šole
(Uradni list RS, št. 54/21)
vsebuje naslednjo prehodno in končno določbo:
»PREHODNA IN KONČNA DOLOČBA
3. člen
(računovodje)
Računovodje, ki so do uveljavitve tega
pravilnika izpolnjevali predpisane pogoje za opravljanje računovodskih del na
delovnem mestu računovodja VI, lahko tudi po uveljavitvi tega pravilnika še
naprej opravljajo računovodska dela na delovnem mestu računovodja VI, in sicer
do prenehanja delovnega razmerja na področju vzgoje in izobraževanja.
4. člen
(začetek veljavnosti in uporabe)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne 1.
septembra 2021.«.

Pravilnik o spremembah Pravilnika o normativih
in standardih za izvajanje programa glasbene šole (Uradni list RS, št. 163/22)
vsebuje naslednjo prehodno in končno določbo:
»PREHODNA IN KONČNA DOLOČBA
3. člen
(računovodja, tajnik in poslovni
sekretar)
Delavci, ki so do uveljavitve tega
pravilnika opravljali delo na delovnem mestu računovodja VII/1 in izpolnjujejo
pogoje za zasedbo delovnega mesta računovodja VII/2, po uveljavitvi tega
pravilnika opravljajo delo na delovnem mestu računovodja VII/2.
Delavci, ki so do uveljavitve tega
pravilnika opravljali delo na delovnem mestu tajnik VIZ VI in izpolnjujejo
pogoje za zasedbo delovnega mesta poslovni sekretar VII/1 ali VII/2, po
uveljavitvi tega pravilnika opravljajo delo na delovnem mestu poslovni sekretar
VII/1 oziroma poslovni sekretar VII/2.
4. člen
(začetek veljavnosti in uporabe)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1. januarja
2023.«.

Pravilnik o spremembah in dopolnitvah
Pravilnika o normativih in standardih za izvajanje programa glasbene šole
(Uradni list RS, št. 74/23)
vsebuje naslednje prehodne in končne določbe:
»PREHODNE IN KONČNE DOLOČBE
13. člen
(pomočnik ravnatelja v šolskem letu
2023/2024)
Ne glede na spremenjeni 5. člen pravilnika
lahko ravnatelj v šolskem letu 2023/2024 imenuje pomočnika ravnatelja v
glasbeni šoli s 16 oddelki. Drugega pomočnika ravnatelja lahko ravnatelj
imenuje pri 39 oddelkih, tretjega pa pri 60 oddelkih.
Na eno delovno mesto pomočnika ravnatelja
ravnatelj ne sme imenovati več oseb.
Pomočnik ravnatelja ima v okviru delovne
obveznosti določeno učno obveznost oziroma obveznost vodenja knjižnice. Med
učno obveznost, ki jo pomočnik ravnatelja opravlja v okviru svoje delovne
obveznosti, spadajo vse ure vzgojno-izobraževalnega dela, ki so element za
sistemizacijo delovnih mest učiteljev v skladu s pravilnikom.
Tedenska učna
obveznost oziroma obveznost vodenja knjižnice pomočnika ravnatelja se določi v
skladu z naslednjimi merili:


Število oddelkov

Učna obveznost


1. pomočnik ravnatelja

2. pomočnik ravnatelja

3. pomočnik ravnatelja

Ure pouka

Ure vodenja knjižnice


16–17


14

28


18–20

39–41

60–62

11

22


21–23

42–44

63–65

10

20


24–26

45–47

66–68

9

18


27–29

48–50

69–71

8

16


30–32

51–53

72–74

7

14


33–35

54–56

75–77

6

12


36–38

57–59

78 in več

5

10


Če ima glasbena šola dva ali več pomočnikov
ravnatelja, lahko ravnatelj skupno število ur učne obveznosti oziroma
obveznosti vodenja knjižnice med pomočnike razporedi tudi drugače kot določajo
merila, vendar posameznemu ne manj, kot je določeno za 36 oddelkov.
Poleg predpisane učne obveznosti ima lahko
pomočnik ravnatelja tedensko še največ za 5 ur povečano učno obveznost.
14. člen
(pomočnik ravnatelja v šolskem letu
2024/2025)
Ne glede na spremenjeni 5. člen pravilnika
lahko ravnatelj v šolskem letu 2024/2025 imenuje pomočnika ravnatelja v
glasbeni šoli s 14 oddelki. Drugega pomočnika ravnatelja lahko ravnatelj
imenuje pri 39 oddelkih, tretjega pa pri 60 oddelkih.
Na eno delovno mesto pomočnika ravnatelja
ravnatelj ne sme imenovati več oseb.
Pomočnik ravnatelja ima v okviru delovne
obveznosti določeno učno obveznost oziroma obveznost vodenja knjižnice. Med
učno obveznost, ki jo pomočnik ravnatelja opravlja v okviru svoje delovne
obveznosti, spadajo vse ure vzgojno-izobraževalnega dela, ki so element za
sistemizacijo delovnih mest učiteljev v skladu s pravilnikom.
Tedenska učna
obveznost oziroma obveznost vodenja knjižnice pomočnika ravnatelja se določi v
skladu z naslednjimi merili:


Število oddelkov

Učna obveznost


1. pomočnik ravnatelja

2. pomočnik ravnatelja

3. pomočnik ravnatelja

Ure pouka

Ure vodenja knjižnice


14–15


16

32


16–17


14

28


18–20

39–41

60–62

11

22


21–23

42–44

63–65

10

20


24–26

45–47

66–68

9

18


27–29

48–50

69–71

8

16


30–32

51–53

72–74

7

14


33–35

54–56

75–77

6

12


36–38

57–59

78 in več

5

10


Če ima glasbena šola dva ali več pomočnikov
ravnatelja, lahko ravnatelj skupno število ur učne obveznosti oziroma
obveznosti vodenja knjižnice med pomočnike razporedi tudi drugače kot določajo
merila, vendar posameznemu ne manj, kot je določeno za 36 oddelkov.
Poleg predpisane učne obveznosti ima lahko
pomočnik ravnatelja tedensko še največ za 5 ur povečano učno obveznost.
15. člen
(začetek veljavnosti in uporabe)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne 1.
septembra 2023.«.