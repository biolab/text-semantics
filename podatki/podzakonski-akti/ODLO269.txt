1
Za kulturni spomenik državnega pomena se razglasita enoti
dediščine:
-       
Ptuj – Park gradu Turnišče (EŠD 7930),
-       
Ptuj – Grad Turnišče (EŠD 792).
Enota dediščine Grad Turnišče stoji znotraj območja enote Park
gradu Turnišče.
Enoti dediščine imata zaradi kulturnih, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato ju razglašamo za kulturni spomenik državnega
pomena z lastnostmi arhitekturnega spomenika in kulturne krajine.
2
Lastnosti, ki utemeljujejo razglasitev za spomenik državnega
pomena:
Prvotni manjši vrt v baročni maniri je bil v 19. stoletju
preoblikovan v krajinskem slogu. V parku so številna eksotična parkovna drevesa
in več jezerc. Park je izjemen za območje Ptuja in širše. Grad Turnišče je
paviljonska, geometrijsko zasnovana renesančna stavba, skrita v baročni
preobleki, s štirimi stranskimi deli in osrednjim jedrom kvadratne zasnove,
redek primer svoje vrste v Sloveniji. Obdajajo ga gospodarska poslopja in park.
3
Spomenik Park gradu Turnišče (EŠD 7930) obsega zemljišča s
parcelnimi številkami: 3048, 3049, 3050, 3051, 3052, 3053, 3054, 3055, 3056,
3057, 3058, 3059, 3060, 3061, 3062, 3063, 3064, 3065, 3066, 3067, 3068, 3069, 3070,
3071, 3072, 3075, 3076, 3077, 3078, 3079, 3080, 3081, 3082, 3083, 3084, 3085,
3086, 3087, 3088, 3089, 3302 (del), 3307/1, 3307/2, 3307/3, 3307/4, 3307/5,
3308, 3309/1, 3309/2, 3310/1, 3310/2, 3310/3, 3310/4, 3310/5, 3311, 3312/1,
3312/2, 3313/1, 3313/2, 3313/3, 3314/1, 3314/2, 3315, 3316, 3317, 3321/2 (del
parcele: severni del parcele do južne meje parcele št. 3324/9), 3324/1,
3324/10, 3324/2, 3324/3, 3324/4, 3324/5, 3324/6, 3324/7, 3324/8, 3324/9, 3325,
3326/1, 3326/2, 3327, 3328, 4080/1 (del parcele: vzhodni del ceste do severnega
roba parcele št. 3308), 4080/2, 4080/3, vse k.o. Ptuj.
Spomenik Grad Turnišče (EŠD 792) obsega stavbo na zemljišču s
parcelno številko 3050 k.o. Ptuj.
Meji obeh spomenikov sta vrisani na katastrskem načrtu v
merilu 1: 1000 in na temeljnem topografskem načrtu v merilu 1: 5000. Izvirnika
načrtov, ki sta sestavni del tega odloka, hranita Ministrstvo za kulturo,
Uprava Republike Slovenije za kulturno dediščino in Javni zavod Republike
Slovenije za varstvo kulturne dediščine (v nadaljnjem besedilu: zavod).
Vplivno območje Parka gradu Turnišče so vse odprte in grajene
površine v oddaljenosti 100 m od zarisane meje parka ter območja v širši
okolici, na katerih bi bili postavljeni objekti ali zasajene kulture, ki bi s
svojo velikostjo, obliko ali funkcijo lahko negativno vplivali na zaščitene
elemente spomenika.
4
Za spomenik velja varstveni režim, ki določa:
-       
varovanje kulturnih, arhitekturnih, krajinskih, likovnih, zgodovinskih
vrednot v celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika,
-       
podrejanje vsake rabe in vseh posegov v park in njegove objekte ter
odprti prostor ohranjanju in vzdrževanju varovanih spomeniških lastnosti:
značilnega tlorisa, razporeda posameznih dreves, rastlinskih združb in druge
opreme parka, varovanje vedut na parkovno celoto in ohranitev pogledov iz parka
na širšo, nepozidano okolico, preprečevanje zaraščanja parkovnih osi,
-       
znotraj območja parka je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
prepovedana je vožnja z motornimi vozili znotraj zaščitenega območja
parka, razen za potrebe vzdrževanja, raziskovanja in oskrbe,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote.
Zavarovano območje je namenjeno:
-       
trajni ohranitvi kulturnih, arhitekturnih, krajinskih, likovnih,
zgodovinskih vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka na podlagi 13. člena zakona o varstvu kulturne dediščine (Uradni list
RS, št. 7/99) izdati odločbe o varstvu lastnikom spomenika ali njegovih
sestavnih delov.
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat Republike
Slovenije za področje kulturne dediščine.

Priloga: (črtana)

Odlok o razglasitvi Gradu in parka Turnišče za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Gradu in parka Turnišče za kulturni spomenik
državnega pomena (Uradni list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Gradu in parka Turnišče za kulturni spomenik
državnega pomena (Uradni list RS, št. 54/03) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.