1. člen
(vsebina pravilnika)
Ta pravilnik določa obrazec odločbe o vrnitvi, s katero se
tujcu določi rok za prostovoljno vrnitev, in okoliščine, zaradi katerih se
lahko tujcu rok za prostovoljno vrnitev podaljša.
2. člen
(vsebina obrazca odločbe o vrnitvi)
(1) Odločba o vrnitvi, s katero se tujcu določi rok za
prostovoljno vrnitev, se izda na obrazcu, določenem v prilogi 1, ki je sestani
del tega pravilnika. 
(2) Odločba o vrnitvi iz prejšnjega odstavka vsebuje
naslednje podatke: 
1.     
organ, ki je odločbo izdal; 
2.     
številka in datum odločbe; 
3.     
uvod odločbe; 
4.     
izrek, ki vsebuje: 
- 
osebno ime, rojstni datum in državljanstvo tujca, kateremu je odločba
izdana; 
- 
rok za prostovoljno vrnitev; 
- 
kraj bivanja v Republiki Sloveniji, če je ta tujcu določen; 
- 
omejitev gibanja na kraj bivanja tujca v Republiki Sloveniji, če je ta
omejitev določena; 
- 
obveznost rednega javljanja tujca na policijski postaji (kraj in čas
javljanja), če je ta obveznost določena; 
5.     
obrazložitev; 
6.     
pouk o pravnem sredstvu; 
7.     
podpis uradne osebe, ki je odločbo izdala.
3. člen
(objektivne okoliščine za podaljšanje roka za prostovoljno
vrnitev)
Objektivne okoliščine iz četrtega odstavka 67. člena Zakona o
tujcih (Uradni list RS, št. 50/11 in 57/11 – popr.), zaradi katerih se tujcu
lahko rok za prostovoljno vrnitev podaljša, so zlasti: 
-       
tujec nima in si ne more pravočasno priskrbeti veljavne potne listine; 
-       
zdravstveno stanje tujca, ki ne omogoča vrnitve, kar potrdi zdravnik; 
-       
nudenje nujne zdravniške pomoči tujcu; 
-       
naravne in druge nesreče, ki onemogočajo vrnitev; 
-       
dokončanje razreda ali letnika šolanja, katerega v Republiki Sloveniji
obiskuje mladoletni tujec brez spremstva; 
-       
skupno vračanje družine; 
-       
druge objektivne okoliščine, zaradi katerih je utemeljeno podaljšanje
roka za prostovoljno vrnitev mladoletnikov, mladoletnikov brez spremstva,
invalidov, starejših ljudi, nosečnic, staršev samohranilcev z mladoletnimi
otroki in oseb, ki so bile izpostavljene mučenju, posilstvu ali drugim resnim
oblikam psihološkega, fizičnega ali spolnega nasilja oziroma žrtvam trgovine z
ljudmi.
4. člen
(prevod)
Izrek in pouk o pravnem sredstvu odločbe iz 2. člena tega
pravilnika sta prevedena najmanj v pet tujih jezikov. Prevod je natisnjen na
hrbtni strani obrazca odločbe, ki se vroči tujcu.
5. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 224-8/2011
Ljubljana, dne 1. decembra 2011
EVA 2011-1711-0037
v funkciji ministra za notranje zadeve 
Aleš Zalar l.r. 
Minister

Priloga
1: Obrazec odločbe o vrnitvi