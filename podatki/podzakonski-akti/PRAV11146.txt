1. člen
Pravilnik o vsebini in obliki diplom ter
potrdil o izobraževanju na Akademiji za ples (v nadaljevanju: pravilnik) določa
obliko, vsebino in postopek za izdajo diplom, potrdil o opravljenem
izpopolnjevanju po študijskem programu za izpopolnjevanje in potrdil o drugih
oblikah izobraževanja na samostojnem visokošolskem zavodu.
2. člen
Akademija za ples (v nadaljevanju: AP)
izdaja naslednje diplome in potrdila o izobraževanju:
-      
diplome,
-      
dvojnike diplom in
-      
potrdila o opravljenih izpopolnjevanjih po študijskih programih za
izpopolnjevanje.
Listine navedene v prvem odstavku tega
člena so javne listine.
Javne listine so tudi potrdila o vpisu,
potrdila o opravljenih izpitih in potrdilo o diplomi, ki jih študentom ali
diplomantom izda AP.
AP izdaja potrdila o različnih oblikah
neformalnega izobraževanja, ki ga izvaja.
3. člen
Diploma se izda po opravljenih obveznostih
študijskega programa za pridobitev izobrazbe na 250–300 gramskem papirju z
znakom AP v zlatotisku v centru zgornje tretjine in vtisnjenim suhim žigom AP v
spodnjem desnem kotu. Diploma se izda po opravljenih vseh obveznostih
študijskega programa. Dimenzija diplome je 250 mm x 350 mm, vstavljena in
polkrožno zavita je v črnem ročno izdelanem 350 gramskem papirju z znakom AP v
zlatotisku in zvezana z vrvico.
4. člen
Diploma se izdaja na papirju dimenzij A4
(210 mm x 297 mm), na katerem je natisnjen znak Akademije za ples in
besedilo, kot je prikazano v prilogi. Barva papirja je bela, barva tiska zlata
(PANTONE 871C) in črna (PANTONE Process Black C), obe v osnovni polni barvi
(100 %) in v rastru (od 0 % do 100 %). Font pisave je AvantGarde Bk BT in
Trajan Pro.
Diploma je vezana v ročno izdelanem – črnem
350 gramskem papirju z znakom AP v zlatotisku na platnici in zvezana z vrvico.
5. člen
AP podeljuje diplome o zaključenih
študijskih programih prve stopnje (visokošolski strokovni študijski program).
6. člen
Diploma vsebuje:
-      
polno ime samostojnega visokošolskega zavoda (AP), na kateri je študij
potekal,
-      
ime akreditiranega študijskega programa ter smer oziroma področje, kadar
ima študijski program več smeri ali področij,
-      
stopnjo pridobljene izobrazbe,
-      
pridobljen strokovni oziroma znanstveni naslov,
-      
ime in priimek kandidata ter datum in kraj njegovega rojstva.
Diploma ima zaporedno številko, datum
diplomiranja, datum izdaje, pečat AP ter podpis dekana AP.
7. člen
Po opravljenih obveznostih na akreditiranem
študijskem programu za izpopolnjevanje, ki ga izvaja AP, izda AP kandidatu
potrdilo.
Potrdilo, ki je natisnjeno na papirju z
znakom AP, vsebuje:
-      
ime in priimek kandidata,
-      
datum in kraj njegovega rojstva,
-      
naziv programa in njegovo trajanje, izvajalca programa, lahko pa tudi
pričakovane učne izide.
Potrdilo ima podpis dekana AP.
8. člen
Vse diplome in potrdila, ki jih izda AP so
javne listine in so sestavljene v slovenskem jeziku.
Priloga k diplomi, ki je sestavni del
diplome, je sestavljena v slovenščini in angleščini na posebnem obrazcu, ki ga
predpiše minister, pristojen za visoko šolstvo.
9. člen
AP izda potrdilo o zaključenih oblikah
neformalnega izobraževanja, ki jih izvaja (v okviru različnih modulov, umetniškem
svetovanju, poletnih delavnic in poletne šole, tečajev, seminarjev, programov
usposabljanja, posvetov, konference ipd.). Potrdilo podpiše dekan AP.
Tako potrdilo ni javna listina.
Potrdilo iz prvega odstavka tega člena
vsebuje:
-      
ime in priimek kandidata,
-      
datum in kraj njegovega rojstva,
-      
naslov programa izobraževanja, podatke o vsebini, trajanju in izvajalcih
izobraževanja, lahko pa tudi podatke o pridobljenih znanjih in kreditnih točkah
(ECTS), če je program ovrednoten s kreditnimi točkami (ECTS).
10. člen
O izdanih diplomah in potrdilih AP vodi
posebno evidenco v skladu z zakonom in posebnimi predpisi.
11. člen
Če se pojavi utemeljen sum, da imetnik
diplome ali potrdila ni opravil s študijskim programom predpisanih obveznosti,
uvede AP skladno z veljavnimi predpisi ustrezne postopke.
12. člen
AP izda dvojnik diplome diplomantu, ki je
ustrezno preklical izgubljeno, uničeno ali odtujeno diplomo, če je iz evidence,
ki jo vodi AP, razvidno, da mu je bil po končanih študijskih obveznostih izdan
izvirnik diplome.
Dvojnik diplome se izda na papirju, ki se v
danem trenutku uporablja za izdajo diplom AP, s tem, da je v gornjem desnem
kotu na prvi strani napisano, da gre za dvojnik.
Na prvi strani dvojnika diplome se z izjemo
zaporedne številke navedejo podatki, ki jih mora po tem pravilniku vsebovati
diploma, s tem, da se namesto lastnoročnega podpisa pri podpisniku zapiše
»l.r.«.
13. člen
Na hrbtni strani dvojnika diplome dekan AP
podpiše klavzulo o skladnosti podatkov dvojnika diplome s podatki evidence, na
temelju katere se dvojnik diplome izdaja. Na hrbtni strani dvojnika diplome se
odtisne pečat AP.
V evidenco o izdanih diplomah se vpiše
podatek o izdanem dvojniku diplome, skupaj s podatki o preklicu izvirnika.
14. člen
Ta pravilnik začne veljati naslednji dan po
objavi v Uradnem listu Republike Slovenije.
 
DEKAN
Tomaž Ambrož l.r.