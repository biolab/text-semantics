1. člen
V šolskem letu 1998/99 se bo uvedel in spremljal maturitetni
tečaj. Uvajanje in spremljanje bo potekalo od septembra 1998 do maja 1999.
2. člen
Odgovorni nosilec je mag. Branko Slivar, Zavod Republike Slovenije
za šolstvo.
Projektno skupino sestavljajo:
-       
mag. Branko Slivar, Zavod za šolstvo;
-       
dr. Jožko Budin, Republiška maturitetna komisija Republike Slovenije;
-       
Bojan Bratina, šolski center Nova Gorica, Gimnazija;
-       
Irena Perenič, gimnazija Vič;
-       
Noel Škerjanc, Ministrstvo za šolstvo in šport in
-       
Srečko Zorko, Prva gimnazija Maribor.
3. člen
Izvajanje maturitetnega tečaja se preverja s poskusom na
naslednjih šolah:
-       
Gimnazija Vič, Ljubljana;
-       
Prva gimnazija Maribor in
-       
Šolski center Nova Gorica, Gimnazija.
4. člen
Sredstva za uvajanje in spremljanje maturitetnega tečaja se
zagotavljajo v skladu z letnim načrtom Zavoda Republike Slovenije za šolstvo in
pogodbami za zunanje sodelavce.
5. člen
Podatke, ki se lahko zbirajo pri uvajanju in spremljanju maturitetnega
tečaja, in način njihovega zbiranja bo opredelila projektna skupina v metodološkem
načrtu.
Zbrani podatki bodo varovani v skladu z zakonom o varstvu
osebnih podatkov (Uradni list RS, št. 8/90, 38/90 - pop., 19/91).
6. člen
Odgovorni nosilec uvajanja in spremljanja in Zavod Republike Slovenije
za šolstvo morata izdelati skupna poročila v naslednjih rokih:
1.     
vmesno poročilo: januar 1999 in
2.     
končno poročilo: junij 1999.
7. člen
Projektna skupina mora pripraviti metodološki načrt, v katerem
določi metodologijo uvajanja in spremljanja maturitetnega tečaja.
Za neposredno uvajanje in spremljanje maturitetnega tečaja, v
skladu z metodološkim načrtom, so odgovorni Zavod Republike Slovenije za šolstvo
in šole navedene v 3. členu te odredbe.
8. člen
Ta odredba začne veljati naslednji dan po objavi v Uradnem
listu Republike Slovenije.
Št. 603-72/98
Ljubljana, dne 30. septembra 1998.
dr. Slavko Gaber l. r.
Minister
za šolstvo in šport