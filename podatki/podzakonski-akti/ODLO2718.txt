1. člen
S tem odlokom se za odločanje in svetovanje o strokovnih
zadevah na področju športa ustanovi Strokovni svet Republike Slovenije za šport
(v nadaljnjem besedilu: strokovni svet).
2. člen
Strokovni svet ima naslednje naloge:
-       
določa podrobnejše pogoje in kriterije iz drugega odstavka 33. člena
Zakona o športu (Uradni list RS, št. 29/17, 21/18 – ZNOrg, 82/20 in 3/22 –
ZDeb; v nadaljnjem besedilu: ZŠpo-1),
-       
določa, katera Nacionalna panožna športna zveza ima za posamezno športno
panogo pooblastilo za pripravo, spremljanje in izvajanje programa usposabljanja
na podlagi ZŠpo-1,
-       
daje mnenje k predlogu za kandidaturo za organizacijo velike mednarodne
prireditve v skladu s prvo in drugo alinejo 4. točke prvega odstavka 75. člena
ZŠpo-1,
-       
daje mnenje k predlogu zakonov in drugih predpisov, ki urejajo področje
športa in posegajo nanj,
-       
daje strokovna mnenja na področju športa,
-       
se enkrat letno seznani s poročilom o izvajanju nacionalnega programa s
tega področja in poročilom inšpektorata, pristojnega za področje športa,
-       
opravlja ostale naloge, določene z ZŠpo-1 in drugimi predpisi.
3. člen
(1) Strokovni svet ima 17 članov, ki jih Vlada Republike
Slovenije (v nadaljnjem besedilu: vlada) imenuje izmed uveljavljenih
strokovnjakov in športnih delavcev s področja športnih programov iz prvega
odstavka 6. člena ZŠpo-1, od tega šest na predlog Olimpijskega komiteja
Slovenije – Združenja športnih zvez, in sicer dva s področja individualnih
športnih panog, dva s področja kolektivnih športnih panog, dva s področja
športa za vse, enega na predlog Zveze za šport invalidov Slovenije – Slovenskega
paraolimpijskega komiteja in enega na predlog Slovenske univerzitetne športne
zveze. 
(2) Član strokovnega sveta mora imeti izobrazbo, pridobljeno
po javnoveljavnem študijskem programu najmanj druge stopnje, oziroma izobrazbo,
katere raven v skladu z zakonom ustreza izobrazbi, pridobljeni po
javnoveljavnem študijskem programu druge stopnje, in najmanj deset let izkušenj
na področju športa. 
(3) Predsednika in podpredsednika imenuje strokovni svet z
absolutno večino glasov vseh članov.
(4) Mandat strokovnega sveta je pet let. Posamezni član je
lahko imenovan največ dvakrat zaporedoma.
4. člen
Organiziranje in način dela strokovnega sveta se določi s
poslovnikom, ki ga sprejme strokovni svet z najmanj 12 glasovi članov. O drugih
zadevah strokovni svet odloča z večino prisotnih članov.
5. člen
Strokovne in administrativne naloge za strokovni svet
opravlja ministrstvo, pristojno za šport.
6. člen
(1) Člani strokovnega sveta so na sejah strokovnega sveta
upravičeni do povračila potnih stroškov in sejnin v skladu s predpisom, ki
ureja sejnine in povračila stroškov v javnih skladih, javnih agencijah, javnih
zavodih in javnih gospodarskih zavodih.
(2) Člani strokovnega sveta, ki so zaposleni v organih
državne uprave, opravljajo naloge iz 2. člena tega odloka v okviru svojih
rednih delovnih obveznosti.
7. člen
Strokovni svet o svojem delu poroča vladi enkrat letno.
PREHODNI IN KONČNA DOLOČBA
8. člen
Vlada člane strokovnega sveta imenuje v 14 dneh od
uveljavitve tega odloka.
9. člen
Strokovni svet sprejme poslovnik iz 4. člena tega odloka v
enem mesecu od uveljavitve tega odloka.
10. člen
Ta odlok začne veljati naslednji dan po objavi v Uradnem
listu Republike Slovenije.
Št. 00704-438/2022
Ljubljana, dne 15. decembra 2022
EVA 2022-3330-0137
Vlada Republike Slovenije
Danijel Bešič Loredan
podpredsednik