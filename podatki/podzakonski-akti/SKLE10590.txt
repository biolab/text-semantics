1. člen
(vsebina sklepa)
Ta sklep določa način poročanja skrbnika alternativnega
investicijskega sklada (v nadaljnjem besedilu: skrbnik) na zahtevo Agencije za
trg vrednostnih papirjev (v nadaljnjem besedilu: Agencija) o zadevah pomembnih
za opravljanje njenih nalog.
2. člen
(način poročanja)
(1) Skrbnik Agenciji na njeno zahtevo posreduje poročila
in informacije o vseh zadevah, pomembnih za opravljanje njenih nalog.
(2) Skrbnik poroča podatke iz prejšnjega odstavka v
elektronski obliki preko Nacionalnega sistema za poročanje in v skladu s
Funkcionalno specifikacijo za poročanje skrbnika, objavljeno na spletni strani
Agencije ali izjemoma v pisni obliki, kadar Agencija tako zahteva.
KONČNA DOLOČBA
3. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-30/2015-4
Ljubljana, dne 28. oktobra 2015
EVA 2015-1611-0112
Predsednik sveta
Agencije za trg vrednostnih papirjev
mag. Miloš Čas l.r.