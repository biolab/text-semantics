1. člen
(priprava državnega lokacijskega načrta)
(1) Priprava državnega lokacijskega načrta za mednarodni
mejni prehod Središče ob Dravi v Občini Ormož (v nadaljnjem besedilu: državni
lokacijski načrt) se prične na podlagi pobude pooblaščenega investitorja
Servisa skupnih služb Vlade Republike Slovenije, št. 266-17/01, z dne 16. 9.
2004, katerega naloge je zaradi reorganizacije državne uprave z dne 1. 4. 2005
prevzelo Ministrstvo za javno upravo. 
(2) Predlog za izdelavo državnega lokacijskega načrta je
utemeljen na podlagi: 
1.     
Zakona o ureditvi določenih vprašanj v zvezi z graditvijo objektov na
mejnih prehodih (Uradni list RS, št. 111/01, v nadaljnjem besedilu: ZDVGOMP), 
2.     
Odloka o strategiji prostorskega razvoja Slovenije (Uradni list RS, št.
76/04), 
3.     
Uredbe o prostorskem redu Slovenije (Uradni list RS, št. 122/04), 
4.     
Uredbe o vrstah prostorskih ureditev državnega pomena (Uradni list RS,
št. 54/03). 
5.     
Uredbe o določitvi mejnih prehodov za mednarodni in mednarodni cestni in
železniški promet na meji z Republiko Hrvaško (Uradni list RS, št. 54/94), kjer
je mejni prehod Središče ob Dravi določen kot mejni prehod za mednarodni cestni
potniški in blagovni promet. 
(3) Pobuda za izdelavo državnega lokacijskega načrta je
dokumentirana s projektom ''Idejni projekt za mejni prehod Središče ob Dravi'',
ki ga je izdelal Projekt MR Inženiring, d.o.o., Maribor, maj 2004.
2. člen
(predmet državnega lokacijskega načrta)
Predmet izdelave državnega lokacijskega načrta za mednarodni
mejni prehod Središče ob Dravi (v nadaljnjem besedilu: mejni prehod Središče ob
Dravi) so vse prostorske in druge ureditve, vezane na gradnjo mejnega prehoda
Središče ob Dravi, in obsegajo širitev obstoječe glavne ceste G1-2, odsek 1313,
vstopni in izstopni plato z glavnim objektom policije in carine ter šestimi
voznimi pasovi pod glavno nadstrešnico ter vse pripadajoče komunalne in druge
cestne ureditve.
3. člen
(ureditveno območje)
(1) Ureditveno območje državnega lokacijskega načrta leži na
območju Občine Ormož in obsega naslednje parcele ali dele parcel na območju
katastrske občine Središče: 896/1, 896/2, 896/3, 903, 904, 905/1, 905/2, 905/3,
906/1, 906/2, 907/2, 1016/1, 1016/2, 1016/3, 1016/4, 1017/1, 1017/4, 1060/1,
1060/2, 1060/3, 1060/4,1061, 1019/1, 1075, 1088, 1089, 1096/1, 1096/2, 1097,
1102, 1103, 1114/1, 1114/2, 1115, 1125/1, 1125/2, 1125/3 in 2104/2 za območje
mejnega platoja ter parc. št. 2104/1, 2130 in 2104/2 na trasi od obstoječega
mejnega prehoda Središče ob Dravi do novega mejnega prehoda Središče ob Dravi
za potek komunalnih vodov. 
(2) Parcelacijski načrt z mejo ureditvenega območja mejnega
prehoda Središče ob Dravi je sestavni del državnega lokacijskega načrta. 
(3) V skladu z izdelanimi strokovnimi podlagami,
pridobljenimi pogoji, soglasji in mnenji se ureditveno območje državnega
lokacijskega načrta s sprejemom uredbe o državnem lokacijskem načrtu lahko tudi
spremeni.
4. člen
(obseg priprave državnega lokacijskega načrta)
Priprava državnega lokacijskega načrta obsega: 
-       
izdelavo strokovnih podlag, 
-       
izdelavo državnega lokacijskega načrta, ki se izdela v skladu z Zakonom
o urejanju prostora (Uradni list RS, št. 110/02, 8/03 – popr. in 58/03 –
ZZK-1), Uredbo o Prostorskem redu Slovenije (Uradni list RS, št. 122/04) in
Pravilnikom o vsebini, obliki in načinu priprave državnih in občinskih
lokacijskih načrtov ter vrstah njihovih strokovnih podlag (Uradni list RS, št.
86/04).
5. člen
(strokovne podlage)
(1) Pri izdelavi strokovnih podlag in državnega lokacijskega
načrta je treba upoštevati vse predhodno izdelane strokovne podlage in vsa
druga gradiva, relevantna za izdelavo naloge s področja prostorskega razvoja,
varstva okolja, ohranjanja narave in varstva kulturne dediščine. 
(2) Pred izdelavo predloga državnega lokacijskega načrta se
izdelajo naslednje strokovne podlage: 
-       
analiza fizičnih lastnosti in pravnega stanja prostora, problemov, ki
izhajajo iz dosedanjega prostorskega razvoja (analiza stanja in teženj v
prostoru), ugotovitev novih razvojnih potreb, teženj in različnih pobud na
obravnavanem območju, analiza možnosti glede načrtovanja prostorske ureditve
(analiza razvojnih možnosti), analiza pričakovanih vplivov prostorske ureditve
na posamezne sestavine prostora, vrednotenje ter priprava predlogov strokovnih
rešitev (študija ranljivosti prostora); 
-       
idejna zasnova načrtovane prostorske ureditve, izdelana na način, ki
vključuje vse funkcionalne, urbanistične, krajinske, arhitekturne in
okoljevarstvene rešitve in ureditve, z ustreznim poročilom in utemeljitvijo; 
-       
idejna zasnova posameznih elementov prostorske ureditve, izdelana kot
posamezni načrti, ki vključuje vse funkcionalne, urbanistične, krajinske,
arhitekturne in okoljevarstvene rešitve in ureditve, z ustreznimi poročili in
utemeljitvami; 
-       
idejna zasnova nove prometne ureditve, tudi v odnosu do obstoječe
(ukinitve, preureditve obstoječih cest, poti ipd.); 
-       
idejna zasnova novih energetskih, vodovodnih, komunalnih in drugih
infrastrukturnih priključkov in ureditev; 
-       
idejna zasnova zaščite, prestavitve in ukinitve obstoječih energetskih, vodovodnih
in drugih komunalnih priključkov in ureditev; 
-       
idejna zasnova rešitev in ukrepov za preprečitev negativnih vplivov na
okolje, kulturno dediščino in trajnostno rabo naravnih dobrin, za omilitev
vplivov na rastlinske in živalske vrste ter njihove habitate, vključno z idejno
zasnovo ureditve morebitnih izravnalnih ukrepov; 
-       
idejna zasnova rešitev in ukrepov za obrambo ter varstvo pred naravnimi
in drugimi nesrečami; 
-       
prikaz vplivnega območja pričakovanih posameznih vrst vplivov
načrtovanih objektov na okolico; 
-       
morebitne druge strokovne podlage, ki bodo izhajale iz smernic nosilcev
urejanja prostora, po potrebi tudi strokovne podlage v zvezi z ukrepi v času
gradnje. 
(3) Podlaga za izdelavo predloga državnega lokacijskega
načrta je geodetski načrt, izdelan v skladu s Pravilnikom o geodetskem načrtu
(Uradni list RS, št. 40/04). Predlog državnega lokacijskega načrta mora
vsebovati tudi podatke o lastnikih in imetnikih drugih stvarnih pravic na
zemljiščih in nepremičninah. 
(4) V postopku priprave državnega lokacijskega načrta Zavod
za varstvo kulturne dediščine Slovenije zagotovi izdelavo strokovnih zasnov s
področja kulturne dediščine v skladu z zakonom, ki ureja varstvo kulturne
dediščine, in jih posreduje Ministrstvu za okolje in prostor, Uradu za prostorski
razvoj (v nadaljnjem besedilu: Urad). 
(5) V postopku priprave državnega lokacijskega načrta Zavod
Republike Slovenije za varstvo narave izdela naravovarstvene smernice v skladu
z zakonom, ki ureja ohranjanje narave, in jih posreduje Uradu.
6. člen
(pridobitev pogojev, soglasij in mnenj)
Organi in organizacije, ki morajo pred začetkom priprave
osnutka državnega lokacijskega načrta podati smernice za njegovo pripravo ter
soglasja in mnenja k dopolnjenemu osnutku državnega lokacijskega načrta, so: 
1.     
Ministrstvo za notranje zadeve, Direktorat za policijo in druge
varnostne naloge, 
2.     
Ministrstvo za notranje zadeve, Policija, Generalna policijska uprava, 
3.     
Ministrstvo za obrambo, Inšpektorat Republike Slovenije za varstvo pred
naravnimi in drugimi nesrečami, 
4.     
Ministrstvo za obrambo, Direktorat za obrambne zadeve, 
5.     
Ministrstvo za obrambo, Uprava Republike Slovenije za zaščito in
reševanje, 
6.     
Ministrstvo za kmetijstvo, gozdarstvo in prehrano, Direktorat za
gozdarstvo, lov in ribištvo, 
7.     
Ministrstvo za kmetijstvo, gozdarstvo in prehrano, Direktorat za
kmetijstvo, 
8.     
Ministrstvo za kulturo, Direktorat za kulturno dediščino, 
9.     
Ministrstvo za okolje in prostor, Direktorat za okolje, 
10.  
Ministrstvo za okolje in prostor, Agencija Republike Slovenije za okolje
– Sektor za varstvo okolja, 
11.  
Ministrstvo za okolje in prostor, Agencija Republike Slovenije za okolje
– Sektor za upravljanje z vodami, 
12.  
Ministrstvo za okolje in prostor, Agencija Republike Slovenije za okolje
– Sektor za ohranjanje narave, 
13.  
Ministrstvo za gospodarstvo, Direktorat za energijo, 
14.  
Ministrstvo za promet, Direkcija Republike Slovenije za ceste, 
15.  
Ministrstvo za promet, Direktorat za železnice, 
16.  
Javna agencija za železniški promet Republike Slovenije, 
17.  
Zavod Republike Slovenije za varstvo narave, 
18.  
Zavod za varstvo kulturne dediščine, 
19.  
Zavod za ribištvo Slovenije, 
20.  
20. Zavod za gozdove Republike Slovenije, 
21.  
ELES, Elektro-Slovenija, d.o.o., 
22.  
Telekom Slovenije, Ljubljana, 
23.  
Geoplin plinovodi, d.o.o., Ljubljana, 
24.  
Elektro Maribor, d.d., OE Ptuj, 
25.  
Komunalno podjetje Ormož, d.d., 
26.  
Občina Ormož in njene službe v delih, kjer so upravljavci komunalne in
druge infrastrukture, 
27.  
drugi organi in organizacije, za katere se v postopku priprave državnega
lokacijskega načrta izkaže, da rešitve posegajo v njihovo delovno področje.
7. člen
(organizacija dela)
(1) Postopek priprave državnega lokacijskega načrta vodi
Ministrstvo za okolje in prostor, Urad za prostorski razvoj, Ljubljana,
Dunajska 21. 
(2) Investitor posega v prostor je Republika Slovenija.
Naloge investitorja opravlja Ministrstvo za javno upravo, Direktorat za
investicije, nepremičnine in skupne službe državne uprave, Ljubljana,
Gregorčičeva 27a (v nadaljnjem besedilu: Direktorat za investicije). 
(3) Naročnik izdelave strokovnih podlag in državnega
lokacijskega načrta je Direktorat za investicije. 
(4) Naročnik izbere izdelovalca na podlagi oddaje javnih
naročil, v skladu z Zakonom o javnih naročilih (Uradni list RS, št. 36/04).
Direktorat za investicije po izbiri izdelovalca državnega lokacijskega načrta
na Urad dostavi podatke o izbranem izdelovalcu (podjetje, poimenski seznam
odgovornih nosilcev). Izbrani izdelovalec mora zagotoviti ustrezno
interdisciplinarno ekipo, ki jo obvezno sestavljajo univ. dipl. inž.
arhitekture in krajinske arhitekture, univ. dipl. inž. gradbeništva in po
potrebi tudi strokovnjaki drugih ustreznih strok. 
(5) Direktorat za investicije mora v celotnem postopku
priprave državnega lokacijskega načrta po lastni presoji ali na zahtevo Urada
seznanjati slednjega z vsemi vsebinskimi rešitvami in morebitnimi dilemami ter
z vsemi izdelanimi strokovnimi podlagami.
8. člen
(postopki in roki)
Udeleženci v postopku priprave državnega lokacijskega načrta
opravijo naslednja dejanja v rokih, kot sledi: 
-       
K idejni rešitvi mejnega prehoda pridobi Urad pogoje organov in
organizacij, določenih v 6. členu tega odloka. Gradivo za pridobivanje pogojev
zagotovi Direktorat za investicije. Rok za določitev pogojev je 30 dni. 
-       
Izdelovalec državnega lokacijskega načrta (v nadaljnjem besedilu:
izdelovalec) pripravi analizo pogojev z usmeritvami za izdelavo strokovnih
podlag. Analizo in usmeritve potrdi Urad. 
-       
Ob upoštevanju pridobljenih pogojev, analize pogojev in usmeritev za
izdelavo strokovnih podlag pridobi Direktorat za investicije vse strokovne
podlage, določene v 5. členu tega odloka. 
-       
Izdelovalec izdela osnutek državnega lokacijskega načrta 21 dni potem,
ko so izdelane vse strokovne podlage. 
-       
Urad zagotovi strokovni pregled osnutka državnega lokacijskega načrta. 
-       
Ministrstvo za okolje in prostor z objavo v uradnem glasilu na krajevno
običajen način obvesti javnost o razgrnitvi ter kraju in času obravnave ter
posreduje osnutek državnega lokacijskega načrta Občini Ormož. 
-       
Osnutek državnega lokacijskega načrta se javno razgrne na Uradu in v
Občini Ormož. Javna razgrnitev traja 15 dni. 
-       
Urad v času javne razgrnitve organizira javno obravnavo osnutka
državnega lokacijskega načrta. 
-       
V času javne razgrnitve in javnih obravnav občina evidentira vse pisne
in ustne pripombe vseh zainteresiranih organov, organizacij in posameznikov. 
-       
V 15 dneh po končani javni razgrnitvi posreduje občina ministru za
okolje in prostor vse pripombe in predloge z javne razgrnitve in javnih
obravnav, skupaj z mnenjem občine. Če v tem roku minister za okolje in prostor
ne prejme pripomb z javne razgrnitve in mnenja občine, se šteje, da na osnutek
državnega lokacijskega načrta ni pripomb oziroma da je ta usklajen. 
-       
Urad v sodelovanju z investitorjem in izdelovalcem državnega
lokacijskega načrta prouči pripombe in predloge z javne razgrnitve, oblikuje
predlog stališč glede upoštevanja oziroma neupoštevanja posameznih pripomb in
predlogov z obrazložitvijo razlogov in z njimi seznani občino. 
-       
O utemeljenosti pripomb odloči Vlada Republike Slovenije, na predlog
pristojnega ministra v roku 15 dni. 
-       
Na podlagi stališč do pripomb in predlogov z javne razgrnitve pridobi
Direktorat za investicije morebitne spremembe in dopolnitve strokovnih podlag. 
-       
Izdelovalec državnega lokacijskega načrta izdela dopolnjen osnutek
državnega lokacijskega načrta 15 dni potem, ko so izdelane vse morebitne
spremembe in dopolnitve strokovnih podlag. 
-       
K dopolnjenemu osnutku državnega lokacijskega načrta pridobi Urad
soglasja in mnenja organov in organizacij, določenih v 6. členu tega odloka.
Gradivo za pridobivanje soglasij in mnenj zagotovi Direktorat za investicije.
Rok za izdajo soglasja ali mnenja je 15 dni. 
-       
Minister za okolje in prostor v soglasju s Direktoratom za investicije
posreduje usklajen dopolnjen osnutek državnega lokacijskega načrta, skupaj s
predlogom stališč do pripomb in predlogov z javne razgrnitve, Vladi Republike
Slovenije v obravnavo in sprejem. 
-       
Vlada Republike Slovenije sprejme državni lokacijski načrt z uredbo, ki
jo objavi v Uradnem listu Republike Slovenije. 
-       
S sprejemom državnega lokacijskega načrta se šteje, da so prostorske
sestavine dolgoročnega in srednjeročnega plana Občine Ormož spremenjene in
dopolnjene v delu in za območje, ki ga določa državni lokacijski načrt. 
-       
Z uveljavitvijo državnega lokacijskega načrta prenehajo veljati državni
in občinski prostorski izvedbeni akti za ureditveno območje državnega
lokacijskega načrta.
9. člen
(sredstva za izdelavo državnega lokacijskega načrta)
Direktorat za investicije zagotovi vsa sredstva, potrebna za
izdelavo strokovnih podlag in izdelavo državnega lokacijskega načrta.
10. člen
(veljavnost)
Ta odlok začne veljati naslednji dan po objavi v Uradnem
listu Republike Slovenije.
Št. 00719-32/2005/6
Ljubljana, dne 5. maja 2005.
EVA 2005-2511-0009
Vlada Republike Slovenije
Janez Janša l. r.
Predsednik