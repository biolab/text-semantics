1. člen
S tem pravilnikom se sprejme gozdnogospodarski načrt gozdnogospodarske
enote Kolpska dolina-Banja Loka (2004–2013),
št. 06-13/04 z dne 30. maja 2005, ki ga je za obdobje od 1. januarja 2004 do
31. decembra 2013 izdelal Zavod za gozdove Slovenije, Območna enota Kočevje.
2. člen
Gozdnogospodarska enota Kolpska dolina-Banja Loka, ki meri
8.290,76 ha, se nahaja v Gozdnogospodarskem območju Kočevje, v občinah Kočevje,
Osilnica, Loški Potok in Kostel, oziroma v katastrskih občinah Žurge, Osilnica,
Bosljiva Loka, Suhor, Briga, Banja Loka, Vrh, Fara, Pirče in Kuželj.
3. člen
V gozdnogospodarski enoti Kolpska dolina-Banja Loka je z dnem
1. januarjem 2004 ugotovljeno naslednje stanje gozdov:
A)    
površina: 6.805,76 ha, od katere je:
- 
4.799,47 ha večnamenskih gozdov, 21,58 ha gozdov s posebnim namenom, v
katerih gozdnogospodarski ukrepi niso dovoljeni, in 1.984,71 varovalnih gozdov;
- 
1.090,55 ha državnih gozdov, 27,18 ha občinskih gozdov, 5.679,82 ha
zasebnih gozdov v lasti fizičnih oseb in 8,21 ha zasebnih gozdov v lasti
pravnih oseb;
B)    
lesna zaloga: 209,6 m3/ha, od tega 66,8 m3/ha
iglavcev in 142,8 m3/ha listavcev;
C)   
tekoči letni prirastek:  5,67 m3/ha, od tega 1,56 m3/ha
iglavcev in 4,11 m3/ha listavcev.
4. člen
(1) V gozdnogospodarskem načrtu gozdnogospodarske enote
Kolpska dolina-Banja Loka (2004–2013)
je ob upoštevanju usmeritev iz gozdnogospodarskega načrta Gozdnogospodarskega območja
Kočevje, izdelanega za obdobje od 1. januarja 2001 do 31. decembra 2010,
ugotovljenega stanja gozdov, analize preteklega gospodarjenja, zakonitosti razvoja
gozdov ter pridobljenih spoznanj pri spremljanju razvoja gozdov v
gozdnogospodarski enoti Kolpska dolina-Banja Loka določeno, da so najbolj
poudarjene funkcije gozdov, ki določajo način gospodarjenja z gozdom,
-       
proizvodne funkcije na površini 3.341,43 ha,
-       
ekološke funkcije na površini 1.838,19 ha ter
-       
socialne funkcije na površini 54,73 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Kolpska dolina-Banja Loka
(2004–2013) določeni cilji gospodarjenja
z gozdom in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Kolpska dolina-Banja Loka za obdobje od 1.
januarja 2004 do 31. decembra 2013 določeni naslednji ukrepi:
-       
najvišji možni posek v višini 193.994 m3, od tega 65.564 m3
iglavcev in 128.430 m3 listavcev,
-       
gojitvena dela, potrebna za ohranitev in razvoj gozdov, na površini
401,14 ha,
-       
nega mlajšega drogovnjaka na površini 165,57 ha,
-       
varstvo pred divjadjo, in sicer zaščita s premazom na površini 41,41 ha,
individualna zaščita s 685 tulci ter vzdrževanje zaščitnih ograj v dolžini
2.500 m,
-       
ostala varstvena dela v obsegu 250 delovnih dni,
-       
nega habitatov prosto živečih živali, in sicer vzdrževanje travinj na
površini 304,8 ha ter vzdrževanje vodnih površin v obsegu 210 delovnih dni.
(2) V gozdnogospodarskem načrtu gozdnogospodarske enote
Kolpska dolina-Banja Loka (2004–2013)
so določeni ukrepi in načini njihove izvedbe tudi na ravneh gospodarskih razredov
in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Kolpska dolina-Banja Loka v obdobju
od uveljavitve tega pravilnika do 31. decembra 2013 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Kolpska dolina-Banja Loka (2004–2013).
7. člen
Po en izvod gozdnogospodarskega načrta gozdnogospodarske enote
Kolpska dolina-Banja Loka (2004–2013) je
na vpogled na sedežu Zavoda za gozdove Slovenije, Območne enote Kočevje, Rožna
ulica 39, Kočevje, na sedežu Zavoda za gozdove Slovenije, Krajevne enote
Kolpska dolina, Vas 1, Vas, in na Ministrstvu za kmetijstvo, gozdarstvo in
prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote
Kolpska dolina-Banja Loka (2004–2013).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-06-11/2001/6
Ljubljana, dne 8. avgusta 2005.
EVA 2005-2311-0119
Marija Lukačič l. r.
Ministrica za kmetijstvo, gozdarstvo in prehrano