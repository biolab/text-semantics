1. člen
S tem pravilnikom se sprejme
gozdnogospodarski načrt gozdnogospodarske enote Preddvor (2012–2021), št.
03-06/12 z dne 4. 9. 2012, ki ga je za obdobje od 1. januarja 2012 do
31. decembra 2021 izdelal Zavod za gozdove Slovenije, Območna enota Kranj.
2. člen
Gozdnogospodarska enota Preddvor, ki meri
11.830,53 ha, se nahaja v Gozdnogospodarskem območju Kranj, v občinah
Preddvor, Naklo, Kranj in Šenčur, oziroma v katastrskih občinah Tupaliče, Breg
ob Kokri, Bela, Babni vrt, Predoslje, Suha, Struževo, Kranj, Rupa, Kokrica,
Srednja vas, Golnik, Tenetiše, Vojvodin boršt I, Vojvodin boršt II, Duplje,
Podbrezje, Žeje, Strahinj, Naklo, Okroglo, Pivka in Goriče.
3. člen
V gozdnogospodarski enoti Preddvor je s
1. januarjem 2012 ugotovljeno naslednje stanje gozdov:
a)     lastništvo: 91,36 % zasebnih gozdov v lasti fizičnih ali pravnih
oseb, 7,95 % državnih gozdov in 0,70 % gozdov lokalnih skupnosti;
b)     površina: 6.671,87 ha, od katere je 4.846,20 ha večnamenskih
gozdov, 123,60 ha gozdov s posebnim namenom, v katerih gozdnogospodarski ukrepi
niso dovoljeni, 782,87 ha gozdov s posebnim namenom, v katerih so
gozdnogospodarski ukrepi dovoljeni, in 919,20 ha varovalnih gozdov;
c)     lesna zaloga: 342,2 m³/ha, od tega 202,6 m³/ha iglavcev in 139,7 m³/ha
listavcev;
d)     tekoči letni prirastek: 8,45 m³/ha, od tega 5,01 m³/ha iglavcev in
3,44 m³/ha listavcev.
4. člen
(1) V gozdnogospodarskem načrtu
gozdnogospodarske enote Preddvor (2012–2021) je na podlagi ugotovljenega stanja
gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Preddvor določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 5.343,03 ha,
-       
ekološke funkcije na površini 1.858,76 ha in
-       
socialne funkcije na površini 936,68 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Preddvor (2011–2020) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Preddvor za
obdobje od 1. januarja 2012 do 31. decembra 2021 določeni naslednji
ukrepi:
-       
najvišji možni posek v višini 506.997 m³, od tega 344.647 m³ iglavcev in
162.350 m³ listavcev,
-       
gojitvena dela, potrebna za ohranitev in razvoj gozdov na površini
771,30 ha,
-       
nega drogovnjaka na površini 114,48 ha,
-       
varstvena dela, potrebna za zaščito pred divjadjo in sicer zaščita s
premazom na površini 173,9 ha, zaščita sadik gozdnega drevja z 12.980 tulci ter
zaščita z 2.355 m ograje,
-       
varstvena dela, potrebna za zaščito pred boleznimi in žuželkami, v
obsegu 320 delovnih dni,
-       
varstvena dela, potrebna za zaščito pred erozijo, v obsegu 100 delovnih
dni,
-       
varstvena dela, potrebna za zaščito pred požari, v obsegu 5 delovnih dni
in
-       
nega habitatov prosto živečih živali in sicer vzdrževanje grmišč na
površini 3,50 ha, vzdrževanje travinj na površini 365,50 ha.
(2) V gozdnogospodarskem načrtu
gozdnogospodarske enote Preddvor (2012–2021) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Preddvor v
obdobju od uveljavitve tega pravilnika do 31. decembra 2021 se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Preddvor (2012–2021).
7. člen
Po en izvod gozdnogospodarskega načrta
gozdnogospodarske enote Preddvor (2012–2021) je na vpogled na sedežu Zavoda za
gozdove Slovenije, Območne enote Kranj, Cesta Staneta Žagarja 27b, Kranj, na
sedežu Zavoda za gozdove Slovenije, Krajevne enote Kranj, Cesta Staneta Žagarja
27b, Kranj in na Ministrstvu za kmetijstvo in okolje, Dunajska 22, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Preddvor (2012–2021).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-602/2012
Ljubljana, dne 28. januarja 2013
EVA 2012-2330-0078
Franc Bogovič l.r.
Minister za kmetijstvo in okolje