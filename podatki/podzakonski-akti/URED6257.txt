1. člen
(1) S to uredbo se določa najvišja cena proizvodov in
storitev, razvrščenih v Uredbi (ES) št. 451/2008 Evropskega parlamenta in Sveta
z dne 23. aprila 2008 o novi statistični klasifikaciji proizvodov po
dejavnosti (CPA) in razveljavitvi Uredbe Sveta (EGS) št. 3696/93 (UL L št. 145
z dne 4. 6. 2008, str. 65) v podrazredih:
-      
36.00 voda,
-      
37.00 ravnanje z odplakami,
-      
38.00 zbiranje in odvoz odpadkov ter ravnanje z njimi.
(2) Pri dejavnostih iz prejšnjega odstavka se cene
storitev obveznih občinskih gospodarskih javnih služb varstva okolja, ki so
bile oblikovane v skladu z veljavnimi predpisi o oblikovanju cen storitev
obveznih občinskih gospodarskih javnih služb varstva okolja in določene na dan
28. februarja 2012, določijo kot najvišje.
2. člen
Ne glede na drugi odstavek prejšnjega člena se lahko v
primeru povišanja stroškov okoljskih dajatev, plačila za vodno pravico,
nadomestila za zmanjšanje dohodka iz kmetijske dejavnosti ali vodnih povračil
cena storitve obvezne občinske gospodarske javne službe varstva okolja poviša,
in sicer za največ višino povišanja stroškov okoljskih dajatev, plačila za
vodno pravico, nadomestila za zmanjšanje dohodka iz kmetijske dejavnosti ali
vodnih povračil.
3. člen
Ta uredba začne veljati 28. avgusta 2012 in velja do
31. decembra 2012.
Št. 00726-25/2012
Ljubljana, dne 27. avgusta 2012
EVA 2012-2130-0055
Vlada Republike
Slovenije
Janez Janša l.r.
Predsednik