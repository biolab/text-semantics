I
S tem odlokom se ustanovi Svet za
radiodifuzijo, opredeli sestava in trajanje njegovega mandata in določi višina povračila stroškov in
nagrade članom Sveta za radiodifuzijo za opravljeno delo.
II
Ustanovi se Svet za radiodifuzijo (v
nadaljnjem besedilu: svet).
Svet je neodvisno strokovno telo, ki izvaja
naloge, ki po zakonu o medijih (Uradni list RS, št. 35/01) sodijo v njegovo
pristojnost.
III
Svet sestavlja sedem članov, ki jih na
podlagi javnega poziva imenuje Državni zbor. Na javni poziv se lahko javijo
kandidati s področja prava, telekomunikacij in informatike, avdiovizualne
kulture, ekonomije, novinarstva in komunikologije.
Svet ima predsednika, ki ga imenujejo člani
sveta izmed sebe.
Mandat predsednika in članov je pet (5)
let. Po izteku mandata so lahko ponovno imenovani.
IV
Člane sveta imenuje Državni zbor s sklepom.
V
Način dela svet opredeli s poslovnikom, ki
ga sprejme na prvi seji.
VI
Za svoje delo imajo člani sveta pravico do
povračila stroškov in nagrade.
Za povračilo stroškov se uporabljajo
predpisi, ki urejajo te pravice za zaposlene v državnih organih v višini, ki jo
določa zakon o višini povračil stroškov v zvezi z delom in nekaterih drugih
osebnih prejemkov (Uradni list RS, št. 87/97, 9/98 in 48/01).
Mesečna nagrada, ki je sorazmerna obsegu
opravljenega dela, znaša za člane največ do 235,82 EUR, in se od 1. januarja
2008 usklajuje z letno stopnjo inflacije.
Za predsednika znaša mesečna nagrada največ
do trikratne višine navedenega zneska. Kriteriji za višino nagrade se
opredelijo s poslovnikom, konkretno višino pa določi Svet.

Odlok o ustanovitvi Sveta za radiodifuzijo
(Uradni list RS, št. 62/01)
vsebuje naslednjo prehodno in končno določbo:
»VII
Prvo sejo sveta skliče dosedanji predsednik
sveta za radiodifuzijo Republike Slovenije v roku 15 dni po pričetku
veljavnosti tega odloka.
Po preteku prvega mandata sveta, skliče
prvo sejo sveta v novi sestavi dotedanji predsednik sveta.
VIII
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah Odloka o ustanovitvi Sveta
za radiodifuzijo (Uradni list RS, št. 115/06) vsebuje naslednjo končno določbo:
»2.
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi Odloka o ustanovitvi Sveta
za radiodifuzijo (Uradni list RS, št. 100/07) vsebuje naslednjo končno določbo:
»2.
Ta odlok začne veljati naslednji dan po
objavi v Uradnem listu Republike Slovenije, uporablja pa se od 1. januarja 2008
dalje.«.

Odlok o spremembi Odloka o ustanovitvi Sveta
za radiodifuzijo (Uradni list RS, št. 30/12) vsebuje naslednjo končno določbo:
»2.
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi Odloka o ustanovitvi Sveta
za radiodifuzijo (Uradni list RS, št. 18/16)
vsebuje naslednjo končno določbo:
»2. 
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi Odloka o ustanovitvi Sveta
za radiodifuzijo (Uradni list RS, št. 30/16)
vsebuje naslednjo končno določbo:
»2. 
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah Odloka o ustanovitvi Sveta
za radiodifuzijo (Uradni list RS, št. 9/17)
vsebuje naslednjo prehodno in končno določbo:
»3.
Sedanji člani sveta, imenovani z Odlokom o
spremembi Odloka o ustanovitvi Sveta za radiodifuzijo (Uradni list RS,
št. 30/12), Odlokom o spremembi Odloka o ustanovitvi Sveta za
radiodifuzijo (Uradni list RS, št. 18/16) in Odlokom o spremembi Odloka o
ustanovitvi Sveta za radiodifuzijo (Uradni list RS, št. 30/16),
nadaljujejo delo do izteka mandata. 
4.
Ta odlok začne veljati naslednji dan po
objavi v Uradnem listu Republike Slovenije.«.