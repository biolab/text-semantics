1. člen
(predmet urejanja)
S tem pravilnikom se določa obseg sredstev, ki ga javni
gospodarski zavod Protokolarne storitve Republike Slovenije (v nadaljnjem
besedilu: JGZ Brdo) lahko nameni za plačilo delovne uspešnosti iz naslova
prodaje blaga in storitev na trgu, kot so opredeljeni v prvem in drugem
odstavku 6. člena Uredbe o delovni uspešnosti iz naslova prodaje blaga in
storitev na trgu.
2. člen
(obseg sredstev)
V JGZ Brdu znaša obseg sredstev za plačilo delovne uspešnosti
iz naslova prodaje blaga in storitev na trgu največ 50 % dosežene razlike med
prihodki in odhodki od prodaje blaga in storitev na trgu.

Pravilnik o določitvi obsega sredstev za
delovno uspešnost iz naslova prodaje blaga in storitev na trgu v javnem
gospodarskem zavodu Protokolarne storitve Republike Slovenije (Uradni list RS,
št. 4/16) vsebuje naslednjo končno določbo:
»3. člen
(začetek veljavnosti)
Ta pravilnik začne veljati naslednji dan po objavi v Uradnem listu
Republike Slovenije, uporabljati pa se začne 1. februarja 2016.«.

Pravilnik o spremembi Pravilnika o določitvi
obsega sredstev za delovno uspešnost iz naslova prodaje blaga in storitev na
trgu v javnem gospodarskem zavodu Protokolarne storitve Republike Slovenije
(Uradni list RS, št. 28/23) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po objavi v Uradnem
listu Republike Slovenije.«.