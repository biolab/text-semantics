I. TEMELJNE DOLOČBE
1. člen
Stanovanjska zbornica Slovenije (v
nadaljevanju: SZS) je samostojno strokovno združenje za:
-       
spremljanje in obravnavo problematike pridobivanja in oddajanja najemnih
stanovanj s ciljem izboljšanja stanovanjske oskrbe v Republiki Sloveniji,
-       
spremljanje upravljanja in gospodarjenja s fondom najemnih stanovanj,
-       
spremljanje ponudbe in povpraševanja na trgu najemnih stanovanj,
-       
zagotavljanje strokovne pomoči in informacijske baze svojim članom,
pomembne za izboljšanje poslovanja svojih članov,
-       
izvajanje javnih pooblastil, katere ji poveri država,
-       
zastopanje interesov svojih članov.
2. člen
SZS se ustanavlja zaradi boljše povezanosti
vseh subjektov, ki so ustanovljeni oziroma organizirani z osnovnim namenom
zagotavljanja vseh vrst najemnih stanovanj na območju Republike Slovenije in
zaradi zagotavljanja boljše kvalitete opravljanja stanovanjskih storitev.
3. člen
Stanovanjska zbornica Slovenije je pravna
oseba.
4. člen
Ime zbornice je: Stanovanjska zbornica
Slovenije.
Skrajšana označba imena je: SZS.
Sedež SZS je v Ljubljani.
5. člen
SZS ima žig okrogle oblike z navedbo imena
in sedeža.
II. ČLANSTVO, PRAVICE IN OBVEZNOSTI ČLANOV
6. člen
Članstvo v SZS je prostovoljno.
7. člen
Člani SZS so lahko:
-       
stanovanjski skladi,
-       
neprofitne stanovanjske organizacije,
-       
lokalne skupnosti, na območju katerih niso ustanovljeni stanovanjski
skladi,
-       
upravniki stanovanj,
-       
lastniki najemnih stanovanj in drugi, ki opravljajo stanovanjske
storitve ter bodo članstvo v SZS ocenili za koristno.
8. člen
Pravice članov so:
-       
aktivna in pasivna volilna pravica v organe SZS;
-       
dajanje pobud in predlogov v zvezi s sprejemanjem zakonov in
podzakonskih aktov, zlasti s področja stanovanjskega gospodarstva, s katerimi
se uveljavlja vpliv članov SZS in zagotavlja boljša stanovanjska oskrba;
-       
sodelovanje pri pripravi zborničnih stališč in predlogov;
-       
uporaba storitev SZS;
-       
informiranost glede vseh pomembnih vprašanj s področja delovanja SZS.
9. člen
Obveznosti članov so:
-       
izvajanje sprejetih sklepov;
-       
spoštovanje kodeksa etike in dobrih poslovnih običajev;
-       
izmenjava informacij za potrebe izvajanja dejavnosti in uresničevanja
interesov članov;
-       
redno plačevanje članarine.
10. člen
Član SZS postane vsak, ki izpolnjuje pogoje
za včlanitev po določbah tega statuta in podpiše izjavo o včlanitvi v SZS ter
sprejemu statuta SZS.
11. člen
Članstvo v SZS preneha z:
-       
izstopom ali
-       
izključitvijo.
Član lahko kadarkoli izstopi iz SZS s tem,
da mora predhodno poravnati obveznosti, ki jih ima do SZS.
Član je lahko na predlog upravnega odbora
ali častnega sodišča izključen iz SZS zaradi kršitve določb statuta in
odločitev organov SZS. O izključitvi odloča skupščina.
III. NALOGE SZS
12. člen
Naloge SZS so:
1.     
spremljanje zakonodaje in dajanje pobud ter predlogov pri sprejemanju in
spremembah zakonodaje, ki neposredno ali posredno vpliva na stanovanjsko
gospodarstvo in stanovanjsko politiko;
2.     
sodelovanje pri pripravi in sprejemanju zakonov in drugih predpisov s
področja stanovanjskega gospodarstva in stanovanjske politike in oblikovanje stališč
in predlogov k predlogom predpisov s tega področja;
3.     
oblikovanje stališč in predlogov glede stanovanjske politike na podlagi
analiz in ocen stanja najemnih stanovanj na celotnem in posameznih območjih v
Republiki Sloveniji;
4.     
spremljanje in obravnavanje problematike na področju gradnje, prenove in
drugih oblik pridobivanja najemnih stanovanj;
5.     
spremljanje in obravnavanje problematike na področju oddajanja stanovanj
s poudarkom na področju oddajanja neprofitnih in socialnih stanovanj;
6.     
spremljanje in obravnavanje problematike v zvezi z gospodarjenjem in
vzdrževanje stanovanjskih in drugih objektov ter urejanje njihovega okolja;
7.     
zbiranje analitičnih podatkov s področja stanovanjske oskrbe;
8.     
sodelovanje in strokovna pomoč s področja delovanja članov;
9.     
usklajevanje interesov med lastniki in uporabniki stanovanj ter
upravniki in izvajalci storitev;
10.  
nudenje potrebnih informacij, pomembnih za poslovne odločitve svojih
članov;
11.  
sodelovanje z Gospodarsko zbornico Slovenije, Združenjem za poslovanje z
nepremičninami in drugimi organizacijami s področja stanovanjske oskrbe;
12.  
zastopanje in usklajevanje interesov članov pri državnih organih, na
željo člana pa tudi pri organih lokalnih skupnosti;
13.  
spremljanje izvajanja kodeksa etike in dobrih poslovnih običajev;
14.  
izvajanje javnih pooblastil, ki jih SZS poveri država;
15.  
članstvo v mednarodnih strokovnih združenjih in organizacijah;
16.  
organizacija raznih oblik izobraževanja članov ter organizacija
tematskih srečanj članov in ostalih zainteresiranih;
17.  
sodelovanje z asociacijami, ki so ustanovljene za varstvo pravic
najemnikov;
18.  
opravljanje drugih nalog v skladu s programi dela.
IV. ORGANIZACIJA IN ORGANI SZS
13. člen
Organi SZS so: 
1.     
skupščina; 
2.     
predsednik SZS; 
3.     
upravni odbor; 
4.     
nadzorni odbor in 
5.     
častno razsodišče. 
Mandat predstavnikov članov v organih SZS
je vezan na članstvo institucije iz 7. člena statuta SZS. V primeru odsotnosti
izvoljenega predstavnika v organih SZS, ga lahko nadomešča drugi predstavnik iz
iste institucije.
1. Skupščina
14. člen
Skupščina je najvišji organ SZS. Sestavlja
jo po en predstavnik vsakega člana.
Predstavniki se na skupščini izkažejo s
pooblastilom.
Glasovalne pravice uresničujejo člani na
način, ki je določen s tem statutom.
15. člen
Skupščina SZS:
1.     
sprejema statut in njegove spremembe;
2.     
voli predsednika in podpredsednika skupščine, predsednika SZS, upravni
in nadzorni odbor ter častno sodišče;
3.     
na predlog predsednika SZS imenuje podpredsednika SZS;
4.     
sprejema program dela in finančni načrt SZS;
5.     
sprejema zaključni račun in letno poročilo o delu SZS;
6.     
sprejema kodeks etike;
7.     
določa višino članarine;
8.     
odloča o izključitvi iz članstva;
9.     
sprejema poslovnik o svojem delu in opravlja druge naloge v skladu s
programi in odločitvami skupščine.
16. člen
Skupščina se mora sestati najmanj enkrat
letno.
Skupščino sklicuje in vodi predsednik zbornice,
v njegovi odsotnosti pa njegov podpredsednik.
Mandat predsednika in podpredsednika
skupščina traja 4 leta.
Predsednik skupščine mora sklicati
skupščino v 30 dneh, če to zahteva upravni odbor oziroma najmanj 1/5 članov
skupščine.
17. člen
Skupščina je sklepčna, če so na njej
prisotni predstavniki članov, katerih glasovi predstavljajo več kot petdeset
odstotkov glasov vseh članov. 
Kolikor skupščina ob času sklica ni
sklepčna, se njen pričetek odloži za 30 minut, v tem času se lahko obravnavajo
gradiva, nakar je skupščina sklepčna ne glede na število prisotnih članov in
njihovih glasov, če so člani na to posebej opozorjeni z vabilom na skupščino.
18. člen
Pri izvajanju pristojnosti skupščine imajo
člani skupščine naslednje število glasov:
1.     
vsak član ima po en glas;
2.     
člani, ki so lastniki stanovanj oziroma po posebni pogodbi posedujejo
ali kako drugače razpolagajo s stanovanji v imenu lastnikov, pridobijo dodatne
glasove glede na število teh stanovanj, in sicer:
- 
en dodaten glas, če so lastniki oziroma razpolagajo s 100 do 250
stanovanji;
- 
dva dodatna glasova, če so lastniki oziroma razpolagajo z 250 do 450
stanovanji;
- 
tri dodatne glasove, če so lastniki oziroma razpolagajo z 450 do 1000
stanovanji,
- 
štiri dodatne glasove, če so lastniki oziroma razpolagajo z nad 1000
stanovanji,
- 
člani, ki so kot (javni ali drugi) skladi organizirani na nivoju države,
imajo štiri dodatne glasove.
Sklepi skupščine se ob upoštevanju določil
prejšnjega odstavka sprejemajo z navadno večino glasov navzočih članov, razen v
primerih iz 1., 6. in 8. točke 15. člena, kjer se odločitev sprejme z 2/3
večino glasov navzočih članov.
19. člen
Pri odločanju o zadevah, v katerih imajo
člani-lastniki najemnih stanovanj in ostali člani SZS zaradi kolizije interesov
nasprotujoča stališča, ne sme priti do preglasovanja. V teh primerih se lahko
sprejmeta dve ločeni stališči, ki se obvezno posebej obrazložita.
2. Upravni odbor
20. člen
Upravni odbor SZS je izvršilni organ.
21. člen
Upravni odbor SZS šteje sedem članov. Člani
se izvolijo z upoštevanjem regijske zastopanosti članov in njihove različnosti
glede statusa iz 7. člena tega statuta.
Predsednik SZS je po funkciji predsednik
upravnega odbora, podpredsednik SZS pa je po funkciji podpredsednik upravnega odbora.
Mandat upravnega odbora traja 4 leta.
22. člen
Upravni odbor opravlja sledeče naloge:
-       
obravnava in sprejema predloge gradiv in odločitev za skupščino SZS;
-       
na predlog predsednika obravnava in sprejema predlog programa dela in
predlog finančnega načrta SZS in ju pošlje v sprejem skupščini;
-       
na predlog predsednika obravnava in sprejema predlog zaključnega računa
in poročila o delu v preteklem letu in ju pošlje v sprejem skupščini SZS;
-       
imenuje in razrešuje sekretarja SZS;
-       
sprejema pravilnik o notranji organizaciji strokovne službe SZS;
-       
pripravlja predloge aktov in sklepov ter jih posreduje v sprejem
skupščini;
-       
opravlja druge naloge v skladu s tem statutom, programom dela in
zadolžitvami skupščine SZS.
23. člen
Upravni odbor sklicuje in vodi predsednik
SZS.
Seja upravnega odbora je sklepčna, če se je
udeleži večina članov, odloča pa z večino prisotnih članov. V primeru enakega
števila glasov odloča glas predsednika Stanovanjske zbornice Slovenije.
3. Predsednik SZS
24. člen
Predsednika SZS imenuje skupščina SZS.
Mandat predsednika traja štiri leta in je
vezan na mandat UO.
Po preteku mandata je predsednik lahko
ponovno imenovan za predsednika SZS.
25. člen
Predsednik SZS:
-       
vodi in predstavlja SZS;
-       
zastopa in predstavlja SZS v premoženjskih in drugih poslih, in sicer do
višine 5,000.000 SIT brez omejitev, nad to višino pa po sklepu upravnega
odbora;
-       
predlaga skupščini SZS imenovanje podpredsednika SZS;
-       
sprejema poslovodne odločitve o finančnih, organizacijskih in ostalih
vprašanjih v skladu s finančnim načrtom in programom dela SZS,
-       
izvršuje finančni načrt in program dela SZS
-       
za izvajanje nalog iz druge, četrte in pete alinee tega člena lahko
pooblasti sekretarja SZS.
26. člen
Skupščina lahko razreši predsednika pred
potekom mandata iz sledečih razlogov:
-       
če odstopi;
-       
če ravna v nasprotju s programom dela SZS;
-       
če krši določbe statuta in ostalih aktov SZS.
Način razrešitve in ugotovitve razlogov za
razrešitev določa ustrezen akt SZS.
4. Nadzorni odbor
27. člen
Nadzorni odbor sestavljajo trije člani.
Člane nadzornega odbora imenuje skupščina.
Člani izmed sebe na prvi seji imenujejo predsednika nadzornega odbora.
Mandat nadzornega odbora traja 4 leta.
28. člen
Članstvo v nadzornem odboru ni združljivo s
članstvom v upravnem odboru. Član nadzornega odbora tudi ne more postati
sekretar SZS.
29. člen
Nadzorni odbor kontrolira finančno in
materialno poslovanje SZS in o tem poroča skupščini.
30. člen
Nadzorni odbor se mora sestati vsaj enkrat
letno.
Seje nadzornega odbora sklicuje in vodi
predsednik nadzornega odbora.
Nadzorni odbor je sklepčen, če se ga
udeleži večina članov, odloča pa z večino prisotnih članov.
5. Častno sodišče
31. člen
Častno sodišče sestavljajo trije člani, ki
jih voli skupščina. Člani imenujejo izmed sebe predsednika častnega sodišča.
Člani častnega sodišča ne morejo biti člani
upravnega, nadzornega odbora in sekretar zbornice.
Mandat častnega sodišča traja 4 leta. Člani
so po poteku mandata lahko ponovno imenovani.
32. člen
Častno sodišče odloča o vseh kršitvah
statuta in neustreznem ravnanju članov.
33. člen
Častno sodišče izreka sledeče ukrepe:
1.     
opomin,
2.     
javni opomin z objavo v javnih glasilih,
3.     
predlaga skupščini izključitev člana.
Izključitev člana predlaga častno sodišče
zaradi grobih kršitev statuta, delovanja proti interesom zbornice ali zaradi
storitev oziroma opustitev dejanj, ki pomenijo krnitev ugleda zbornice.
6. Sekretar
34. člen
Sekretar vodi strokovno službo ter opravlja
strokovne in organizacijske naloge v skladu z akti in sklepi organov SZS.
V. ZAGOTAVLJANJE SREDSTEV ZA DELO ZBORNICE
35. člen
Sredstva za delo SZS se zagotavljajo:
-       
iz članarine;
-       
iz plačil za opravljene storitve;
-       
iz namenskih sredstev zainteresiranih članov za posamezne posebne
naloge;
-       
iz sredstev proračuna Republike Slovenije, dotacij in drugih virov.
Višino članarine določi skupščina na
predlog upravnega odbora. Osnovo za določitev članarine predstavljajo
stanovanja, ki jih imajo člani v lasti oziroma ta stanovanja po posebni pogodbi
posedujejo ali kako drugače razpolagajo z njimi v imenu lastnikov.
Sredstva za delo se razporejajo v skladu s
sprejetimi finančnimi programi.
35.a člen
Za delo v organih SZS se določi nagrada ob
vsakoletnem sprejetju zaključnega računa SZS.

Statut Stanovanjske zbornice Slovenije (Uradni
list RS, št. 97/00) vsebuje naslednji prehodni in
končni določbi:
»VI. PREHODNI IN KONČNI DOLOČBI
36. člen
Ta statut začne veljati s sprejemom na
ustanovni skupščini.
Statut je sprejet, če zanj glasuje več kot
polovica prisotnih predstavnikov članov, pri čemer ima vsak član en glas.
Spremembe in dopolnitve statuta se
sprejmejo v skladu z določili 18. člena tega statuta.
37. člen
Imenovanja organov v skladu s tem statutom
se opravijo takoj po njegovem sprejemu na način, ki ga določi skupščina.«.

Spremembe in dopolnitve statuta Stanovanjske
zbornice Slovenije (Uradni list RS, št. 111/01) vsebujejo naslednjo končno
določbo:
»3. člen
Te spremembe in dopolnitve statuta začnejo veljati
s sprejemom na skupščini.«.

Spremembe in dopolnitve Statuta Stanovanjske
zbornice Slovenije (Uradni list RS, št. 109/04) vsebujejo naslednjo končno
določbo:
»5. člen
Te spremembe in dopolnitve statuta začnejo
veljati s sprejemom na skupščini.«.

Statutarni sklep (Uradni list RS, št. 66/05) vsebuje naslednjo končno določbo:
»2
Ta sklep začne veljati s sprejemom na
skupščini.«.