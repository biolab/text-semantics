1. člen
(začasni suspenz določb)
Stranke podpisnice tega aneksa soglašajo, da se z namenom reševanja
kadrovske problematike pri delodajalcu v času od sklenitve tega aneksa do 31.
12. 2022 namesto 5. točke II. poglavja KPJZRTVS (od 32. do vključno 43. člena –
reševanje problema morebitnih presežkov delavcev; začasni presežki, trajni
presežki, kriteriji za ohranitev zaposlitve), razen 39. člena, neposredno
uporabljajo določbe Zakona o delovnih razmerjih – ZDR-1 (Uradni list RS, št.
21/13 s spremembami in dopolnitvami).
Glede odpravnine in določitve njene višine se neposredno
uporabljajo določbe 108. člena ZDR-1.
2. člen
(privolitev)
Stranke podpisnice prav tako soglašajo, da določba prejšnjega
člena velja le v primeru smiselne uporabe drugega in tretjega odstavka 39.
člena KPJZRTVS in sicer pri določitvi trajnih presežnih delavcev z njihovo
privolitvijo.
3. člen
(kadrovska zasedba)
Stranke podpisnice prav tako soglašajo z zavezo, da zaradi
izvajanja ukrepov pri reševanju kadrovske problematike število zaposlenih ne bo
padlo pod dva tisoč (2.000), kar predstavlja minimalni pogoj števila zaposlenih
za izvajanje javne službe oziroma dejavnosti, del in nalog, ki jih zavodu
nalaga zakon.
4. člen
(veljavnost)
Ta aneks h kolektivni pogodbi začne veljati naslednji dan po
objavi v Uradnem listu Republike Slovenije in velja do konca leta 2022, razen
za postopke, ki se začnejo pred koncem leta 2022 in se zaradi zakonskih rokov
končajo v letu 2023. Ne glede na navedeno v prejšnjem stavku, se odpravnine
izplačajo do konca leta 2022.
Ljubljana, dne 24. decembra
2021
Radiotelevizija Slovenija, javni
zavod
Andrej Grah Whatmough, generalni direktor
 
Sindikat delavcev radiodifuzije
Slovenije
Tom Zalaznik,
predsednik
 
Sindikat kulturnih in umetniških
ustvarjalcev RTV Slovenija
Peter Kosmač,
predsednik