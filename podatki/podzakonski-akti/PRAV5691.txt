1. člen
(vsebina pravilnika)
Ta pravilnik določa pogoje za vzpostavitev evidenc o
ribolovnih zmogljivostih, ribolovnem naporu, ulovu, vzreji rib, iztovarjanju in
ekonomskem položaju ribištva kot so predpisane v uredbah Komisije 1639/01,
Komisije 2945/95, Komisije 1488/98, Komisije 395/98, Komisije 2737/99, Sveta
2104/93, Komisije 473/89, Sveta 1446/99, Komisije 1449/98, Komisije 2091/98,
Komisije 839/02, Sveta 1543/00, Sveta 685/95, Komisije 2306/02, Sveta 2847/93,
Komisije 2090/98, Sveta 788/96, Komisije 2807/83, Sveta 2930/86, Komisije
2807/83, Komisije 858/94, Sveta 669/03, Sveta 882/03, Komisije 1965/01,
Komisije 500/01, Sveta 1035/01 (v nadaljnjem besedilu: uredbe Evropske
skupnosti), poročevalske enote, način sporočanja, odgovornega nosilca evidence
v državi članici, obveščanje Komisije Evropske skupnosti in nadzor nad
izvajanjem tega pravilnika.
2. člen
(izrazi)
Za potrebe tega pravilnika imajo izrazi, uporabljeni v
uredbah Evropske skupnosti, naslednji pomen: 
1.     
država članica je Republika Slovenija; 
2.     
skupnost pomeni Evropsko skupnost; 
3.     
poročevalske enote so vsi ribiči, ki opravljajo gospodarski ribolov, ter
fizične in pravne osebe, ki opravljajo dejavnost ribogojstva; 
4.     
vrste evidenc v ribištvu in zbiranje podatkov za te evidence, kot je
določeno v programu skupnosti; 
5.     
komisija je Komisija Evropskih skupnosti; 
6.     
pristojni organ države članice je ministrstvo, pristojno za ribištvo (v
nadaljnjem besedilu: ministrstvo).
3. člen
(poročevalske enote in zbiranje podatkov)
Poročevalske enote so dolžne ministrstvu sporočati podatke,
ki so določeni v programu iz prejšnjega člena.
4. člen
(vzpostavitev evidence)
Ministrstvo vzpostavi in vodi vse evidence o ribolovnih
zmogljivostih, ribolovnem naporu, ulovu, vzreji rib, iztovarjanju in ekonomskem
položaju ribištva, ki so predpisane v programu iz 2. člena tega pravilnika.
5. člen
(sporočanje podatkov)
Ministrstvo v skladu s programom iz 2. člena tega pravilnika
sporoča podatke komisiji.
6. člen
(nadzor)
Nadzor nad izvajanjem tega pravilnika opravljajo inšpektorji,
pristojni za ribištvo.
8. člen
Ta pravilnik začne veljati 1. maja 2004.
Št. 321-14-16/2004
Ljubljana, dne 4. marca 2004.
EVA 2004-2311-0151
Minister 
za kmetijstvo, gozdarstvo in prehrano 
mag. Franc But l. r.