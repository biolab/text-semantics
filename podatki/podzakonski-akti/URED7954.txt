1. člen
Republika Slovenija v letu 2020 izda zbirateljske kovance ob
30. obletnici plebiscita o samostojnosti in neodvisnosti Republike Slovenije v
obsegu ter z glavnimi znamenji in drugimi značilnostmi, določenimi s to uredbo.
2. člen
Ob 30. obletnici plebiscita o samostojnosti in neodvisnosti
Republike Slovenije Republika Slovenija izda:
-       
zlatnike z nominalno vrednostjo 100 eurov v količini 500 kovancev in
skupni nominalni vrednosti 50.000 eurov,
-       
srebrnike z nominalno vrednostjo 30 eurov v količini 1 000 kovancev in
skupni nominalni vrednosti 30.000 eurov ter
-       
zbirateljske dvokovinske kovance z nominalno vrednostjo 3 eure v
količini 48 250 kovancev in skupni nominalni vrednosti 144.750 eurov.
3. člen
(1) Zlatniki so izdelani iz zlata čistine 900/1000 z ravnimi
in reliefnimi površinami.
(2) Zlatnik tehta 7 gramov in ima premer 24 milimetrov. Pri
posameznem zlatniku je dovoljen odmik pri teži do –1 ‰/+1 % in pri premeru do
+/– 0,1 milimetra.
4. člen
(1) Srebrniki so izdelani iz srebra čistine 925/1000 z
ravnimi in reliefnimi površinami.
(2) Srebrnik tehta 15 gramov in ima premer 32 milimetrov. Pri
posameznem srebrniku je dovoljen odmik pri teži do –1 ‰/+1 % in pri premeru do
+/– 0,1 milimetra.
5. člen
(1) Dvokovinski zbirateljski kovanci so sestavljeni iz
kolobarja (zlitina: 75 % bakra, 20 % cinka, 5 % niklja) in jedra (zlitina: 75 %
bakra in 25 % niklja).
(2) Kovanec tehta 15 gramov in ima premer 32 milimetrov (od
tega jedro 22 milimetrov). Pri posameznem kovancu je dopusten odmik pri teži do
+/– 2 % in pri premeru do +/– 0,1 milimetra.
6. člen
Videz zbirateljskih kovancev iz 3., 4. in 5. člena te uredbe
je naslednji:
-       
sprednja stran:
Na skrajnem spodnjem delu kovanca na sredini
je izpisana nominalna vrednost »100 EURO« (ali »30 EURO« ali »3 EURO«). Nad
nominalno vrednostjo je na celotni ploskvi kovanca v različnih ravneh zapisan
datum »23. 12. 1990«, pri tem pa na spodnjem delu prve številke 2 napis
»SLOVENIJA«, na spodnjem delu druge številke 2 pa letnica »2020«;
-       
hrbtna stran:
Na skrajnem zgornjem delu kovanca je zapisana
letnica »1990«, na skrajnem spodnjem delu pa napis »30. OBLETNICA PLEBISCITA«.
Na sredini kovanca je napis »SAMOSTOJNA DRŽAVA«, katerega črke so, kot datum na
sprednji strani kovanca, zapisane v več ravneh.
7. člen
Zbirateljski kovanci, izdani na podlagi te uredbe, so okrogli
in po obodu nazobčani.
KONČNA DOLOČBA
8. člen
Ta uredba začne veljati naslednji dan po objavi v Uradnem
listu Republike Slovenije.
Št. 00712-19/2019
Ljubljana, dne 12. septembra 2019
EVA 2019-1611-0096
Vlada Republike Slovenije
Marjan Šarec
predsednik