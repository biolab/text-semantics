1. člen
Ta uredba določa višino deleža stroškov za opravljanje nalog
pobiranja davkov in drugih obveznih dajatev, ki pripadajo državnemu proračunu
za pokrivanje stroškov Davčne uprave Republike Slovenije v letu 2005.
2. člen
Višina deleža stroškov za opravljanje nalog iz prejšnjega člena
te uredbe, ki pripada državnemu proračunu, znaša 1,26 odstotka od plačanih
davkov in drugih obveznih dajatev, ki so prihodek proračunov samoupravnih
lokalnih skupnosti.
3. člen
Z dnem, ko začne veljati ta uredba, preneha veljati Uredba o
višini nadomestila za opravljanje nalog Davčne uprave Republike Slovenije za
zavode, sklade in lokalne skupnosti (Uradni list RS, št. 1/99, 54/99, 17/00,
6/01, 5/02, 11/02 – odl. US, 33/02 in 13/04).
4. člen
Ta uredba začne veljati naslednji dan po objavi v Uradnem listu
Republike Slovenije.
Št. 00712-56/2005/6
Ljubljana, dne 10. novembra 2005
EVA 2005-1611-0026
Vlada Republike Slovenije
Janez Janša l.r.
Predsednik