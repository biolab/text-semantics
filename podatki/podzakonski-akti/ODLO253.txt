1
Za kulturni spomenik državnega pomena se razglasita enoti
dediščine:
-       
Leskovec pri Krškem – Območje gradu Šrajbarski turn (EŠD 8772),
-       
Leskovec pri Krškem – Mavzolej Anastazija Gruena (EŠD 10284).
Enota dediščine Mavzolej Anastazija Gruena stoji znotraj
enote Območje gradu Šrajbarski turn.
Enoti imata zaradi kulturnih, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato ju razglašamo za kulturni spomenik državnega
pomena z lastnostmi arhitekturnega spomenika in kulturne krajine.
2
Lastnosti, ki utemeljujejo razglasitev za spomenik državnega
pomena:
Šrajbarski turn je krajinsko izpostavljen grad, prostorska
dominanta prisojnega pobočja Krškega hribovja. Kompleks gradu z renesančno
zasnovo sestavljajo grajske pristave in grobnica družine Auersperg ter ostanki
baročnega parka. Grad je bil bivališče več zgodovinsko pomembnih oseb.
3
Spomenik Območje gradu Šrajbarski turn obsega zemljišča,
parcelne številke: *267/1, *267/2, *267/3, *268, 2377/2, 2379/2, 3112, k.o.
Krško, *95, 1245/1 (del), 947, 948, 951, k.o. Leskovec in *319, 2313/5,
2313/51, 2313/6, 2313/7, 2313/8, k.o. Ravne. Spomenik Grad Šrajbarski turn
obsega zemljišče, parcelna številka: *95, k.o. Leskovec. Spomenik Mavzolej
Anastazija Gruena obsega zemljišče, parcelna številka: *319, k.o. Ravne.
Meji obeh spomenikov sta vrisani na katastrskem načrtu v
merilu 1: 2880 in na temeljnem topografskem načrtu v merilu 1: 5000. Meja
vplivnega območja spomenika je vrisana na temeljnem topografskem načrtu v
merilu 1: 5000. Izvirnika načrtov, ki sta sestavni del tega odloka, hranita
Ministrstvo za kulturo, Uprava Republike Slovenije za kulturno dediščino in
Javni zavod Republike Slovenije za varstvo kulturne dediščine (v nadaljnjem
besedilu: zavod).
4
Za spomenik velja varstveni režim, ki določa:
-       
varovanje kulturnih, arhitekturnih, krajinskih, likovnih, zgodovinskih
vrednot v celoti, v njihovi izvirnosti in neokrnjenosti,
-       
prepovedana je predelava značilnih tlorisov, gabaritov in pročelij ter
značilnih detajlov gradu in na njenem arkadnem dvorišču,
-       
prepovedana je predelava mavzoleja ali sprememba njegove namembnosti,
-       
podrejanje vsake rabe in vseh posegov v grad in njegove objekte ter
odprti prostor ohranjanju in vzdrževanju varovanih spomeniških lastnosti,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe in po javni cesti,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote ter pietetnosti mavzoleja.
Zavarovano območje je namenjeno:
-       
trajni ohranitvi kulturnih, arhitekturnih, krajinskih, likovnih,
zgodovinskih vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka na podlagi 13. člena zakona o varstvu kulturne dediščine (Uradni list
RS, št. 7/99) izdati odločbe o varstvu lastnikom spomenika ali njegovih sestavnih
delov.
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga: (črtana)

Odlok o razglasitvi Območja gradu Šrajbarski
turn za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Območja gradu Šrajbarski turn za kulturni
spomenik državnega pomena (Uradni list RS, št. 55/02) vsebuje naslednjo končno določbo:
2. člen
Ta odlok začne veljati naslednji dan po objavi v Uradnem
listu Republike Slovenije.«.