I. SPLOŠNE DOLOČBE
1. člen
(vsebina)
Ta pravilnik v skladu z Direktivo 2001/82/ES Evropskega
parlamenta in Sveta z dne 6. novembra 2001 o zakoniku Skupnosti o zdravilih za
uporabo v veterinarski medicini (UL L št. 311 z dne 28. 11. 2001, str. 1),
zadnjič spremenjeno z Direktivo 2009/9/ES Evropskega parlamenta in Sveta z dne
10. februarja 2009 o spremembi Direktive 2001/82/ES o zakoniku Skupnosti o
zdravilih za uporabo v veterinarski medicini (UL L št. 44 z dne 14. 2. 2009,
str. 10), (v nadaljnjem besedilu: Direktiva 2001/82/ES), in v skladu z
Direktivo Sveta 96/23/ES z dne 29. aprila 1996 o ukrepih za spremljanje
nekaterih snovi in njihovih ostankov v živih živalih in v živalskih proizvodih
ter razveljavitvi direktiv 85/358/EGS in 86/469/EGS in odločb 89/187/EGS in
91/664/EGS (UL L št. 125 z dne 23. 5. 1996, str. 10), zadnjič spremenjeno z
Direktivo Sveta 2006/104/ES z dne 20. novembra 2006 (UL L št. 363 z dne 20. 12.
2006, str. 352) določa:
-       
spremljanje sledljivosti prometa veterinarskih zdravil (v nadaljnjem
besedilu: zdravila);
-       
spremljanje uporabe zdravil;
-       
obveznosti imetnikov živali, veterinarskih organizacij oziroma
veterinarjev;
-       
shranjevanje zdravil;
-       
vodenje potrebnih evidenc.
2. člen
(pomen izrazov)
Poleg izrazov, ki se uporabljajo v zakonu, ki ureja
veterinarska merila skladnosti, zakonu, ki ureja veterinarstvo in zakonu, ki
ureja zdravila, se za potrebe tega pravilnika uporabljajo izrazi, ki imajo
naslednji pomen:
1.     
identifikacija živali je evidentiranje podatkov o živalih, pri katerih
se opravi veterinarska storitev, ki omogočajo njihovo natančno prepoznavnost,
kot so: vrsta živali, ime živali oziroma v primeru skupine živali njihovo
število, spol, teža, kategorija, datum rojstva oziroma starost živali, oznaka
mikrolokacije živali na gospodarstvu; pri identifikaciji zdravljenih živali, ki
so namenjene proizvodnji živil, je treba evidentirati identifikacijsko (ušesno)
številko oziroma jih je potrebno še posebej označiti oziroma ločiti od nezdravljenih
živali, če prej navedeni podatki ne zadoščajo za zanesljivo prepoznavnost
živali;
2.     
izdaja zdravila ob storitvi, ki jo opravi veterinarska organizacija,
pomeni izdajo zdravila, ki ga na odgovornost veterinarske organizacije, izda
veterinar imetniku živali, če ima veterinarska organizacija zadevno žival v
svoji evidenci oziroma če veterinar pri imetniku živali opravlja veterinarske
preventivne ali terapevtske posege na živalih in storitev spremlja veterinarju
potrebna strokovna podpora, imetniku živali pa mora veterinar v primeru izdaje
zdravila ob storitvi izdati tudi nasvet za zdravljenje oziroma navodilo za
uporabo zdravila, ki mora biti za uporabo zdravila pri živalih za proizvodnjo
živil v pisni obliki in se vpiše v dnevnik veterinarskih posegov;
3.     
sledljivost zdravila je možnost spremljanja dokumentirane poti zdravila
v obeh smereh od trgovca na debelo do porabe zdravila ali njegove neškodljive
odstranitve;
4.     
veterinarske organizacije so veterinarske organizacije in druge
organizacije, ki po zakonu, ki ureja veterinarstvo, in zakonu, ki ureja
veterinarska merila skladnosti, opravljajo veterinarsko dejavnost;
5.     
veterinarska zdravila so zdravila za uporabo v veterinarski medicini in
zdravila za uporabo v humani medicini, če se uporabljajo za zdravljenje živali.
3. člen
(predmet veterinarskega nadzora)
Predmet veterinarskega nadzora so:
-       
z uporabo povezana sledljivost zdravil pri pravnih in fizičnih osebah,
ki opravljajo dejavnost prometa z zdravili;
-       
predpisovanje, izdajanje, shranjevanje in dajanje zdravil živalim;
-       
uporaba zdravil in z njo povezana sledljivost nabave zdravil pri
imetnikih živali;
-       
vodenje in hramba vseh predpisanih evidenc za zagotavljanje sledljivosti
zdravil od trgovca na debelo do porabe zdravil v skladu s predpisi.
II. ZAGOTAVLJANJE SLEDLJIVOSTI
4. člen
(sledljivost prometa in uporabe zdravil)
(1) Sledljivost prometa in uporabe zdravil se zagotavlja na podlagi
predpisanega vodenja evidenc, pridobljenih podatkov inšpekcijskega nadzora v
skladu z letnim programom in drugih poročil, ki jih posredujejo udeleženci v
prometu z zdravili na zahtevo Veterinarske uprave Republike Slovenije (v
nadaljnjem besedilu: VURS).
(2) Letni program rednega, z veterinarsko stroko povezanega nadzora
prometa in uporabe zdravil, ki se izvaja vse leto, določi VURS.
5. člen
(uporaba zdravil)
(1) Zdravilo se lahko uporablja za zdravljenje živali pod naslednjimi
pogoji:
-       
da je dano v promet v skladu z zakonom, ki ureja zdravila,
-       
da se daje živalim v skladu s povzetkom glavnih značilnosti zdravila in
navodilom za uporabo in
-       
v primeru izjemne uporabe zdravil, da je uporaba v skladu s pravilnikom,
ki ureja izjemno uporabo zdravil.
(2) Veterinar mora upoštevati načelo, da so predpisane, izdane
in uporabljene količine zdravila, za katero je potreben veterinarski recept,
omejene na količino, ki je potrebna za posamezen poseg ali za posamezno
zdravljenje živali ali skupine živali.
(3) Zdravljenje živali lahko predpiše oziroma opravlja
veterinar, ki izvaja svojo dejavnost v skladu s predpisi. Veterinar mora
zdravljenje živali za proizvodnjo živil evidentirati v dnevnik veterinarskih
posegov, ki se hrani na gospodarstvu. Veterinar lahko izda zdravilo po osebni
presoji, v okviru svoje odgovornosti, imetniku živali, ki so namenjene za
proizvodnjo živil, s pisnim navodilom o uporabi zdravila, da imetnik živali sam
daje zdravilo oziroma nadaljuje z dajanjem zdravila. Imetnik živali je dolžan
upoštevati izdana navodila lečečega veterinarja. Imetnik živali je dolžan o
dajanju zdravil živali, namenjeni proizvodnji živil, zabeležiti predpisane
podatke, v skladu s sedmim odstavkom 15. člena tega pravilnika, v dnevniku
veterinarskih posegov na gospodarstvu.
(4) Neporabljena zdravila je treba neškodljivo odstraniti v skladu
s predpisi o varovanju okolja.
6. člen
(shranjevanje zdravil)
(1) Veterinarji oziroma veterinarske organizacije morajo
shranjevati zdravila v skladu s predpisi o zdravilih in v skladu z navodili za
uporabo ter upoštevati načela dobre distribucijske prakse.
(2) Imetniki živali morajo shranjevati zdravila v skladu z
navodili za uporabo zdravila ter po navodilu veterinarja.
III. EVIDENCE
7. člen
(vodenje evidenc)
(1) Veterinarske organizacije, imetniki živali in
Veterinarska zbornica morajo poleg evidenc, predpisanih z drugimi predpisi,
zaradi zagotavljanja sledljivosti zdravil v prometu in njihove porabe voditi in
hraniti tudi evidence v skladu z določbami iz tega pravilnika.
(2) Za spremljanje sledljivosti zdravil je treba podatke iz evidenc
iz tega člena dati na razpolago uradnemu veterinarju, če jih ta zahteva.
A. EVIDENCE, KI JIH MORAJO VODITI VETERINARSKE ORGANIZACIJE
8. člen
(evidence veterinarskih organizacij)
(1) Veterinarske organizacije morajo voditi evidence na način,
ki zagotavlja sledljivost, in sicer o:
-       
dobavi zdravil;
-       
izdaji zdravil veterinarjem;
-       
porabi zdravil in o izdaji zdravil ob storitvi, ki se jih lahko izdaja
samo na recept;
-       
izdanih veterinarskih receptih;
-       
dobavi in porabi zdravil, ki vsebujejo narkotične in psihotropne snovi
iz skupine II, IIIa in IIIc Uredbe o razvrstitvi prepovedanih drog (Uradni list
RS, št. 49/00, 8/01 – popr., 49/01, 78/02, 53/04 in 122/07).
(2) Veterinarske organizacije morajo najmanj enkrat letno opraviti
podrobno revizijo, kjer se dobavljene in izdane količine zdravil, ki se
uporabljajo v veterinarski medicini primerjajo s stanjem, ki je trenutno na
zalogi. O postopku revizije in njenih ugotovitvah se sestavi zapisnik, v
katerem je treba zabeležiti vsa ugotovljena neskladja. Veterinarske
organizacije morajo na VURS enkrat letno do 15. januarja za preteklo leto
posredovati podatke o porabi zdravil.
(3) Veterinarske organizacije morajo hraniti evidence in podatke
iz tega člena najmanj pet let in jih na zahtevo uradnega veterinarja,
pristojnega za nadzor, predložiti na vpogled. Evidence morajo biti čitljive in
se lahko vodijo tudi kot komercialni dokumenti, če vsebujejo vse predpisane
podatke, ki zagotavljajo sledljivost zdravil. V primeru vodenja evidenc in podatkov
v elektronski obliki morajo biti te na razpolago v obliki računalniškega
izpisa.
9. člen
(evidenca dobave zdravil)
Evidenca dobave zdravil mora vsebovati najmanj naslednje podatke:
-       
osebno ime ali firmo in sedež dobavitelja;
-       
datum dobave zdravila;
-       
podatke o zdravilu (ime, farmacevtska oblika, jakost, pakiranje);
-       
izdelovalčevo serijsko številko zdravila;
-       
količino prejetega zdravila;
-       
osebno ime ali žig z osebnim imenom ter podpis osebe, ki je prevzela
zdravilo.
10. člen
(evidenca izdaje zdravil veterinarjem)
(1) Evidenca izdaje zdravil veterinarjem v veterinarski organizaciji
mora vsebovati najmanj naslednje podatke:
-       
datum izdaje zdravila;
-       
podatke o izdanem zdravilu (ime, farmacevtska oblika, jakost);
-       
izdelovalčevo serijsko številko zdravila;
-       
količino izdanega zdravila;
-       
osebno ime veterinarja, ki je prevzel zdravilo, ter njegov podpis.
(2) Veterinar mora prevzeta zdravila, ki se jih lahko izdaja samo
na recept, izdajati ob storitvi na način, ki bo zagotovil možnost sledenja
izdelovalčeve serijske številke zdravila za vsako izhodno transakcijo.
11. člen
(evidenca porabe zdravil in izdaje zdravil ob storitvi, ki
se jih lahko izdaja samo na recept)
(1) Evidenca porabe in izdaje zdravil ob storitvi mora vsebovati
najmanj naslednje podatke:
-       
datum uporabe zdravila oziroma izdaje zdravila ob storitvi;
-       
osebno ime in naslov imetnika živali;
-       
identifikacijo živali;
-       
diagnozo;
-       
podatke o porabljenem oziroma izdanem zdravilu (ime, farmacevtska
oblika, jakost);
-       
količino porabljenega oziroma izdanega zdravila;
-       
osebno ime veterinarja, ki je uporabil oziroma izdal zdravilo ob
storitvi, ter njegov podpis.
(2) Evidenca porabe in izdaje zdravil ob storitvi, ki se jih
izdaja samo na recept in ki so namenjena živalim za proizvodnjo živil, mora
poleg podatkov iz prejšnjega odstavka vsebovati najmanj še naslednje podatke:
-       
podatek o karenci;
-       
osebno ime ter podpis imetnika živali, ki s podpisom potrdi, da je
prejel zdravila ter da je seznanjen s predpisano karenco.
12. člen
(evidenca izdanih veterinarskih receptov)
(1) Veterinarske organizacije morajo voditi ločeni evidenci o:
-       
izdanih veterinarskih receptih;
-       
izdanih veterinarskih receptih za psihotropne in narkotične snovi ali
kopije teh receptov.
(2) Evidenci iz prejšnjega odstavka morata vsebovati:
-       
zaporedno številko vpisa;
-       
datum izdaje recepta;
-       
številko recepta;
-       
podatke o zdravilu (ime, farmacevtska oblika, jakost, pakiranje in
količina);
-       
osebno ime in naslov imetnika živali;
-       
identifikacijo živali, za katero je bil recept izdan;
-       
osebno ime in podpis veterinarja, ki je recept izdal.
(3) Evidenca iz tega člena se lahko vodi v obliki kopije receptov,
če vsebujejo predpisane podatke iz prejšnjega odstavka.
13. člen
(evidenca dobave in porabe zdravil, ki vsebujejo narkotične in
psihotropne snovi)
(1) Evidenca dobave in porabe zdravil, ki vsebujejo
narkotične in psihotropne snovi iz skupine II, IIIa in IIIc Uredbe o razvrstitvi
prepovedanih drog (Uradni list RS, št. 49/00, 8/01 –popr., 49/01, 78/02, 53/04
in 122/07) mora vsebovati najmanj naslednje podatke:
a)    
pri dobavi zdravil:
- 
zaporedno številko vpisa v evidenco;
- 
datum dobave zdravila;
- 
natančno ime nabavljenega zdravila, farmacevtsko obliko, jakost in
pakiranje zdravila ter količino dobavljenega zdravila;
- 
osebno ime in naslov ali firmo in sedež dobavitelja zdravila;
- 
osebno ime in številko licence veterinarja, ki je zdravilo prevzel, ter
njegov podpis. V evidenci je ob nabavljenem zdravilu lahko le podpis
veterinarja, če so osebno ime, številka (licence) veterinarja in njegov podpis
razvidni iz uvodnega dela te evidence;
b)    
pri porabi zdravil:
- 
zaporedno številko vpisa v evidenco;
- 
datum uporabe zdravila;
- 
natančno ime uporabljenega zdravila, farmacevtsko obliko, jakost in
pakiranje zdravila ter količino uporabljenega zdravila in odmerjanje;
- 
osebno ime in naslov imetnika živali, pri kateri je bilo zdravilo
uporabljeno;
- 
identifikacijo živali, pri kateri je bilo zdravilo uporabljeno;
- 
osebno ime in številko (licence) veterinarja, ki je zdravilo uporabil,
ter njegov podpis. V evidenci je ob uporabljenem zdravilu lahko le podpis
veterinarja, če so osebno ime, številka (licence) veterinarja in njegov podpis
razvidni iz uvodnega dela te evidence.
(2) Evidenca iz prejšnjega odstavka se vodi v obliki knjige evidenc
v vezani obliki z oštevilčenimi stranmi in mora biti označena z imenom in
sedežem veterinarske organizacije, osebnim imenom in številko licence
odgovornega veterinarja za zdravila te veterinarske organizacije. Knjiga
evidenc se vodi na način, ki omogoča sledljivost zdravil.
(3) Veterinar, ki prevzame ali uporabi zdravila iz prvega odstavka
tega člena mora podatke iz prvega odstavka tega člena vpisati v knjigo evidenc
iz prejšnjega odstavka.
B. EVIDENCE, KI JIH MORA VODITI VETERINARSKA ZBORNICA
14. člen
(izdaja in evidenca izdanih receptnih obrazcev)
Za namen vodenja evidenc po tem pravilniku mora Veterinarska zbornica
za zagotavljanje sledljivosti zdravil, ki se izdajajo na recept, posredovati
podatke o izdanih receptnih obrazcih v CIS VURS v obsegu in na način, ki ga
določi VURS.
C. EVIDENCE IMETNIKOV ŽIVALI ZA PROIZVODNJO ŽIVIL
15. člen
(dnevnik veterinarskih posegov)
(1) Imetniki živali morajo na gospodarstvih, kjer so ali se redijo
živali za proizvodnjo živil na istem naslovu imeti, voditi in hraniti enotno
evidenco, v katero se kronološko vpisujejo predpisani podatki o veterinarskih
posegih ter navodila veterinarja. Imetniki živali morajo evidenco voditi v
obliki dnevnika veterinarskih posegov na gospodarstvu (v nadaljnjem besedilu: dnevnik),
ki mora biti v vezani obliki in z oštevilčenimi listi. Če so navodila
veterinarja obširnejša, zaradi česar niso vpisana v dnevnik, morajo biti trajna
priloga dnevniku. Na obratih perutninskih rej živali, ki so v lasti pravnih
oseb, in na kmetijskih gospodarstvih, ki vzrejajo njihove živali (kooperacijska
reja), lahko vodijo samostojen dnevnik samo za to vrsto rej perutnine.
(2) V dnevnik je treba čitljivo vpisovati vse veterinarske posege
(preventivne, diagnostične in terapevtske), ki zajemajo splošne in posebne
podatke.
(3) Splošni podatki se vpisujejo na uvodne strani dnevnika in
zajemajo:
-       
osebno ime oziroma firmo imetnika živali,
-       
naslov oziroma sedež imetnika živali,
-       
naslov, na katerem se živali nahajajo,
-       
ime in sedež veterinarske organizacije oziroma odtis štampiljke
veterinarske organizacije, ki ima na tistem območju z VURS sklenjeno
koncesijsko pogodbo za izvajanje dejavnosti javne veterinarske službe, ki se
financirajo iz proračunskih sredstev.
(4) Posebni podatki o uporabi, izdaji zdravil ob storitvi in predpisanih
zdravilih z veterinarskim receptom zajemajo:
-       
datum in vrsto kakršnegakoli zdravljenja, izdaje ali uporabe zdravil
veterinarja oziroma izdaje zdravil na recept,
-       
identifikacijo živali ali skupine živali,
-       
diagnozo,
-       
ime in količino uporabljenega, izdanega oziroma predpisanega zdravila,
-       
ustrezno karenco, če je primerno, tudi datum in uro izteka karence,
-       
odtis štampiljke z osebnim imenom veterinarja, ki je opravil poseg,
izdal, uporabil oziroma predpisal zdravilo, in njegov podpis,
-       
navodila veterinarja o uporabi izdanih ali predpisanih zdravil.
(5) Splošne podatke iz prve, druge in tretje alinee tretjega odstavka
tega člena mora v dnevnik vpisovati imetnik živali za proizvodnjo živil,
podatke iz četrte alinee tretjega odstavka tega člena pa veterinar veterinarske
organizacije s koncesijo.
(6) Posebne podatke iz četrtega odstavka tega člena vpisuje v
dnevnik veterinar, ki opravi poseg ali imetniku živali skupaj z ustreznim
pisnim navodilom izda zdravilo ali recept za zdravilo.
(7) Imetnik živali, ki daje zdravilo živali za proizvodnjo živil,
mora v dnevnik sproti vpisati vsakokratno dajanje zdravil. Mora se prepričati,
da je upošteval karenco in v dnevnik sproti zabeležiti najmanj naslednje
podatke:
-       
datum in vrsto predpisanega oziroma opravljenega posega,
-       
identifikacijo živali ali skupine živali,
-       
ime in količino porabljenega zdravila,
-       
ime in naslov dobavitelja zdravila,
-       
osebno ime in podpis osebe, ki je dala zdravilo.
(8) Uporabo določenih snovi s hormonskim ali tireostatskim delovanjem
in beta-agonistov pri živalih za proizvodnjo živil mora odgovorni veterinar
evidentirati v dnevniku, kakor to določa pravilnik, ki ureja prepoved uporabe
določenih snovi s hormonskim ali tireostatskim delovanjem in beta-agonistov v živinoreji.
(9) Veterinar mora v dnevnik evidentirati veterinarske posege
tudi v skladu z določbami predpisa, ki ureja izvajanje sistematičnega
spremljanja stanja bolezni in cepljenj živali in predpisa, ki ureja redne letne
preglede gospodarstev.
(10) Imetniki živali za proizvodnjo živil morajo hraniti
dnevnik, dokazila o nakupu oziroma nabavi zdravil, posedovanju in dajanju
zdravil omenjenim živalim v obdobju 5 let po dajanju ali odstranitvi zdravila,
in tudi, če v omenjenem petletnem obdobju živali nimajo več v svoji lasti, če
se žival zakolje ali je poginila. Imetniki živali morajo hraniti tudi kopije
receptov za medicirano krmo v skladu z določbami pravilnika, ki ureja pogoje za
proizvodnjo, promet in uporabo medicirane krme.
(11) Dnevnik iz tega člena, dokazila o nakupu, posedovanju in
dajanju zdravil morajo imetniki živali dati na razpolago uradnemu veterinarju,
če jih ta zahteva.
(12) Imetniki živali in veterinarske organizacije morajo uradnemu
veterinarju oziroma pristojnemu organu na njegovo zahtevo sporočiti vse podatke
o določenem posestvu 
IV. VETERINAR DRUGE DRŽAVE ČLANICE EVROPSKE UNIJE, KI OBČASNO
OPRAVLJA VETERINARSKE STORITVE V REPUBLIKI SLOVENIJI
16. člen
(dejavnost veterinarja druge države članice EU)
Veterinarji, ki veterinarsko dejavnost opravljajo na območju druge
države članice Evropske unije in veterinarsko dejavnost občasno izvajajo v
Republiki Sloveniji, lahko prinesejo v Republiko Slovenijo in dajejo živalim na
območju Republike Slovenije majhne količine zdravil za uporabo v veterinarski
medicini, ki ne presegajo dnevnih potreb živali, razen imunoloških zdravil za
uporabo v veterinarski medicini, ki nimajo dovoljenja za uporabo v Republiki
Sloveniji, pod pogojem, da izpolnjujejo naslednje zahteve:
(a)   
da je dovoljenje za dajanje izdelka na trg, predvideno v Direktivi
2001/82/ES, izdal pristojni organ države članice, v kateri ima veterinar sedež;
(b)   
da veterinar zdravila prenaša v originalni ovojnini proizvajalca;
(c)   
da imajo zdravila, ki so namenjena dajanju živalim za proizvodnjo živil,
enako kakovostno in količinsko sestavo v smislu učinkovin kakor zdravila, za
katera je v skladu z Direktivo 2001/82/ES izdano dovoljenje v Republiki
Sloveniji;
(č)   da
se veterinar iz tega člena seznani z dobrimi veterinarskimi praksami, ki se
izvajajo v Republiki Sloveniji, in upošteva karenco, navedeno na ovojnini
zadevnega zdravila, razen kadar je razumno pričakovati, da veterinar ve, da je
treba upoštevati daljšo karenco za doseganje skladnosti z omenjenimi dobrimi
veterinarskimi praksami;
(d)   
da veterinar ne da nobenih zdravil imetniku živali, ki mu zdravi živali,
razen če je to mogoče dovoliti na podlagi predpisov, ki veljajo v Republiki
Sloveniji; v tem primeru sme dati zdravila le za živali v svoji oskrbi in le
minimalne količine zdravil, ki so potrebne za celostno zdravljenje zadevnih
živali v posameznem primeru;
(e)   
da veterinar vpiše v dnevnik na gospodarstvu podatke iz tretjega in
četrtega odstavka prejšnjega člena, kakor tudi podatke o trajanju zdravljenja
živali;
(f)    
da vrsta in količina zdravil za uporabo v veterinarski medicini, ki jih
prenaša veterinar, ne presegata običajnih dnevnih potreb v skladu z načeli
dobre veterinarske prakse;
(g)   
da o morebitnih pojavih kužnih bolezni pri živalih veterinar ustrezno
poroča veterinarski organizaciji s koncesijo na zadevnem območju in OU VURS.
V. IMUNOLOŠKA ZDRAVILA
17. člen
(omejitve glede imunoloških zdravil)
(1) V posebnih primerih, kadar uporaba imunoloških zdravil za
izkoreninjenje ali obvladovanje bolezni ni posebej določena v zakonodaji
Skupnosti, lahko VURS v skladu z zakonom, ki ureja veterinarstvo, in zakonom,
ki ureja veterinarska merila skladnosti, prepove uporabo in posest imunoloških
zdravil pri uporabnikih na celotnem ozemlju ali na delu ozemlja Republike Slovenije,
organu, pristojnemu za zdravila, pa predlaga, da prepove njihovo proizvodnjo, uvoz,
prodajo in preskrbo na območju Republike Slovenije, če se ugotovi, da:
(a)   
bo dajanje zdravila živalim v nasprotju z izvajanjem nacionalnega
programa za diagnosticiranje, obvladovanje ali izkoreninjenje bolezni živali
ali da bo povzročilo težave pri certificiranju živih živali, živil ali drugih
proizvodov, pridobljenih od zdravljenih živali;
(b)   
bolezen, kateri je imunološko zdravilo namenjeno, ni prisotna v
Republiki Sloveniji.
(2) V primerih iz prejšnjega odstavka lahko VURS organu, pristojnemu
za zdravila, predlaga, da zadrži izdajo dovoljenja za promet ali prekliče že
izdano dovoljenje za promet v skladu z decentraliziranim postopkom, določenim v
zakonu, ki ureja zdravila.
(3) VURS obvesti Evropsko komisijo o vseh primerih, v katerih
se uporabijo določbe iz prvega odstavka tega člena.
VI. PREHODNI IN KONČNI DOLOČBI
18. člen
(evidenca izdanih receptnih obrazcev do vzpostavitve CIS
VURS)
(1) Do vzpostavitve CIS VURS za namen vodenja evidenc po tem
pravilniku mora Veterinarska zbornica, ki izdaja receptne obrazce, voditi
evidenco izdanih receptnih obrazcev, ki vsebuje najmanj naslednje podatke:
-       
datum izdaje receptnih obrazcev;
-       
ime in sedež firme in osebno ime veterinarja oziroma osebno ime in
naslov doktorja veterinarske medicine, ki je receptne obrazce prejel;
-       
število izdanih receptnih obrazcev;
-       
zaporedne številke izdanih receptnih obrazcev (od–do).
(2) Veterinarska zbornica mora podatke iz prejšnjega odstavka
hraniti najmanj pet let od zadnjega vpisa in jih dati na razpolago uradnemu
veterinarju, če jih ta zahteva.
19. člen
(uskladitev vodenja evidenc)
Veterinarske organizacije, Veterinarska zbornica in imetniki živali
morajo uskladiti vodenje evidenc z določbami tega pravilnika najpozneje v 30
dneh od dneva uveljavitve tega pravilnika.
20. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
sledljivosti prometa in uporabe ter shranjevanju veterinarskih zdravil (Uradni
list RS, št. 53/06) in določbe od 19. člena do 24. člena Pravilnika o
razvrščanju, predpisovanju in izdajanju zdravil za uporabo v veterinarski
medicini (Uradni list RS, št. 86/00).
21. člen
(uveljavitev)
Ta pravilnik začne veljati naslednji dan po objavi v Uradnem listu
Republike Slovenije.
Št. 34421-21/2008
Ljubljana, dne 7. maja 2009
EVA 2009-2311-0020
dr. Milan Pogačnik l.r.
Minister
za kmetijstvo,
gozdarstvo in prehrano