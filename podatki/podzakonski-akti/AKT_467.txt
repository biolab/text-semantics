I. SPLOŠNE DOLOČBE
1. člen
(vsebina splošnega akta)
(1) Ta splošni akt v skladu z
Direktivo Evropskega parlamenta in Sveta 2002/21/ES z dne 7. marca 2002 o
skupnem regulativnem okviru za elektronska komunikacijska omrežja in storitve
(UL L št. 108 z dne 24. aprila 2002, str. 33) in z Direktivo Evropskega
Parlamenta in Sveta 2002/22/ES z dne 7. marca 2002 o univerzalni storitvi
in pravicah uporabnikov v zvezi z elektronskimi komunikacijskimi omrežji in
storitvami (UL L št. 108 z dne 24. aprila 2002, str. 51) določa načrt
oštevilčenja, ki določa vrsto, dolžino in zgradbo ter namen in način uporabe
elementov oštevilčenja, s katerimi upravlja Agencija za pošto in elektronske
komunikacije Republike Slovenije.
(2) Ta splošni akt določa tudi
nekatere vrste elementov oštevilčenja, s katerimi upravlja Mednarodna
telekomunikacijska zveza (v nadaljnjem besedilu: ITU).
2. člen
(pomen izrazov)
(1) V tem splošnem aktu uporabljeni
izrazi imajo naslednji pomen:
1.    
Agencija za pošto in elektronske komunikacije
Republike Slovenije (v nadaljnjem besedilu: agencija) je neodvisni regulativni
organ na področju pošte in elektronskih komunikacij, ki je ustanovljen s
Sklepom o ustanovitvi Agencije za pošto in elektronske komunikacije Republike
Slovenije (Uradni list RS, št. 60/01, 52/02 in 80/04).
2.    
Blok številk je del določenega območja
oštevilčenja, ki je nedeljen in določen s prvo in zadnjo številko.
3.    
Enotna evropska številka je harmonizirana
številka skrajšanega izbiranja, katere uporaba izhaja iz predpisov Komisije
Evropskih skupnosti (v nadaljnjem besedilu: Komisija) oziroma Konference
evropskih uprav za pošto in telekomunikacije (v nadaljnjem besedilu: CEPT).
4.    
Enotni evropski blok številk je harmoniziran
blok številk skrajšanega izbiranja, katerega uporaba izhaja iz predpisov
Komisije oziroma CEPT.
5.    
Evropski telefonski številski prostor (ETSN) je
evropski načrt oštevilčenja, vzporeden z obstoječimi nacionalnimi načrti
oštevilčenja, ki se uporablja za zagotovitev vseevropskih storitev.
6.    
Koda države (CC) je eno-, dvo- ali trimestna
koda, ki jo dodeli Mednarodna telekomunikacijska zveza (v nadaljnjem besedilu:
ITU) v skladu s priporočilom ITU-T E.164 in enolično določa izbrano državo ali
izbrano geografsko območje.
7.    
Medkrajevna koda (TC) je posebna oblika
nacionalne smerne kode (NDC), ki ima geografski pomen in določa geografsko
območje, v katerem se nahaja omrežna priključna točka.
8.    
Mednarodna predpona je števka ali kombinacija
števk, ki jih mora kličoči uporabiti pred mednarodno številko, da dobi dostop
do mednarodnega javnega komunikacijskega omrežja.
9.    
Mednarodna številka je številka, ki jo mora
kličoči uporabiti, če je klicani v drugi državi.
10. 
Nacionalna (medkrajevna) predpona je števka ali
kombinacija števk, ki jih mora kličoči uporabiti pred nacionalno smerno kodo
(NDC), da dobi dostop do medkrajevnega komunikacijskega omrežja oziroma če je
klicani v drugem območju oštevilčenja.
11. 
Nacionalna smerna koda (NDC) je števka ali
kombinacija več števk (brez kakršnekoli predpone), ki enolično določajo
geografsko območje v državi oziroma javno komunikacijsko omrežje ali storitev.
12. 
Nacionalni številski prostor je množica vseh
številk, ki se uporabljajo v Republiki Sloveniji in s katerim upravlja agencija
na podlagi prvega odstavka 58. člena Zakona o elektronskih komunikacijah
(Uradni list RS, št. 13/07 –UPB1; v nadaljnjem besedilu: zakon).
13. 
Nacionalna (značilna) številka (N(S)N) je tisti
del številke, ki sledi kodi države (CC), in je sestavljena iz nacionalne smerne
kode (NDC) in številke naročnika.
14. 
Priporočila ITU-T so priporočila s področja
telekomunikacij, ki jih sprejema in redno objavlja ITU in so na voljo v
prostorih agencije.
15. 
Številke brezplačnih storitev so negeografske
številke, pri katerih je klic brezplačen za kličočega, vse stroške, povezane s
klicem, pa plača klicani.
16. 
Številke premijskih storitev so negeografske številke,
pri katerih je klic dražji od običajnih klicev, da se pokrijejo stroški, ki jih
imata klicani in operater pri zagotavljanju te storitve.
17. 
Številke skrajšanega izbiranja so tri-, štiri-,
pet- ali šestmestne številke, namenjene enotnim evropskim številkam, številkam
za klice v sili, številkam za dostop do specifičnih nekomercialnih storitev
operaterjev in številkam za dostop do posebnih storitev oziroma služb javnega
pomena.
18. 
Številka naročnika je številka, ki v javnem
komunikacijskem omrežju identificira naročnika, v določenih primerih pa tudi
uporabnika.
(2) Ostali izrazi, uporabljeni v tem
splošnem aktu, imajo enak pomen kot je določen z zakonom.
II. ŠTEVILKE ZA POTREBE JAVNIH KOMUNIKACIJSKIH OMREŽIJ IN
STORITEV
3. člen
(nacionalni številski prostor)
Nacionalni številski prostor opredeljuje
tabela v prilogi, ki je sestavni del tega splošnega akta.
4. člen
(privzeti predponi)
(1) Mednarodna predpona za klice iz
Republike Slovenije v tujino je 00.
(2) Nacionalna (medkrajevna) predpona
je 0.
5. člen
(mednarodne številke)
(1) Mednarodne
številke so sestavljene iz kode države (CC) in nacionalne (značilne) številke
(N(S)N) (sl. 1).
Sl. 1: Zgradba mednarodne številke


Koda države (CC)

Nacionalna (značilna) številka
  (N(S)N)


(2) Mednarodne številke so lahko največ
petnajstmestne.
(3) Mednarodne številke ne vsebujejo
mednarodne ali nacionalne (medkrajevne) predpone.
(4) Koda države (CC) za Republiko
Slovenijo je 386.
(5) Koda Evropskega telefonskega
številskega prostora (ETNS) je 3883 in se uporablja kot koda države (CC).
Operaterji javnih telefonskih omrežij, ki posredujejo klice v Evropski
telefonski številski prostor (ETNS), urejajo tehnična in komercialna vprašanja,
vključno s povrnitvijo stroškov prenosa klicev v svojem omrežju, skladno z 9.
členom zakona.
6. člen
(nacionalne (značilne) številke (N(S)N))
(1) V Republiki Sloveniji so
nacionalne (značilne) številke (N(S)N) osemmestne, razen tiste, ki so s tem
splošnim aktom posebej določene, in so v tem splošnem aktu zapisane v naslednji
obliki: ABCDEFGH.
(2) Nacionalne (značilne) številke
(N(S)N) ne vsebujejo nacionalne (medkrajevne) predpone.
(3) Nacionalne (značilne) številke
(N(S)N) so lahko geografske ali negeografske.
7. člen
(geografske številke)
(1) Geografska številka je sestavljena
iz medkrajevne kode (TC) in številke naročnika (sl. 2).
Sl. 2: Zgradba
geografske številke


Medkrajevna koda (TC)

Številka naročnika


(2) Območja oštevilčenja iz
nacionalnega številskega prostora (v nadaljnjem besedilu: območja
oštevilčenja), določena z A = {1, 2, 3, 4, 5, 7} in B = {2, 3, 4, 5, 6, 7, 8},
so namenjena za geografske številke.
(3) Medkrajevna koda (TC) je določena
s števko A in določa, kateremu geografskemu območju v Republiki Sloveniji je
dodeljeno posamezno območje oštevilčenja iz tega odstavka (sl. 3).
Sl. 3: Geografsko
območje in medkrajevne kode (TC)


Geografsko
  območje

Medkrajevna
  koda (TC)


Ljubljana

1


Maribor,
  Ravne na Koroškem, Murska Sobota

2


Celje,
  Trbovlje

3


Kranj

4


Nova
  Gorica, Koper, Postojna

5


Novo
  mesto, Krško

7


(4) Geografske številke se dodeljujejo
in vračajo v blokih po 1000, 10.000, 100.000 ali 1.000.000 številk.
(5) Geografske številke iz drugega odstavka tega člena se v
primerih uporabe nomadskih storitev, ko uporabnik elektronskih komunikacijskih
storitev dostopa do svojega podatkovnega omrežja prek različnih omrežnih
priključnih točk, lahko uporabljajo tudi zunaj geografskih območij določenih v
tretjem odstavku tega člena.
8. člen
(negeografske številke)
(1) Negeografska številka je
sestavljena iz nacionalne smerne kode (NDC) javnega komunikacijskega omrežja
ali storitve, in številke naročnika ali storitve (sl. 4).
Sl. 4: Zgradba
negeografske številke


Nacionalna smerna koda (NDC)

Številka naročnika ali storitve


(2) Območja oštevilčenja, določena A =
{3, 4, 7} in B = {0}, A = {3, 4, 5, 7} in B = {1} ter A = {6} in B = {4,..., 9}
so namenjena za negeografske številke, ki se uporabljajo v javnih mobilnih
omrežjih.
(3) Območja oštevilčenja A = {4, 5} in
B = {9} ter A = {8} in B = {1, 2, 3} so namenjena za negeografske številke, ki
se uporabljajo za potrebe dostopa do javnih komunikacijskih storitev na fiksni
lokaciji (na primer za potrebe prenosa govora po internetnem protokolu).
(4) Območja oštevilčenja, določena z A
= {8} in B = {0}, so namenjena za številke brezplačnih storitev, pri tem pa so
številke s C = {0} namenjene za mednarodne storitve brezplačnega klica.
Številke brezplačnih storitev v območjih oštevilčenja s:
C = {1, 2, 3, 4, 8},
C = {5, 6, 7} in D = {0, 1,
2, 3, 4} ter
C = {9} in D = {6, 7, 8, 9}
so lahko šest- ali
osemmestne, številke brezplačnih storitev v preostalih območjih oštevilčenja pa
le osemmestne.
(5) Območje oštevilčenja z A = {9} in
B = {0} je namenjeno za številke premijskih storitev. Številke premijskih
storitev v območjih oštevilčenja s C = {3, 4, 5, 6, 7} so lahko šest- ali
osemmestne, številke premijskih storitev v preostalih območjih oštevilčenja pa
le osemmestne.
(6) Območje oštevilčenja z A = {8} in
B = {8} je namenjeno za negeografske številke, ki se uporabljajo za dostop do
posebnih omrežij (podatkovna omrežja, internet, navidezna zasebna omrežja ...).
(7) Območja oštevilčenja, določena z A
= {8}, B = {9} in C = {1, 2, 3}, so namenjena za negeografske številke, ki se
uporabljajo za storitve daljinskega glasovanja, masovno klicanje ..., in so
lahko šest-, sedem- ali osemmestne.
(8) Številke iz drugega odstavka tega
člena se dodeljujejo in vračajo v blokih po 10.000, 100.000 ali 1.000.000
številk, številke iz tretjega odstavka tega člena se dodeljujejo in vračajo v
blokih po 10.000 ali 100.000 številk, številke iz četrtega, petega, šestega in
sedmega odstavka tega člena se dodeljujejo in vračajo posamično ali v blokih po
10 ali 100 številk.
(9) Ob prvi dodelitvi številk iz
drugega in tretjega odstavka tega člena operater dobi tudi nacionalno smerno
kodo (NDC) dolžine 2, 3 ali 4 mest (AB, ABC ali ABCD), odvisno od velikosti
zahtevanega bloka naročniških številk: 
a)  v primeru negeografskih številk iz drugega odstavka tega člena, ki
se uporabljajo v javnih mobilnih omrežjih se: 
- dvomestne NDC kode (AB)
dodeljujejo v območjih oštevilčenja določenih z A = {3, 4, 7} in B = {0}, A =
{3, 4, 5, 7} in B = {1} ter A = {6} in B = {4,6,7,8} ob upravičenih zahtevah po
dodelitvi bloka velikosti 1.000.000 naročniških številk. 
- trimestne in štirimestne NDC kode
(ABC oziroma ABCD) pa se dodeljujejo v območjih oštevilčenja določenih z A =
{6} in B = {5, 9} ob upravičenih zahtevah po dodelitvi blokov velikosti 100.000
oziroma 10.000 naročniških številk. 
b)  v primeru negeografskih številk iz tretjega odstavka tega člena, ki
se uporabljajo za potrebe dostopa do javnih komunikacijskih storitev na fiksni
lokaciji (na primer za potrebe prenosa govora po internetnem protokolu) se: 
- dvomestne NDC kode (AB)
dodeljujejo v območjih oštevilčenja določenih z A = {4} in B = {9} ob
upravičenih zahtevah po dodelitvi 10 blokov po 100.000 naročniških številk. 
- trimestne NDC kode (ABC) se
dodeljujejo v območjih oštevilčenja določenih z 
A       = {5}, B = {9} 
A       = {8}, B = {1} in C
= {0, 1, 2, 3, 4, 5, 6, 7, 9} 
A       = {8}, B = {2} in C
= {0, 1, 3, 4, 5, 6, 7, 9} 
A       = {8}, B = {3} in C = {0, 1, 2, 3, 4, 5, 6, 7, 8, 9} ob
upravičenih zahtevah po dodelitvi blokov velikosti 100.000 naročniških številk.
- štirimestne NDC kode (ABCD) se
dodeljujejo v območjih oštevilčenja določenih z 
A       = {8}, B = {1}, C =
{8} in D = {0,..., 9}, 
A       = {8}, B = {2}, C = {2, 8} in D = {0,..., 9}, ob zahtevah
po dodelitvi blokov velikosti 10.000 naročniških številk.
9. člen
(številke skrajšanega izbiranja)
(1) Številke skrajšanega izbiranja so
oblike 11P(Q(R)) oziroma 116QRT in 19P(Q(R)), kjer so P, Q, R,T = {0,...,9}.
(2) Številke skrajšanega izbiranja
11P(Q(R)) se uporablja za enotne evropske številke oziroma za enotne evropske
bloke številk, lahko pa tudi za številke za klice v sili določene v tem
splošnem aktu, pri tem je:
-      
številka skrajšanega izbiranja 112 enotna
evropska številka, namenjena za klice v sili;
-      
številka skrajšanega izbiranja 113 številka
policije, namenjena za klice v sili;
-      
blok šestmestnih številk skrajšanega izbiranja,
ki se začenja z 116QRT je po odločitvi Komisije namenjen za dostop do družbeno
koristnih vseevropskih telefonskih storitev, ki jih v postopku javnega
posvetovanja opredeli Komisija;
-      
blok številk skrajšanega izbiranja 118Q(R)
enoten evropski blok številk, namenjen za dostop do imeniških služb. Številke
skrajšanega izbiranja iz tega bloka so štirimestne 118Q, kjer je Q = {0, 1, 2,
3, 4, 5, 8}, ali petmestne 118QR, kjer sta Q = {6, 7, 9} in R = {0,...,9}.
(3) Številke skrajšanega izbiranja
19P(Q(R)) iz območij:
-      
19P(Q(R)), kjer je P = {0, 1, 2}, Q = {0,…,9},
R = {0,…,9} ter P = {8}, Q = {0, 1, 2, 3, 4, 5, 6, 8, 9}, R = {0,…,9} so
namenjene dostopu do specifičnih nekomercialnih storitev operaterjev (kot so
npr.: storitev posredovanja operaterja, informacije o delovanju omrežja,
prijava motenj, pomoč uporabnikom, storitve telegrama/ teleteksta/faksa …) in
so lahko tri-, štiri ali petmestne;
-      
19P(Q(R)), kjer je P = {5, 7, 9}, Q = {0,…,9},
R = {0,…,9} ter P = {8}, Q = {7}, R = {0,…,9} so namenjene dostopu do posebnih
storitev/služb javnega pomena, ki jih na področju celotne države opravljajo
operaterji ter druge fizične ali pravne osebe opredeljene v prvem odstavku 62.
člena zakona (kot npr.: storitve medicinsko/socialne pomoči, pomoč na cesti,
pomoč invalidom/tujcem, informacije/pomoč o javnem prometu in transportu,
javljanje okvar v zvezi z javno koristnimi službami (plin, elektrika, voda) točna
ura, vremenska poročila …) in so lahko štiri- ali petmestne;
-      
19P(Q(R)), kjer je P = {3, 4, 6}, Q = {0,…,9},
R = {0,…,9} so rezervirane za prihodnjo rabo.
(4) Številke skrajšanega izbiranja se
dodeljujejo in vračajo posamično, v primeru zahtev po tri- in štirimestnih
številkah kratkega izbiranja praviloma z uporabo javnega razpisa.
(5) Številke skrajšanega izbiranja iz
prejšnjih odstavkov so izvedene na krajevni ravni v vseh območjih oštevilčenja,
ki so namenjena geografskim številkam. V območjih oštevilčenja, ki so namenjena
negeografskim številkam, morata biti izvedeni številki skrajšanega izbiranja iz
prve in druge alineje drugega odstavka tega člena, operater pa lahko znotraj
dodeljenega bloka številk izvede tudi druge številke skrajšanega izbiranja predvidene
v tem členu.
10. člen
(predpone za izbiro operaterja prenosnih
omrežij)
(1) Območje oštevilčenja 10PQ je
namenjeno za štirimestne predpone za izbiro operaterja prenosnih omrežij.
(2) Dodeljujejo se le takšne predpone
za izbiro operaterja prenosnih omrežij, pri katerih je Q ¹ {0}.
(3) Predpone za izbiro operaterja
prenosnih omrežij se dodeljujejo in vračajo posamično.
(4) Posamezen operater lahko dobi le
eno predpono za izbiro operaterja prenosnih omrežij.
11. člen
(usmerjalne kode)
(1) Območje oštevilčenja 98MN je
namenjeno za usmerjalne kode, ki se uporabljajo za potrebe usmerjanja pri
izvedbi prenosljivosti številk.
(2) Posamezen operater lahko dobi
največ dve usmerjalni kodi, in sicer po eno za:
-      
operaterje omrežij oziroma izvajalce, ki
zagotavljajo javne telefonske storitve na fiksni lokaciji in
-      
operaterje omrežij oziroma izvajalce, ki
zagotavljajo mobilne storitve.
(3) Usmerjalne kode se dodeljujejo in
vračajo posamično.
(4) Usmerjalnih kod uporabnik ne sme
izbirati pri izbiranju številk. Vsak tak poizkus mora biti prestrežen in
zavržen.
12. člen
(rezervna območja oštevilčenja)
(1) Območja oštevilčenja, razen
tistih, ki so navedena v 7., 8., 9. členu (z izjemo območij navedenih v zadnji
alineji tretjega odstavka) ter v 10. in 11. členu tega splošnega akta, in
območja oštevilčenja z A = {0} so rezervna območja oštevilčenja.
(2) Rezervna območja niso namenjena za
geografske številke.
(3) Rezervna območja oštevilčenja z A
= {6} in B = {1, 2, 3} so rezervirana za številke, ki se uporabljajo v javnih
mobilnih omrežjih.
(4) Številke iz rezervnih območij
oštevilčenja se dodelijo šele, ko ni več prostih številk oziroma blokov številk
v že uporabljanih območjih oštevilčenja oziroma jih ni več zadosti ali če se
dodeljuje številke za nove vrste javnih komunikacijskih omrežij ali storitev,
ki se jih ne da uvrstiti v nobenega od že uporabljenih območij oštevilčenja.
III. IZBIRANJE ŠTEVILK V JAVNIHTELEFONSKIH OMREŽJIH
13. člen
(klici na mednarodne številke)
(1) Kadar se kliče v javno telefonsko
omrežje v tujini ali mednarodno storitev, se mora pred mednarodno številko
izbrati mednarodna predpona, uporabnik javnega mobilnega omrežja pa lahko
namesto mednarodne predpone izbere tudi predpono + (sl. 5).
Sl. 5: Vrstni red
številk za klice iz Republike Slovenije v tujino z uporabo mednarodne predpone
00 (ali +*)


Predpona

Koda države (CC)

Nacionalna (značilna) številka
  (N(S)N)


00 (ali +*)

X(Y[WZ])

ABCDEFGH...


*Znak + lahko uporabljajo samo uporabniki javnih mobilnih omrežij.
(2) Ne glede na določbo prejšnjega
odstavka pa se lahko ob vsakem mednarodnem klicu prosto izbere operater
mednarodnega prenosnega omrežja s pomočjo predpone za izbiro operaterja
prenosnih omrežij (sl. 6).
Sl. 6: Vrstni red
številk za klice iz Republike Slovenije v tujino z uporabo predpone za izbiro
operaterja prenosnih omrežij


Predpona za izbiro operaterja
  prenosnih omrežij

Mednarodna predpona

Koda države
(CC)

Nacionalna (značilna) številka
(N(S)N)


10PQ

00

X(Y[WZ])

ABCDEFGH...


14. člen
(klici na geografske številke)
(1) Kadar se kliče znotraj območja z
isto medkrajevno kodo (TC), se lahko izbere samo številka naročnika ali
številka storitve.
(2) Kadar se kliče v območje z drugo
medkrajevno kodo (TC), ali če se z negeografske številke kliče na geografsko
številko, se mora pred številko naročnika ali številko storitve izbrati
medkrajevna koda (TC) (sl. 7).
Sl. 7: Izbiranje
številk z uporabo medkrajevne kode (TC)


Nacionalna (medkrajevna) predpona

Medkrajevna koda (TC)

Številka naročnika 
ali številka storitve


0

A

BCD EF GH


(3) Ne glede na določbo prejšnjega
odstavka pa se lahko ob vsakem takem klicu prosto izbere operater medkrajevnega
prenosnega omrežja s pomočjo predpone za izbiro operaterja prenosnih omrežij
(sl. 8).
Sl. 8: Izbiranje številk z uporabo predpone za izbiro operaterja
prenosnih omrežij


Predpona za izbiro operaterja
  prenosnih omrežij

Nacionalna (medkrajevna) predpona

Medkrajevna koda (TC)

Številka naročnika (SN)


10PQ

0

A

BCD EF GH


15. člen
(klici na preostale številke)
(1) Kadar se kliče na negeografsko
številko, se mora pred nacionalno (značilno) številko (N(S)N) izbrati
nacionalna (medkrajevna) predpona (sl. 9).
Sl. 9: Izbiranje
številk


Nacionalna (medkrajevna) predpona

Nacionalna smerna koda (NDC)

Številka naročnika (SN)


0
0
0

AB
ABC
ABCD

CD EF GH
DE FGH
E FGH


(2) Ne glede na določbe prejšnjega
odstavka se lahko ob vsakem takem klicu prosto izbere operater medkrajevnega
prenosnega omrežja s pomočjo predpone za izbiro operaterja prenosnih omrežij
(sl. 10).
Sl. 10: Izbiranje
številk z uporabo predpone za izbiro operaterja prenosnega omrežja


Predpona za izbiro operaterja
  prenosnih omrežij

Nacionalna (medkrajevna) predpona

Nacionalna smerna koda (NDC)

Številka naročnika (SN)


10PQ
10PQ
10PQ

0
0
0

AB
ABC
ABCD

CD EF GH
DE FGH
E FGH


(3) Ne glede na določbo prejšnjega
odstavka pa operater medkrajevnega prenosnega omrežja ni dolžan izvesti prenosa
klicev na negeografske številke iz četrtega do sedmega odstavka 8. člena tega
splošnega akta.
IV. ELEMENTI OŠTEVILČENJA S KATERIMI UPRAVLJA ITU IN JIH
DODELJUJE AGENCIJA
16. člen
(dodeljevanje)
Kode in številke iz 17. do 22. člena tega
splošnega akta oziroma njihove dele dodeljuje agencija v skladu z ustreznimi
priporočili ITU-T in ob upoštevanju postopka iz 61. člena zakona.
17. člen
(identifikacijska koda podatkovnega
omrežja)
(1) Identifikacijska koda podatkovnega
omrežja je štirimestna koda, določena v skladu s priporočilom ITU-T X.121, kjer
prva tri mesta določajo podatkovno kodo države četrto mesto pa določa
podatkovno omrežje v državi (sl. 11).
Sl. 11: Zgradba
identifikacijske kode podatkovnega omrežja 


X

X

X

P


Podatkovna koda države

Podatkovno omrežje v državi


(2) Podatkovna koda države za
Republiko Slovenijo je 293.
(3) Agencija dodeljuje
identifikacijske kode podatkovnega omrežja posamično in o dodelitvi obvesti
ITU.
18. člen
(mednarodne oznake mobilnega naročnika)
(1) Mednarodna oznaka mobilnega naročnika
je koda, določena v skladu s priporočilom ITU-T E.212, ter sestavljena iz
mobilne kode države, kode mobilnega omrežja in identifikacijske številke
mobilnega naročnika (sl. 12).
V skladu s priporočilom ITU-T E.212 se v
njem opisani in definirani identifikacijski viri lahko uporabljajo v mobilnih
radijskih sistemih in tudi v fiksnih in globalnih omrežjih za zagotavljanje inovativnih
storitev predvsem v kontekstu omrežij naslednjih generacij – NGN.
Sl. 12: Zgradba
mednarodne oznake mobilnega naročnika (IMSI)


Mobilna koda države
MCC

Koda mobilnega omrežja
MNC

Identifikacijska številka mobilnega
  naročnika
(do 10 števk)
MSIN


(2) Mobilna koda države za Republiko
Slovenijo je trimestna in je 293.
(3) Koda mobilnega omrežja, ki določa
posamezno mobilno omrežje v Republiki Sloveniji, je dvomestna.
(4) Agencija dodeljuje kode mobilnih
omrežij posamično in o dodelitvi obvesti ITU.
19. člen
(koda mednarodne signalizacijske točke)
(1) Koda mednarodne signalne točke je
binarna koda, dolga 14 bitov, določena v skladu s priporočilom ITU-T Q.708, ki
enolično določa mednarodno signalno točko v signalnem omrežju s signalizacijo
št. 7. Sestavljena je iz enajstmestnega polja, ki določa signalizacijsko
območje in omrežje, ter trimestnega polja, ki določa signalizacijsko točko (sl.
13).
Sl. 13: Zgradba kode
mednarodne signalizacijske točke


N

M

L

K

J

I

H

G

F

E

D

C

B

A


a

b

c


Koda signalizacijskega
  območja/omrežja

Identifikacija signalizacijske
  točke











(2) Agencija dodeljuje kode
mednarodnih signalizacijskih točk posamično v decimalnem zapisu v formatu
a-b-c, kjer je a = {0,...,7}, b = {0,...,255} in c = {0,...,7}.
20. člen
(koda nacionalne signalizacijske točke)
(1) Koda nacionalne signalizacijske
točke je binarna koda, dolga 14 bitov, določena v skladu s priporočilom ITU-T
Q.704, ki enolično določa signalno točko za potrebe medomrežnega povezovanja v
določeni državi, in je lahko koda ponorne (DPC) ali izvorne točke (OPC) (sl.
14).
Sl. 14: Zgradba kode
nacionalne signalizacijske točke


N

M

L

K

J

I

H

G

F

E

D

C

B

A


a

b


(2) Agencija dodeljuje le kode
nacionalnih signalizacijskih točk, ki so namenjene za naslavljanje
signalizacijskih točk na nacionalni signalizacijski ravni.
(3) Agencija dodeljuje kode
nacionalnih signalizacijskih točk posamično v decimalnem zapisu, in sicer v
formatu a-b, kjer sta a, b = {0,...,127}.
21. člen
(številka izdajateljeve oznake)
(1) Številka izdajateljeve oznake je
oznaka, določena v priporočilu ITU-T E.118, ki je potrebna pri obračunavanju
mednarodnih storitev, plačanih s telefonsko kartico, je del izdajateljeve
identifikacijske številke (sl. 15).
Sl. 15: Zgradba
izdajateljeve identifikacijske številke na področju telekomunikacij


89

Koda države (CC)

Številke izdajateljeve oznake


(2) Številka izdajateljeve oznake je v
Republiki Sloveniji dvomestna.
(3) Agencija dodeljuje številke
izdajateljeve oznake posamično.
22. člen
(koda nestandardne opreme)
(1) Koda nestandardne opreme je
binarna koda, ki v skladu s priporočilom ITU-T T.35 določa nestandardno opremo
za potrebe identifikacije proizvodov s področja prenosa govora preko paketnih
omrežij v skladu s priporočilom ITU-T H.323. Sestavljena je iz kode države za
nestandardno opremo, kode proizvajalca opreme in dela, ki ga določi
proizvajalec te opreme sam (sl. 16).
Sl. 16: Koda
nestandarne opreme 


Kode države za nestandardno opremo
xxxx xxxx2

Koda proizvajalca opreme
xxxx xxxx2
xxxx xxxx2

Del, ki ga določi proizvajalec 
te opreme sam


(2) Kode države za nestandardno opremo
za Republiko Slovenijo je 1100 01102.
(3) Koda proizvajalca opreme je dolga
2 zloga (byte), dodeljuje jo agencija posamično.

Priloga:
Nacionalni številski prostor

Splošni akt o načrtu oštevilčenja (Uradni list
RS, št. 79/07)
vsebuje naslednje končne določbe:
»V. KONČNE DOLOČBE
23. člen
(sprememba
odločb o dodelitvi številk skrajšanega izbiranja)
(1) Ne glede na določbe drugega
odstavka 9. člena tega splošnega akta se lahko številka skrajšanega izbiranja
iz območja oštevilčenja 11P(Q(R)), ki se ob začetku veljavnosti tega splošnega
akta že uporablja za namen, ki se razlikuje od predpisanih za to območje
oštevilčenja, uporablja za ta namen do dneva, ko začne veljati predpis, ki
določi to številko skrajšanega izbiranja za enotno evropsko številko oziroma za
enoten evropski blok številk.
(2) Z dnem, ko začne veljati predpis,
ki določi številko skrajšanega izbiranja za enotno evropsko številko oziroma za
enoten evropski blok številk, agencija po uradni dolžnosti spremeni ustrezne
odločbe o dodelitvi elementov oštevilčenja v skladu s 67. členom zakona. Pri
tem nadomesti te številke s številkami skrajšanega izbiranja iz območij oštevilčenja
19P(Q(R)) in določi rok, v katerem je treba izvesti prehod na nove številke. Ta
sprememba se ne šteje za spremembo, ki bistveno posega v sistem oštevilčenja
ali katere izvedba je tehnološko zahtevna v smislu tretjega odstavka 59. člena
zakona.
24. člen
(začetek
veljavnosti)
Ta splošni akt začne veljati petnajsti dan
po objavi v Uradnem listu Republike Slovenije.«.

Splošni akt o dopolnitvi Splošnega akta o
načrtu oštevilčenja (Uradni list RS, št. 74/09) vsebuje naslednjo končno določbo:
»2. člen
Ta splošni akt začne veljati naslednji dan po objavi v Uradnem listu Republike Slovenije.«.

Splošni akt o spremembah in dopolnitvah
Splošnega akta o načrtu oštevilčenja (Uradni list RS, št. 101/11) vsebuje naslednjo končno določbo:
»5. člen
Ta splošni akt začne veljati naslednji dan po objavi v Uradnem listu Republike Slovenije.«.