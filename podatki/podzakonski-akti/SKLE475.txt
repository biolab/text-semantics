I
Vlada Republike Slovenije odreja javno razgrnitev osnutka
lokacijskega načrta za vzporedni plinovod M 1/1 Kidričevo – Rogatec (v
nadaljevanju: osnutek lokacijskega načrta), ki ga je izdelal RC Planiranje
d.o.o., pod številko projekta 296/98, v mesecu septembru 1999 in predloga
sprememb in dopolnitev prostorskih sestavin v naslovu navedenih planskih aktov
Občine Kidričevo in Občine Rogaška Slatina, ki jih je izdelal RC Planiranje
d.o.o. v septembru 1999.
II
Vlada Republike Slovenije ugotavlja, da je osnutek
lokacijskega načrta skladen z zasnovo energetskega omrežja v prostorskih
sestavinah dolgoročnega plana SR Slovenije za obdobje od leta 1986 do leta 2000
(Uradni list SRS, št. 1/86, 41/87, 12/89 in Uradni list RS, št. 36/90, 27/91,
72/95 in 11/99) in s prostorskimi sestavinami družbenega plana SR Slovenije za
obdobje od leta 1986 do leta 1990 (Uradni list SRS, št. 2/86, 41/87, 23/89 in
Uradni list RS, št. 72/95 in 11/99, v delu, ki ga opredeljuje osnutek
lokacijskega načrta (v nadaljevanju: državni prostorski planski akti).
III
Vlada Republike Slovenije predlaga Občini Kidričevo in Občini
Rogaška Slatina v obravnavo in sprejem spremembe in dopolnitve planskih aktov
občin.
IV
Občina Kidričevo, Občina Majšperk, Občina Rogaška Slatina in
Občina Rogatec morajo poskrbeti za izvedbo javne razgrnitve in organizacijo
javnih obravnav osnutka lokacijskega načrta, Občina Kidričevo ter Občina
Rogaška Slatina pa tudi predloga sprememb in dopolnitev planskih aktov občin.
Javna razgrnitev traja en mesec in se prične tretji dan po objavi sklepa v Uradnem
listu Republike Slovenije.
V
V času javne razgrnitve lahko podajo na javno razgrnjen
osnutek lokacijskega načrta in predlog sprememb in dopolnitev planskih aktov
občin, pripombe in predloge vsi zainteresirani in prizadeti.
VI
Občina Kidričevo, Občina Majšperk, Občina Rogaška Slatina in
Občina Rogatec morajo v roku 30 dni po preteku javne razgrnitve poslati
ministru za okolje in prostor vse zbrane pripombe in predloge. Če v tem roku
minister ne prejme pripomb in predlogov z javne razgrnitve, se šteje, da na
osnutek lokacijskega načrta ni pripomb oziroma, da je ta usklajen.
VII
Ta sklep se objavi v Uradnem listu Republike Slovenije.
Št. 350-19/98-4
Ljubljana, dne 16. decembra 1999.
Vlada Republike Slovenije
Marjan Podobnik l. r.
Podpredsednik