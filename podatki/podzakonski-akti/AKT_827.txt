I. SPLOŠNE DOLOČBE
1. člen
(vsebina splošnega akta)
Ta splošni akt določa način izračuna plačil
za uporabo radijskih frekvenc.
2. člen
(pomen izrazov)
(1) V tem splošnem aktu uporabljeni
izrazi imajo naslednji pomen:
1.     
Agencija je neodvisen regulativni organ, katerega pristojnosti,
organizacijo in delovanje določa Zakon o elektronskih komunikacijah (Uradni
list RS, št. 109/12; v nadaljnjem besedilu: ZEKom-1).
2.     
Bazna postaja je kopenska radijska postaja v kopenski mobilni storitvi
ali sistemu točka-več točk, ki omogoča komunikacijo drugim radijskim postajam v
telekomunikacijskem sistemu.
3.     
Kot do čistine (»terrain clearance angle«) je kot, ki se ga uporablja
pri natančnejšem določanju vpliva radijskih postaj in se ga izmeri v skladu s
priporočilom ITU-R P.1546.
4.     
Pravilnik o radiokomunikacijah ITU je dokument ITU o skupnih mednarodnih
zahtevah za radiokomunikacije, ki se spreminja na svetovni radiokomunikacijski
konferenci in je na voljo v prostorih agencije.
5.     
Priporočila ITU-R so priporočila s področja radiokomunikacij, ki jih
sprejema in redno objavlja ITU in so na voljo v prostorih agencije.
6.     
Priporočilo ITU-R P.1546 je priporočilo za napoved vpliva radijskih
postaj v radiodifuzni storitvi, kopenski mobilni storitvi, pomorski mobilni
storitvi in določenih fiksnih storitvah v radiofrekvenčnem pasu od 30 MHz do
3.000 MHz.
7.     
Sporazum iz Ženeve leta 1984 je mednarodni dokument, ki določa radijske
frekvence za zvokovne prenose, njihovo dodelitev in koordinacijo, osnovne
značilnosti radijskih postaj in druge podatke, potrebne za oddajanje zvokovnih
prenosov, in je na voljo v prostorih agencije.
8.     
MMDS je v tem splošnem aktu uporabljen kot oznaka za enosmerni sistem za
distribucijo TV signalov v frekvenčnem pasu 11,7–12,5 GHz. 
9.     
BWA je v tem splošnem aktu uporabljen kot oznaka za dvosmerne sisteme iz
Splošnega akta o načrtu uporabe radijskih frekvenc (Uradni list RS, št. 91/13)
s kraticami BWA, PMP, MWS ali MMDS sistem, preko katerih operaterji ponujajo
storitve IP končnim uporabnikom. 
10.  
Dodeljeno geografsko območje je območje, za katerega so imetniku odločbe
o dodelitvi radijskih frekvenc dodeljene radijske frekvence.
11.  
P-P zveze za državno uporabo so zveze, predvidene za potrebe varnosti,
obrambe države in varstva pred naravnimi in drugimi nesrečami, v frekvenčnih
pasovih, ki v skladu s splošnim aktom o načrtu uporabe radijskih frekvenc NURF,
katerega agencija sprejme na podlagi 27. člena ZEKom-1, niso namenjeni za
državno uporabo.
(2) Preostali izrazi, uporabljeni v
tem splošnem aktu, imajo enak pomen, kot je določen v ZEKom-1.
3. člen
(način izračuna plačil)
(1) Plačila, določena s tem splošnim
aktom, se izražajo s številom točk.
(2) Višina določenega plačila se
izračuna kot zmnožek števila točk in vrednosti točke za to vrsto plačila, kot
veljata tisto leto, za katero se višina plačila odmerja.
4. člen
(vrednost točke in tarifa)
Vrednost točke agencija določi s tarifo,
skladno s 6. in 60. členom ZEKom-1.
5. člen
(1) Plačilo za posameznega zavezanca odmeri
agencija z odločbo o odmeri plačila.
(2) Agencija praviloma izda odločbe iz
prejšnjega odstavka do konca marca tekočega leta.
(3) Zavezanec lahko odmerjeno plačilo
poravna v dveh enakih obrokih, in sicer prvega v 30 dneh od vročitve odločbe,
drugega pa najkasneje do 15. oktobra v tekočem letu. Če se zavezanec odloči
poravnati obveznost v enkratnem znesku, je odmerjeno plačilo dolžan poravnati v
30 dneh od vročitve.
(4) V primeru prenosa pravice do uporabe
radijskih frekvenc v skladu s 55. členom Zakona o elektronskih komunikacijah
morajo biti pred prenosom poravnane obveznosti v celoti.
(5) Vsem zavezancem, ki se jim odločba o
dodelitvi radijskih frekvenc izda po izdaji odločb o odmeri plačila iz drugega
odstavka tega člena, se odločba o odmeri plačila izda do konca decembra
tekočega leta. Zavezanci so odmerjeno plačilo dolžni poravnati v 30 dneh od
vročitve odločbe o odmeri plačila.
II. PLAČILA ZA UPORABO RADIJSKIH FREKVENC
6. člen
(zavezanci)
(1) Zavezanci za letno plačilo za
uporabo radijskih frekvenc so imetniki odločb o dodelitvi radijskih frekvenc v
skladu s 60. členom ZEKom-1. Plačilo se določi za vsako odločbo o dodelitvi
radijskih frekvenc posebej.
(2) Število točk za odločbo o
dodelitvi radijskih frekvenc agencija določi z odločbo o določitvi števila
točk.
7. člen
(fiksno število točk)
(1) Plačilo v višini 60 točk se določi
za radijske frekvence:
-       
za pomorsko mobilno storitev, če so te radijske frekvence navedene v
dodatku 18 pravilnika o radiokomunikacijah ITU;
-       
za zrakoplovno mobilno (R) storitev, če so te radijske frekvence
navedene v dodatku 26 pravilnika o radiokomunikacijah ITU;
-       
za zrakoplovno mobilno (OR) storitev, če so te radijske frekvence
navedene v dodatku 27 pravilnika o radiokomunikacijah ITU;
-       
zrakoplovne radionavigacijske postaje;
-       
pomorske radionavigacijske postaje;
-       
baznih postaj v lokalnem sistemu enosmernega pozivanja.
(2) Plačilo v višini 700 točk se
določi za radijske frekvence srednjevalovnega radijskega oddajnika.
(3) Plačilo v višini 600 točk se
določi za radijske frekvence za satelitsko novinarstvo (SNG/OB).
(4) Za radijske frekvence za
sprejemnik se ne plačuje plačil.
8. člen
(radijske frekvence za radiodifuzijo)
(1) Za uporabo radijskih frekvenc za
radiodifuzijo se število točk določi na naslednji način:
-       
za radijske frekvence 87,5–108 MHz, ki so določene s sporazumom iz
Ženeve leta 1984 za analogno zvokovno radiodifuzijo: 628 x D(1) x D(2) točk;
-       
za radijske frekvence 174–230 MHz, ki so določene za digitalno
televizijsko radiodifuzijo: 500 + 300 x D(3) x D(4) točk; 
-       
za radijske frekvence 174–230 MHz, ki so določene za digitalno zvokovno
radiodifuzijo: 500 + 100 x D(3) x D(4) točk;
-       
za radijske frekvence 470–790 MHz, ki so določene za digitalno
televizijsko radiodifuzijo: 500 + 150 x D(3) x D(4) točk.
(2) Če si radijske frekvence za
radiodifuzijo časovno delita dva ali več imetnikov odločb o dodelitvi radijskih
frekvenc, je vsak od njiju oziroma njih zavezanec za plačilo sorazmernega
deleža glede na čas uporabe, pri čemer je vsota teh deležev enaka celotni
višini plačila za polni čas uporabe.
9. člen
(faktorja za analogno radiodifuzijo)
(1) Faktor D(1) je odvisen od
izračunane površine območja pokrivanja v Republiki Sloveniji, kjer je vpliv
radijske postaje večji od referenčne vrednosti iz (3)
odstavka tega člena.
(2) Površina območja pokrivanja se
izračuna na podlagi priporočila ITU-R P. 1546 z upoštevanjem izsevane moči
oddajnika, sevalnega diagrama, digitalnega modela nadmorskih višin Republike
Slovenije z rastrom 100 x 100 m ter z upoštevanjem korekcije na podlagi kota do
čistine. Računa se s parametrom »50 % lokacij in 50 % časa«.
(3) Če v
odločbi o dodelitvi radijskih frekvenc ni drugače določeno, so referenčne
vrednosti za posamezne radiofrekvenčne pasove naslednje:


87,5–108 MHz

za analogno zvokovno radiodifuzijo

66 dB(µV/m)


174–230 MHz

za digitalno televizijsko radiodifuzijo

50 dB(µV/m)


za digitalno zvokovno radiodifuzijo

60 dB(µV/m)


470–582 MHz

za digitalno televizijsko radiodifuzijo

54 dB(µV/m)


582–790 MHz

za digitalno televizijsko radiodifuzijo

58 dB(µV/m)


(4) Vrednost faktorja D(1) se določi na
naslednji način:


Površina izračunanega območja 

Vrednost faktorja
  D(1)


do vključno 50 km²

0,5


nad 50 km² do vključno 200 km²

0,75


nad 200 km² do vključno 600 km²

1


nad 600 km² do vključno 1500 km²

1,5


nad 1500 km² do vključno 2500 km²

2


nad 2500 km² do vključno 5000 km²

3


nad 5000 km²

6


(5) Faktor
D(2) je odvisen od pokrivanja mestnih območij. Pri tem se šteje, da se z
radijskimi frekvencami za radiodifuzijo pokriva določeno mestno območje, kadar
pokrivanje presega polovico mestnega območja.
(6) Če se z radijskimi frekvencami za
radiodifuzijo ne pokriva nobenega od spodaj navedenih mestnih območij, je
faktor D(2) = 1.
(7) Če se
z radijskimi frekvencami za radiodifuzijo pokriva enega od spodaj navedenih
mestnih območij, je faktor D(2) enak sledeči vrednosti tega mestnega območja:


Mestno območje

Vrednost mestnega
  območja


Ljubljana

5,0


Maribor

2,5


Celje

1,4


Kranj

1,3


Novo mesto

1,2


Koper – Capodistria

1,2


Velenje

1,2


(8) Če se na
podlagi odločbe o dodelitvi radijskih frekvenc pokriva več zgoraj navedenih
mestnih območij, je faktor D(2) enak vsoti vrednosti vključenih mestnih območij
iz prejšnjega odstavka.
10. člen
(faktorja za digitalno radiodifuzijo)
(1) Faktor D(3) je odvisen od pasovne
širine radijskih frekvenc in se določi na sledeči način:
D(3) = širina dodeljenih radijskih frekvenc
/ 1 MHz.
(2) Faktor D(4) je enak stokratni
vrednosti razmerja med prebivalci, zajetimi z območjem pokrivanja in vsemi
prebivalci Republike Slovenije, zaokroženo na 3 decimalna mesta. Za podatke o
prebivalcih, ki so uporabljeni v tem izračunu, se uporabijo podatki iz baze
statističnih podatkov porazdelitve gostote prebivalstva Republike Slovenije v
rastru 100 x 100 m (Baza geostatističnih podatkov Statističnega urada RS).
(3) V primeru, da območje pokrivanja
ni izrecno določeno z odločbo o dodelitvi radijskih frekvenc, se določi kot
površina, kjer je izračunani vpliv radijske postaje večji od referenčne
vrednosti iz tretjega odstavka 9. člena.
11. člen
(ostale radijske frekvence)
(1) Število točk za radijske
frekvence, ki niso zajete v 7. do 10. členu tega splošnega akta, se določi na
naslednji način: B x C x E točk.
(2) Faktor C je odvisen od skupne
pasovne širine radijskih frekvenc in se določi na sledeči način:
C = skupna širina dodeljenih radijskih
frekvenc / 25 kHz.
(3) Faktor
B je odvisen od uporabljenega radiofrekvenčnega območja:


Radiofrekvenčno območje

Vrednost faktorja
   B


do vključno 470 MHz

10


nad 470 MHz do vključno 960 MHz

2


nad 960 MHz do vključno 2.300 MHz

1


nad 2.300 MHz do vključno 3.400 MHz

0,6


nad 3.400 MHz do vključno 5.000 MHz

0,5


nad 5.000 MHz do vključno 10.000 MHz

0,4


nad 10.000 MHz do vključno 17.700 MHz

0,3


nad 17.700 MHz do vključno 23.600 MHz

0,2


nad 23.600 MHz do vključno 40.000 MHz

0,1


nad 40.000 MHz do vključno 71.000 MHz

0,01


nad 71.000 MHz

0,001


(4) Faktor E
je odvisen od področja uporabe, in sicer:
-       
za uporabo radijskih frekvenc na celotnem območju Republike Slovenije: E
= 50;
-       
za lokalno uporabo radijskih frekvenc – največ 130 občin: E = 25;
-       
za lokalno uporabo radijskih frekvenc – največ 65 občin: E = 10;
-       
za lokalno uporabo radijskih frekvenc – največ 5 občin: E = 5;
-       
za lokalno uporabo radijskih frekvenc v sistemu z eno bazno postajo: E =
10;
-       
za usmerjeno zvezo (točka – točka): E = 1;
-       
za uporabo radijskih frekvenc nad 2000 MHz v času prireditev ne glede na
področje uporabe: E = 1.
(5) Ne glede
na prejšnje odstavke tega člena, se faktor E za frekvence za zagotavljanje
javnih komunikacijskih storitev končnim uporabnikom (za prizemne sisteme, preko
katerega se lahko zagotavljajo elektronske komunikacijske storitve preko javnih
ali zasebnih omrežij, BWA, in MMDS sisteme), ki se podelijo za del ozemlja
Republike Slovenije in za P-P zveze podeljene na podlagi javnega razpisa, ne
glede na radiofrekvenčno območje določi v odvisnosti od števila prebivalcev (P)
zajetih z območjem pokrivanja po enačbi:
E= 15*10-6 x P zaokroženo na celoštevilsko vrednost.
Faktor P je enak številu prebivalcev
zajetih z območjem pokrivanja. Za podatke o prebivalcih zajetih z območjem
pokrivanja, se uporabijo zadnji razpoložljivi podatki Statističnega urada RS,
ki so objavljeni na spletni strani ob izdaji odločbe o dodelitvi radijskih
frekvenc.
12. člen
(posebni primeri uporabe)
(1) Za določitev plačila za uporabo
radijskih frekvenc za preizkuse in meritve se izračunano število točk pomnoži s
faktorjem 0,1.
(2) Ne glede ne določbo prejšnjega
odstavka se pri radiodifuziji izračunano število točk za uporabo radijskih
frekvenc za preizkuse pomnoži s faktorjem 2, izračunano število točk za uporabo
radijskih frekvenc za prireditve pa s faktorjem 1,5.
(3) Za uporabo radijskih frekvenc iz
druge in tretje alineje prvega odstavka 8. člena tega splošnega akta, katere so
podeljene z odločbo o dodelitvi radijskih frekvenc za multipleks, se ne plačuje
plačil po odločbah o dodelitvi radijskih frekvenc za posamezne oddajne točke
znotraj multipleksa.
(4) Izračunano število točk za uporabo
radijskih frekvenc iz druge in tretje alineje prvega odstavka 8. člena tega
splošnega akta se v primeru, da je faktor D(4) (odstotek zajetih prebivalcev
RS) manjši od 12,5, pomnoži s faktorjem 0,25.
(5) Izračunano število točk za uporabo
radijskih frekvenc 11,7–12,5 GHz se pomnoži s faktorjem 0,2. V primeru, da dodeljeno
geografsko območje ne zajema
nobene od mestnih občin, pa se ta zmnožek dodatno pomnoži s faktorjem 0,25. Prav tako se v primeru, da dodeljeno
geografsko območje ne zajema nobene od mestnih občin, s faktorjem 0,25 pomnoži
izračunano število točk za ostale BWA in MMDS sisteme ne glede na
radiofrekvenčo območje.
(6) Izračunano število točk za uporabo
radijskih frekvenc za P-P zveze za državno uporabo in infrastrukturo državnega
pomena v frekvenčnem pasu 5925–6425 MHz se pomnoži s faktorjem 0,01.
(7) Izračunano število točk za uporabo
radijskih frekvenc v pasu 694–791 MHz se v obdobju od 1. 7. 2020 do 31. 12.
2021, pomnoži s faktorjem 0,3.
(8) Za frekvence za zagotavljanje javnih
komunikacijskih storitev končnim uporabnikom (za prizemne sisteme, preko
katerega se lahko zagotavljajo elektronske komunikacijske storitve preko javnih
ali zasebnih omrežij, BWA, in MMDS sisteme) in za P-P zveze podeljene na
podlagi javnega razpisa, se za leto podelitve obračuna faktor 0,3; za drugo
leto faktor 0,5; za tretje leto pa faktor 0,7. Faktor se ne upošteva skupaj s
faktorjem iz prejšnjega odstavka.

Splošni akt o načinu izračuna plačil za
uporabo radijskih frekvenc (Uradni list RS, št. 30/13) vsebuje naslednje prehodne in
končne določbe:
»III. PREHODNE IN KONČNE DOLOČBE
13. člen
(prehodna
določba)
(1) Obstoječe odločbe o določitvi
števila točk, ki so bile izdane na podlagi Pravilnika o načinu izračuna plačil
za uporabo radijskih frekvenc (Uradni list RS, št. 118/04, 90/05, 22/07, 46/10,
35/11 in 78/11), ostanejo v veljavi.
(2) Ne glede na določbo prejšnjega
odstavka se odločbe o določitvi števila točk za uporabo radijskih frekvenc,
namenjenih za radiodifuzijo iz 8. člena pravilnika iz prejšnjega odstavka,
razveljavijo in izdajo nove odločbe o določitvi števila točk v skladu s tem
splošnim aktom. Novo število točk velja od dneva izdaje teh odločb dalje.
(3) Imetnikom novih odločb iz
prejšnjega odstavka se pri odmeri letnega plačila za leto 2013 novo število
točk upošteva za toliko 365-tin leta, kolikor je dni od dneva izdaje nove
odločbe do konca leta 2013. Za preostali del leta 2013 se pri odmeri letnega
plačila upošteva število točk iz prej veljavne odločbe o določitvi števila
točk.
14. člen
(končna določba)
(1) Ta splošni akt začne veljati
petnajsti dan po objavi v Uradnem listu Republike Slovenije.
(2) Z dnem uveljavitve tega splošnega
akta se prenehajo uporabljati določbe Pravilnika o načinu izračuna plačil na
podlagi obvestila, za uporabo radijskih frekvenc in za uporabo elementov
oštevilčenja (Uradni list RS, št. 118/04, 90/05, 22/07, 46/10, 35/11 in 78/11).«.

Splošni akt o spremembah in dopolnitvah
Splošnega akta o načinu izračuna plačil za uporabo radijskih frekvenc (Uradni
list RS, št. 81/14) vsebuje naslednjo končno določbo:
»5. člen
(končna
določba)
Ta splošni akt začne veljati naslednji dan
po objavi v Uradnem listu Republike Slovenije, uporabljati pa se začne s 1. 1.
2015.«.

Splošni akt o spremembah in dopolnitvah
Splošnega akta o načinu izračuna plačil za uporabo radijskih frekvenc (Uradni
list RS, št. 21/16) vsebuje naslednjo končno določbo:
»KONČNA DOLOČBA
3. člen 
(začetek
veljavnosti) 
Ta splošni akt začne veljati naslednji dan
po objavi v Uradnem listu Republike Slovenije.«.

Splošni akt o spremembah in dopolnitvah
Splošnega akta o načinu izračuna plačil za uporabo radijskih frekvenc (Uradni
list RS, št. 63/16) vsebuje naslednjo končno določbo:
»KONČNA DOLOČBA
4. člen
(začetek
veljavnosti)
Ta splošni akt začne veljati naslednji dan
po objavi v Uradnem listu Republike Slovenije.«.

Splošni akt o spremembah in dopolnitvah
Splošnega akta o načinu izračuna plačil za uporabo radijskih frekvenc (Uradni
list RS, št. 64/19) vsebuje naslednjo prehodno in
končno določbo:
»4. člen
(prehodne
določbe)
(1) Določbe 1. člena, prvega odstavka 2.
člena in nov osmi odstavek 12. člena, opredeljen v 3. členu tega splošnega akta
se začnejo uporabljati s 1. 1. 2021.
(2) Za veljavne odločbe o dodelitvi
radijskih frekvenc za fiksne zveze, kjer se faktor B iz 2. člena tega splošnega
akta spremeni, se število točk ne spremeni, za ostale odločbe o dodelitvi
radijskih frekvenc se izdajo nove odločbe o določitvi števila točk do konca
leta 2020 in začnejo veljati s 1. 1. 2021.
5. člen
(končna
določba)
Ta splošni akt začne veljati naslednji dan
po objavi v Uradnem listu Republike Slovenije.«.