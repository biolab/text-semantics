I
Ukrep določitve 60-dnevnega plačilnega roka za javne
zdravstvene zavode, razen za zavode s področja lekarniške dejavnosti, iz 19.
člena Zakona o začasnih ukrepih za omilitev in odpravo posledic COVID-19
(Uradni list RS, št. 152/20, 175/20 – ZIUOPDVE, 82/21 – ZNB-C, 112/21 – ZNUPZ
in 167/21 – odl. US; v nadaljnjem besedilu: ZZUOOP) se podaljša do 30. junija
2022.
II
Ukrep sofinanciranja enkratne vzpostavitve obvezne enomesečne
strateške zaloge osebne varovalne opreme iz proračuna Republike Slovenije ali
sredstev, prejetih iz proračuna Evropske unije, iz 37. člena ZZUOOP se podaljša
do 30. junija 2022.
III
Ukrep financiranja krepitve kadrovskih zmogljivosti, opreme
in informacijske podpore epidemiološki službi na Nacionalnem inštitutu za javno
zdravje iz proračuna Republike Slovenije ali sredstev, prejetih iz proračuna
Evropske unije, vključno z vzpostavitvijo mobilnih enot za odvzem vzorcev, za
zagotavljanje spremljanja posledic COVID-19, podporo starejšim in ranljivim
skupinam, izvajanja ukrepov za zmanjšanje negativnih vplivov na duševno zdravje
ter za informiranje in ozaveščanje prebivalcev o COVID-19 iz četrtega odstavka
38. člena ZZUOOP se podaljša do 30. junija 2022.
IV
Ukrep financiranja prostovoljnega cepljenja proti sezonski
gripi iz proračuna Republike Slovenije za zavarovane osebe obveznega
zdravstvenega zavarovanja iz petega odstavka 38. člena ZZUOOP se podaljša do
30. junija 2022.
V
Ukrep izvajanja mikrobioloških preiskav na virus SARS-CoV-2
iz 41. člena ZZUOOP se podaljša do 30. junija 2022.
VI
Ukrep vzpostavitve stalne delovne skupine koordinatorjev za
preprečevanje in obvladovanje okužb z virusom SARS-CoV-2 in drugimi
nalezljivimi respiratornimi boleznimi iz 42. člena ZZUOOP se podaljša do 30.
junija 2022.
VII
Ukrep zagotovitve nastanitvene zmogljivosti za izvajanje
ukrepa osamitve (izolacije) in karantene na domu iz 43. člena ZZUOOP se
podaljša do 30. junija 2022.
VIII
Ukrep zagotovitve prevoza osebi, ki biva v nastanitvenem
objektu zaradi izvajanja ukrepa karantene na domu, do in od nastanitvenega
objekta iz 44. člena ZZUOOP se podaljša do 30. junija 2022.
IX
Ukrep zagotavljanja dodatka za neposredno delo s pacienti
oziroma uporabniki, obolelimi za COVID-19, iz 56. člena ZZUOOP se podaljša do
30. junija 2022.
X
Ta sklep začne veljati naslednji dan po objavi v Uradnem
listu Republike Slovenije.
Št. 00725-109/2021
Ljubljana, dne 23. decembra 2021
EVA 2021-2711-0222
Vlada Republike Slovenije
Janez Janša
predsednik