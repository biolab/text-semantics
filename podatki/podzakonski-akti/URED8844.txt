1. člen
Ta uredba določa najvišjo dovoljeno
drobnoprodajno ceno električne energije za gospodinjske odjemalce in za male
poslovne odjemalce, kot jih določa Zakon o oskrbi z električno energijo (Uradni
list RS, št. 172/21) in za porabo v
skupnih prostorih večstanovanjskih stavb in skupnih prostorih v mešanih
večstanovanjsko-poslovnih stavbah.
2. člen
(1) Za
upravičenost do ukrepov, ki jih določa ta uredba, mora mali poslovni odjemalec
izpolnjevati naslednja pogoja:
-       
skupna priključna moč vseh njegovih merilnih mest je enaka ali manjša od
86 kW in
-       
za merilna mesta je bilo izdano soglasje za priključitev do vključno 21. julija 2022.
(2) Ne
glede na drugo alinejo prejšnjega odstavka se za male poslovne odjemalce ta
uredba uporablja tudi za tista merilna mesta, za katera je bilo izdano soglasje
za priključitev od 22. julija 2022 dalje,
če gre za merilna mesta objektov, ki so novogradnje, skladno z zakonom, ki
ureja graditev.
(3) Distribucijski
operater na zahtevo dobavitelja brezplačno zagotovi podatke o izpolnjevanju
pogojev iz tega člena za posameznega odjemalca.
3. člen
Cena iz 1. člena
te uredbe se določi na enoto proizvoda, ki je ena kilovatna ura, brez DDV.
4. člen
(1) Najvišja
dovoljena drobnoprodajna cena za električno energijo za gospodinjske odjemalce
in za porabo v skupnih prostorih večstanovanjskih stavb in skupnih prostorih v
mešanih večstanovanjsko-poslovnih stavbah znaša:
-       
za višjo dnevno tarifno postavko 0,11800 EUR/kWh,
-       
za nižjo dnevno tarifno postavko 0,08200 EUR/kWh,
-       
za enotno dnevno tarifno postavko 0,09800 EUR/kWh.
(2) Najvišja
dovoljena cena za električno energijo za odjemalce s priključno močjo enako ali
manjšo od 43 kW, ki niso gospodinjski odjemalci znaša:
-       
za višjo dnevno tarifno postavko 0,13800 EUR/kWh,
-       
za nižjo dnevno tarifno postavko 0,09900 EUR/kWh,
-       
za enotno dnevno tarifno postavko 0,12400 EUR/kWh.
(3) Za
električno energijo, porabljeno v skupnih prostorih v večstanovanjskih stavbah,
velja najvišja dovoljena drobnoprodajna cena iz prvega odstavka tega člena.
(4) Porabljeno
električno energijo v skupnih prostorih v mešanih večstanovanjsko-poslovnih
stavbah, se za namen obračuna razdeli v skladu z obstoječimi ključi razdelitve
stroškov, določenimi v pogodbah ali sporazumih med upravniki in etažnimi
lastniki oziroma v sporazumih med etažnimi lastniki. Kjer na tak način ključi
razdelitve stroškov niso določeni, se morajo določiti, v nasprotnem primeru
velja najvišja dovoljena cena za električno energijo za male poslovne
odjemalce.
5. člen
Dobavitelji, ki od uveljavitve te uredbe
dobavljajo električno energijo gospodinjskim in malim poslovnim odjemalcem,
odjemu skupne porabe v večstanovanjskih stavbah in odjemu skupne porabe v
mešanih večstanovanjsko-poslovnih stavbah, ne smejo prenehati z dobavo tem
kategorijam odjemalcev. Dobavitelji ne smejo odkloniti sklenitve pogodbe o
dobavi z novimi odjemalci iz prvega člena te uredbe. Odjemalci ne izgubijo
pravice do menjave dobavitelja.
KONČNA DOLOČBA
6. člen
Ta uredba velja od 1. septembra 2023 do 31. decembra
2023.
Št. 00704-175/2023
Ljubljana, dne 13. aprila 2023
EVA 2023-2570-0025
Vlada Republike Slovenije
dr. Robert Golob
predsednik