Soglašam z aktom o ustanovitvi Ustanove J. P. Nielsen Trust,
ki ga je v oporoki, sestavljeni pri odvetniku Kajetanu Ahačiču iz Ljubljane,
Tavčarjeva ulica 2, dne 26. junija 1987, določil ustanovitelj John P. Sešek
Nilson, nazadnje stanujoč Washington Square Village, New York in je bila
zakonito razglašena dne 20. aprila 1995. 
Namen ustanove J. P. Nielsen Trust je pomagati nadarjenim
študentom in drugim nadarjenim osebam. 
Z ustanovo upravlja štiričlanska uprava v sestavi: odvetnik
Marko Plevnik iz Ljubljane, Trdinova 3, Tomislav Mihelič iz Ljubljane, Zaloška
c. 192, Mojca Klešnik-Ilič iz Ljubljane, Hladilniška pot 10 in Zlatka Sevšek iz
Ljubljane, Hladilniška pot 3a. 
Ustanovitveno premoženje ustanove znaša 254.865,63 USD in v
tolarski protivrednosti na dan izdaje tega soglasja znaša 57,370.712,07 SIT, po
srednjem tečaju Banke Slovenije ter se porabi v 15 letih od izdaje tega
soglasja. 
Sedež ustanove ob ustanovitvi je v Ljubljani, na naslovu
Trdinova 3.
Št. 22-3/2001-1
Ljubljana, dne 18. julija 2002.
Ministrica
za šolstvo, znanost in šport
dr. Lucija Čok l. r.