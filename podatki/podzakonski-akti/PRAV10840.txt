I. UVODNE DOLOČBE
1. člen
(področje urejanja) 
(1) Ta pravilnik določa standarde in normative za
storitvi za trg dela iz prvega odstavka 16. člena Zakona o urejanju trga
dela (Uradni list RS, št. 80/10, 40/12 – ZUJF, 21/13, 63/13, 100/13, 32/14
– ZPDZC-1 in 47/15 – ZZSDT; v nadaljnjem besedilu: zakon) in metodologijo za
oblikovanje cen teh storitev.
(2) Ta pravilnik se smiselno uporablja tudi kadar sta
storitvi za trg dela sofinancirani iz evropskih sredstev, razen če je s
predpisi, ki urejajo porabo sredstev evropske kohezijske politike v Republiki
Sloveniji, določeno drugače.
2. člen
(določitev storitve)
(1) Posamezna storitev se določi z:
-       
opisom storitve,
-       
upravičenci,
-       
načinom izvajanja,
-       
standardi storitve in
-       
normativi storitve.
(2) Normativ storitve določa časovne in prostorske okvire,
število upravičencev in usposobljenost osebe, ki izvaja storitev za trg dela.
(3) Vsi časovni normativi so določeni v povprečnih
vrednostih, ki lahko odstopajo do 15 %.
(4) Število storitev se glede na vrsto izvajalca določi v:
-       
poslovnem in finančnem načrtu Zavoda Republike Slovenije za zaposlovanje
(v nadaljnjem besedilu: zavod) ali
-       
poslovnem in finančnem načrtu Javnega štipendijskega, razvojnega,
invalidskega in preživninskega sklada Republike Slovenije (v nadaljnjem
besedilu: sklad) ali
-       
v pogodbi s koncesionarjem.
II. VSEŽIVLJENJSKA KARIERNA ORIENTACIJA ZA BREZPOSELNE OSEBE
IN ISKALCE ZAPOSLITVE
3. člen
(vseživljenjska karierna orientacija)
Vseživljenjska karierna orientacija v skladu z 18. členom zakona
obsega naslednje aktivnosti:
-       
informiranje o trgu dela,
-       
samostojno vodenje kariere,
-       
osnovno karierno svetovanje,
-       
poglobljeno karierno svetovanje in
-       
učenje veščin vodenja kariere.
4. člen
(informiranje o trgu dela)
Informiranje o trgu dela vsebuje:
-       
splošno informiranje in
-       
informiranje o možnostih zaposlovanja.
5. člen
(splošno informiranje)
(1) Storitev zajema informacije ali dostop do informacij:
-       
o stanju in spremembah na trgu dela, zlasti glede brezposelnosti,
povpraševanja po delavcih, delovne aktivnosti prebivalstva in zaposlovanja
tujcev,
-       
o opisih poklicev,
-       
o izobraževalnih programih,
-       
o vsebinah, rokih in pogojih za pridobitev storitev in vključitev v
ukrepe na trgu dela in
-       
o rokih in pogojih za pridobitev denarnih nadomestil.
(2) Upravičenci do storitve so vse osebe.
(3) Informacije so lahko posredovane:
-       
v pisni obliki kot informativno gradivo,
-       
telefonsko in
-       
preko elektronskih storitev.
(4) Pri izvajanju storitve se morajo upoštevati naslednji
standardi:
-       
dostopnost: pri osebnem in telefonskem informiranju morajo biti
informacije zagotovljene v javno objavljenem delovnem času izvajalca storitve,
-       
razumljivost: informacije morajo biti pripravljene v slovenskem jeziku,
na dvojezičnem območju pa mora izvajalec zagotoviti prevod v jezik manjšine.
Informacije, namenjene tujim državljanom, mora izvajalec zagotoviti v enem od
svetovnih jezikov.
(5) Za izvajanje storitve so določeni naslednji časovni
normativi:
-       
telefonsko informiranje traja 10 minut na upravičenca,
-       
informacije, zahtevane po elektronski pošti, morajo biti posredovane v
treh delovnih dneh po prejemu vprašanja. Čas za pripravo informacij lahko traja
10 minut.
6. člen
(informiranje o možnostih zaposlovanja)
(1) Storitev zajema tekoče informacije o možnostih in
priložnostih za pridobitev zaposlitve, usposabljanjih in drugih oblikah pomoči,
ki posamezniku omogočajo vključitev na trg dela ali zaposlitev.
(2) Storitev vsebuje:
-       
podatke o delodajalcu,
-       
podatke o delovnem mestu ali vrsti dela,
-       
pogoje za opravljanje dela in
-       
tekoče informacije o možnostih usposabljanja in drugih oblikah pomoči iz
aktivne politike zaposlovanja.
(3) Upravičenci do storitve so brezposelne osebe in drugi
iskalci zaposlitve.
(4) Informacije so lahko posredovane:
-       
v pisni obliki kot informativno gradivo,
-       
osebno individualno ali v skupini,
-       
telefonsko in
-       
preko elektronskih storitev.
(5) Pri izvajanju storitve se morajo upoštevati naslednji
standardi:
-       
dostopnost: pri osebnem in telefonskem informiranju morajo biti
informacije zagotovljene v javno objavljenem delovnem času izvajalca storitve,
-       
razumljivost: informacije morajo biti pripravljene v slovenskem jeziku,
na dvojezičnem območju pa mora izvajalec zagotoviti prevod v jezik manjšine.
Informacije, namenjene tujim državljanom, mora izvajalec zagotoviti v enem od
svetovnih jezikov.
(6) Za izvajanje storitve so določeni naslednji normativi:
a)    
prostorski:
- 
za izvajanje osebnega informiranja mora izvajalec zagotoviti prostor iz
11. člena tega pravilnika,
- 
za pisne informacije o prostih delovnih mestih mora izvajalec zagotoviti
objavo na mestu, ki je dostopno tudi izven uradnih ur;
b)    
časovni:
- 
individualno osebno informiranje traja 15 minut na upravičenca,
- 
skupinsko informiranje traja 90 minut na skupino do 30 upravičencev;
priprava, administrativna dela in poročanje lahko trajajo 10 minut,
- 
telefonsko informiranje traja 10 minut na upravičenca,
- 
informacije, zahtevane po elektronski pošti, morajo biti posredovane v
treh delovnih dneh po prejemu vprašanja. Čas za pripravo informacij lahko traja
10 minut.
7. člen
(samostojno vodenje kariere)
(1) Storitev vsebuje metodologijo, po kateri se vodi
posameznika na poti odločanja o svoji karieri. Ključne točke vodenja kariere so
samospoznavanje, pridobivanje informacij iz okolja, sprejemanje odločitev,
veščine za uresničevanje ciljev in samovrednotenje uresničevanja ciljev.
(2) Upravičenci do storitve so vse osebe.
(3) Storitev se izvaja s spletnimi in drugimi pripomočki
informacijsko komunikacijske tehnologije ter s pisnimi gradivi.
(4) Pri izvajanju storitve se morajo upoštevati naslednji
standardi:
-       
spletni pripomočki so dostopni na spletu vsem upravičencem,
-       
drugi pripomočki informacijsko komunikacijske tehnologije in pisna
gradiva so dostopna v prostorih izvajalcev, ki morajo biti v skladu s
prostorskim normativom iz 11. člena tega pravilnika.
(5) Strokovni svet zavoda poda mnenje o skladnosti novo
razvitih pripomočkov za samostojno vodenje kariere, skladno s kriteriji stroke
vseživljenjske karierne orientacije.
8. člen
(osnovno karierno svetovanje)
(1) Storitev predstavlja proces, v katerem posameznik v
svetovalnem odnosu oblikuje zaposlitvene cilje in načrtuje aktivnosti iskanja
zaposlitve s ciljem izdelave zaposlitvenega načrta.
(2) Storitev se izvaja na naslednji način:
-       
svetovalni intervju,
-       
informiranje,
-       
svetovanje,
-       
priprava ocene stanja dolgotrajno brezposelne osebe,
-       
zastopanje in
-       
spremljanje.
(3) Upravičenci do storitve so brezposelne osebe in iskalci
zaposlitve, katerih zaposlitev je ogrožena.
(4) Storitev se izvaja individualno ali v skupini.
(5) Pri izvajanju storitve se morajo upoštevati naslednji
standardi:
-       
upoštevanje prostorskih pogojev in opreme prostorov v skladu s
pravilnikom, ki ureja koncesije za opravljanje storitev za trg dela,
-       
dokumentiranost: dogovori, sprejeti v okviru osnovnega kariernega
svetovanja, so zapisani v zaposlitvenem načrtu.
(6) Za izvajanje storitve so določeni naslednji normativi:
a)    
prostorski:
- 
individualno osnovno karierno svetovanje mora biti zagotovljen prostor
iz 11. člena tega pravilnika, ki zagotavlja zaupnost svetovalnega procesa,
varstvo integritete upravičenca ter varstvo njegovih osebnih podatkov,
- 
za skupinsko osnovno karierno svetovanje mora biti zagotovljen prostor
iz 11. člena tega pravilnika za delo s skupino od 12 do 15 upravičenci;
b)    
časovni:
- 
individualno osnovno karierno svetovanje za pripravo zaposlitvenega
načrta traja 25 minut na osebo; priprava, administrativna dela in poročanje
trajajo 10 minut,
- 
individualno osnovno karierno svetovanje za pripravo ocene stanja
dolgotrajno brezposelne osebe traja 40 minut na osebo; priprava,
administrativna dela in poročanje trajajo 50 minut,
- 
skupinsko svetovanje za skupino od 12 do 15 upravičencev traja 3 ure;
priprava, administrativna dela in poročanje trajajo 45 minut.
9. člen
(poglobljeno karierno svetovanje)
(1) Storitev obsega storitve poglobljenega kariernega in
zdravstveno zaposlitvenega svetovanja.
(2) Storitev vsebuje celostno obravnavo posameznika,
spodbujanje k oblikovanju dolgoročnih kariernih ciljev poleg reševanja trenutne
problematike in določanje zaposlitvenih ciljev ter aktivnosti iskanja
zaposlitve. Storitev obsega tudi ugotavljanje in odpravljanje kompleksnejših
ovir na področju motivacije in situacijskih ovir ter ugotavljanje zaposljivosti
za osebe z dolgotrajnimi zdravstvenimi težavami.
(3) Storitev se izvaja individualno ali v skupini.
(4) Zdravstveno zaposlitveno svetovanje izvaja zdravnik
svetovalec, ki opravi individualno obravnavo in na njeni podlagi izdela
izvedensko mnenje o zaposlitvenih ovirah in ugotovljenih možnostih za
zaposlovanje glede na zdravstvene omejitve, ustrezni in primerni zaposlitvi in
morebitni vključitvi v ustrezen ukrep aktivne politike zaposlovanja, v storitve
za trg dela ali v postopke za ugotavljanje invalidnosti ter pridobitev pravice
do zaposlitvene rehabilitacije.
(5) Upravičenci do storitve so brezposelne osebe in iskalci
zaposlitve, katerih zaposlitev je ogrožena, za katere se domneva, da utegnejo
imeti težave pri sprejemanju odločitev o svoji poklicni karieri ali
zaposlovanju na podlagi prijave pri zavodu in izdelanega zaposlitvenega načrta.
V poglobljeno karierno svetovanje se vključijo upravičenci, ki v osnovnem
kariernem svetovanju prepoznajo ovire pri načrtovanju kariere in poti do
zaposlitve.
(6) Pri izvajanju storitve se morajo upoštevati naslednji
standard:
-       
dokumentiranost: vsak svetovalni razgovor mora biti zapisan; ob zaključku
svetovalnega procesa se oblikuje pisno mnenje in posreduje svetovalcu ali
instituciji, ki je osebo napotila v poglobljeno karierno svetovanje. Mnenje
vsebuje vse relevantne ugotovitve ter se nanaša na razlog napotitve v
poglobljeno karierno svetovanje. Vsebina mnenja ne sme v ničemer ogrožati
integritete svetovanca in mora biti dostopna svetovancu, če to želi. Pri
posredovanju in hrambi dokumentacije je potrebno upoštevati predpise, ki
urejajo varstvo osebnih podatkov.
(7) Za izvajanje storitve so določeni naslednji normativi:
a)    
prostorski:
- 
za individualno poglobljeno karierno svetovanje mora biti zagotovljen
prostor iz 11. člena tega pravilnika, ki zagotavlja zaupnost svetovalnega
procesa, varstvo integritete upravičenca ter varstvo njegovih osebnih podatkov,
- 
za skupinsko poglobljeno karierno svetovanje morata biti zagotovljena
najmanj dva ustrezna prostora, eden z opremo za delo s skupino 12 do 15
upravičencev in drugi za individualno delo z upravičenci;
b)    
časovni:
- 
individualna oblika svetovanja traja 50 minut; priprava, administrativna
dela in poročanje trajajo 10 minut,
- 
skupinsko poglobljeno svetovanje traja 4 ure; priprava, administrativna
dela in poročanje trajajo 60 minut.
10. člen
(učenje veščin vodenja kariere)
(1) Storitev se izvaja kot skupinska oblika dela, katere
namen je pridobivanje veščin za spoznavanje lastnih interesov in kompetenc,
možnosti v okolju, oblikovanje in uresničevanje zaposlitvenih in kariernih
ciljev, motiviranje za uresničevanje kariernih ciljev ter veščine iskanja
zaposlitve.
(2) Upravičenci do storitve so brezposelne osebe in iskalci
zaposlitve, katerih zaposlitev je ogrožena.
(3) Storitev se izvaja v skupini in v obliki individualnega
spremljanja upravičencev. Skupinska oblika dela se izvaja v različnih tipih
skupin, ki se določijo glede na čas trajanja posamezne delavnice. Skupina šteje
12 do 15 upravičencev (TIP A, B, C in D) in največ 12 upravičencev v posameznem
modulu TIP-a E (modularna delavnica).
(4) Pri izvajanju storitve se morajo upoštevati naslednji
standardi:
-       
dokumentiranost: izvajalec pripravi poročilo o doseganju ciljev
upravičenca aktivnosti učenja veščin vodenja kariere. Vsebina poročila ne sme v
ničemer ogrožati integritete svetovanca in mora biti dostopna upravičencu, če
to želi.
(5) Za izvajanje storitve so določeni naslednji normativi:
a)    
prostorski:
- 
zagotovljen mora biti prostor iz 11. člena tega pravilnika.
b)    
časovni:
- 
skupina TIP-a A traja do 8 ur; priprava, administrativna dela in
poročanje trajajo 1 uro;
- 
skupina TIP-a B traja do 16 ur; priprava, administrativna dela in
poročanje trajajo 2 uri;
- 
skupina TIP-a C traja do 24 ur; priprava, administrativna dela in
poročanje trajajo 3 ure;
- 
skupina TIP-a D traja do 160 ur na mesec; priprava, administrativna dela
in poročanje trajajo do 20 ur na mesec. Čas za pripravo, administrativna dela
in poročanje se določi sorazmerno glede na trajanje delavnice;
- 
skupina TIP-a E traja do 160 ur na mesec; priprava, administrativna dela
in poročanje trajajo do 20 ur na mesec. Čas za pripravo, administrativna dela
in poročanje se določi sorazmerno glede na trajanje delavnice.
11. člen
(prostorski normativ in oprema prostorov)
(1) Prostorski normativi za izvajanje storitev iz II.
poglavja tega pravilnika se določijo glede na število upravičencev, za katere
se izvaja posamezno storitev za trg dela.
(2) Prostorski normativ in
oprema glede na število upravičencev:


Število upravičencev

Ustrezen prostor

Oprema


od 1 do 5

od 10 m2 do 16 m2

najmanj en računalnik z internetno povezavo 


od 6 do 15

od 16 m2 ali več

najmanj trije računalniki z internetno povezavo 


(3) Prostor za izvajanje
storitev iz II. poglavja tega pravilnika mora zadostiti prostorskemu normativu
iz tega člena.
(4) Prostori se lahko zaradi racionalizacije poslovanja
ponudnikov, glede na časovno dinamiko izvajanja različnih storitev za trg dela,
v javnem razpisu določijo v manjšem obsegu, kot jih določa normativ iz tega
člena.
III. STORITVE VSEŽIVLJENJSKE KARIERNE ORIENTACIJE ZA MLADE
12. člen
(vsebina)
Storitve v skladu s 24. členom zakona vključujejo naslednje
aktivnosti:
-       
informiranje,
-       
storitve za spoznavanje poklicev in trga dela,
-       
pripomočke za vodenje kariere,
-       
preventivna timska obravnava,
-       
individualno karierno svetovanje in
-       
skupinske oblike učenja veščin vodenja kariere.
13. člen
(informiranje)
(1) Za izvajanje vseživljenjske karierne orientacije za
mladino v šolanju mora biti zagotovljen dostop do informacij s področja
izobraževanja in trga dela, ki zajemajo naslednje vsebine:
-       
gibanja na trgu dela, zlasti glede brezposelnosti in povpraševanja po
delavcih,
-       
opisi poklicev,
-       
opisi izobraževalnih programov doma in v tujini,
-       
opisi izobraževalnih institucij in
-       
roki in pogoji za pridobitev denarnih spodbud za izobraževanje.
(2) Upravičenci do storitve so učenci, dijaki, študentje ter
njihovi starši.
(3) Informacije so lahko posredovane:
-       
v pisni obliki kot informativno gradivo v za to namenjenih ustreznih
prostorih,
-       
telefonsko in
-       
preko elektronskih storitev.
(4) Pri izvajanju storitve se morajo upoštevati naslednji
standardi:
-       
upoštevanje prostorskih pogojev in opreme prostorov v skladu s pravilnikom,
ki ureja koncesije za opravljanje storitev za trg dela,
-       
razumljivost: informacije morajo biti pripravljene v slovenskem jeziku,
na dvojezičnem območju pa mora izvajalec zagotoviti prevod v jezik manjšine.
(5) Za izvajanje storitve so določeni naslednji časovni
normativi:
-       
telefonsko informiranje traja 10 minut na upravičenca,
-       
čas za pripravo informacije, zahtevane preko elektronske pošte, lahko
traja 15 minut, informacija pa mora biti posredovana v treh delovnih dneh po
prejemu vprašanja.
14. člen
(storitve za spoznavanje poklicev in trga dela)
(1) Šolajoča mladina se vključuje v programe, ki se izvajajo
za spoznavanje poklicev. Taki programi obsegajo teoretične predstavitve
poklicev, sistema šolanja in praktični prikaz opravljanja določenega poklica na
delovnem mestu.
(2) Spoznavanju poklicev so namenjena tudi predavanja o trgu
dela in dejavnikih vodenja kariere, zaposlitveni in karierni sejmi ter podobne
prireditve, ki predstavljajo vsebine, ki pomagajo k razvoju kariere oziroma
iskanju zaposlitve.
(3) Upravičenci do storitve so učenci, dijaki, študentje ter
njihovi starši.
(4) Storitev se izvaja na naslednji način:
-       
predavanja,
-       
teoretična predstavitev poklica,
-       
obisk delovnega mesta in
-       
karierni sejmi.
(5) Pri izvajanju storitve se morajo upoštevati naslednji
standardi:
-       
dostopnost predavanj za starše učencev osnovnih šol se uskladi s
svetovalno službo osnovne šole,
-       
razumljivost: informacije morajo biti pripravljene v slovenskem jeziku,
na dvojezičnem območju pa mora izvajalec zagotoviti prevod v jezik manjšine,
-       
ažurnost,
-       
prilagoditev vsebine in načina podajanja informacij ciljnim skupinam
oseb s težavami pri komuniciranju,
-       
celovitost informacij, ki obsegajo vsa področja in vidike vsebine, ki jo
sporočajo.
(6) Za izvajanje storitve so določeni naslednji normativi:
a)    
prostorski:
- 
za teoretično predstavitev poklica mora biti zagotovljen prostor iz 19.
člena tega pravilnika, in sicer za najmanj 8 in največ 32 upravičencev,
- 
za karierne sejme opreme in pripomočkov morajo biti zagotovljena
informativna gradiva, razstavni prostor ali prostor za obsejemske dejavnosti,
stojnice ter pripomočki;
b)    
časovni:
- 
za izvedbo predavanj: 2 šolski uri; priprava, administrativna dela in
poročanje trajajo 30 minut,
- 
za teoretično predstavitev poklica: 45 minut; priprava, administrativna
dela in poročanje trajajo 15 minut,
- 
za obisk delovnega mesta: 45 minut; priprava, administrativna dela in
poročanje trajajo 15 minut,
- 
za karierne sejme: 1 do 3 dni; priprava, administrativna dela in
poročanje trajajo 8 ur.
15. člen
(pripomočki za vodenje kariere)
(1) Storitev vsebuje metodologijo, po kateri se vodi
posameznika na poti odločanja o svoji karieri. Gre za različna orodja,
vprašalnike in teste, ki pokrivajo ključne točke vodenja kariere.
(2) Upravičenci do storitve so učenci, dijaki, študentje in
njihovi starši.
(3) Storitev se izvaja s spletnimi in drugimi pripomočki
informacijsko komunikacijske tehnologije ter s pisnimi gradivi.
(4) Strokovni svet zavoda poda mnenje o skladnosti novo
razvitih pripomočkov za vodenje kariere skladno s kriteriji stroke
vseživljenjske karierne orientacije.
(5) Pri izvajanju storitve se morajo upoštevati naslednji
standardi:
-       
dostopnost informacij o pripomočkih: informacije o vseh obstoječih
pripomočkih za samostojno vodenje kariere, ki ustrezajo standardom tega
pravilnika, morajo zagotavljati zavod, šole in fakultete. Zavod je skrbnik
pripomočkov, ki jih lahko razvijajo izvajalci, izbrani na javnih razpisih,
-       
dostopnost pripomočkov: spletni pripomočki so dostopni na spletu vsem
upravičencem, drugi pripomočki informacijsko komunikacijske tehnologije in
pisna gradiva pa so dostopna v prostorih izvajalcev, ki morajo ustrezati
prostorskemu normativu iz 19. člena tega pravilnika,
-       
jasna predstavitev cilja, namena in vsebine pripomočka ter ciljne
skupine oseb, kateri je namenjen posamezni pripomoček,
-       
razumljivost besedila,
-       
prilagoditev vsebin pripomočkov in načina njihovega podajanja ciljnim
skupinam oseb s težavami pri komuniciranju.
16. člen
(preventivna timska obravnava)
(1) Preventivno timsko obravnavo izobraževalno poklicne
namere učencev devetega razreda osnovne šole izvajajo šolski svetovalni
delavec, razrednik, karierni svetovalec izvajalca in šolski zdravnik ter drugi
učitelji. Poudarek v obravnavi je na identifikaciji tistih učencev, ki imajo
težave pri odločanju in na načrtovanju pomoči zanje.
(2) Za uspešno izvedbo timske obravnave mora biti predhodno
opravljeno:
-       
ugotavljanje sposobnosti učencev osmih razredov osnovnih šol,
-       
izveden vprašalnik o poklicni poti.
(3) Ugotavljanje sposobnosti učencev se izvede kot skupinsko
testiranje z multifaktorsko baterijo testov za vso generacijo učencev osmih
razredov osnovnih šol v Republiki Sloveniji. Testiranja potekajo v obdobju od
začetka meseca aprila do konca meseca junija tekočega leta, rezultati morajo
biti izdelani do 30. septembra tekočega leta.
(4) Vprašalnik o poklicni poti vsebuje vprašanja, ki pomagajo
učencu načrtovati kariero in izbrati smer nadaljevanja šolanja po osnovni šoli.
Vprašalnik učencu pomaga prepoznati notranjo motivacijo za izobraževanje in
izbiro poklica. Skupinsko vodeno izpolnjevanje vprašalnika izvajajo šolski
svetovalni delavci na osnovnih šolah.
(5) Upravičenci do storitve so učenci osmega in devetega
razreda osnovnih šol in osnovnih šol s prilagojenim programom s pisnim
soglasjem staršev ali zakonitih zastopnikov učenca.
(6) Za izvedbo timske obravnave so potrebne informacije o
rezultatih testiranja in opravljen vprašalnik o poklicni poti ter informacije,
ki jih o učencih posreduje razrednik, šolski svetovalni delavec in šolski
zdravnik. Pri tem se upoštevajo temeljna etična in strokovna načela šolskih
svetovalnih delavcev in zavoda ter zakona, ki ureja varstvo osebnih podatkov.
(7) Za izvajanje storitve so določeni naslednji normativi:
a)    
časovni: 1 pedagoška ura na razred; priprava, administrativna dela in
poročanje trajajo 1 uro,
b)    
prostorski: zagotovljen mora biti prostor iz 11. člena tega pravilnika,
ki je primeren za tri do pet posameznikov, in zagotavlja zaupnost timske
obravnave ter varstvo osebnih podatkov upravičencev.
17. člen
(individualno karierno svetovanje)
(1) Storitev ima vse značilnosti poglobljenega kariernega
svetovanja in skozi celostno obravnavo posameznika spodbuja k odkrivanju
interesov sposobnosti, lastnosti in kompetenc ter pomaga pri oblikovanju
kariernih ciljev, tako glede izbire šolanja kot glede zaposlitve.
(2) Upravičenci do storitve so učenci, dijaki in študentje
predvsem predzadnjih in zadnjih letnikov ter njihovi starši.
(3) Storitev se izvaja v obliki individualnega svetovanja z
uporabo psiho-diagnostičnih pripomočkov.
(4) Pri izvajanju storitve se morajo upoštevati naslednji
standardi:
-       
dostopnost: upoštevanje prostorskih pogojev in opreme prostorov,
-       
dokumentiranost: vsak svetovalni razgovor mora biti zapisan. Ob
zaključku svetovalnega procesa se oblikuje pisno mnenje in posreduje svetovalcu
ali instituciji, ki je osebo napotila v poglobljeno karierno svetovanje. Mnenje
vsebuje vse relevantne ugotovitve in se nanaša na razlog napotitve v
poglobljeno karierno svetovanje. Vsebina mnenja ne sme v ničemer ogrožati
integritete svetovanca in mora biti dostopna svetovancu, če to želi. Pri
posredovanju in hrambi dokumentacije je potrebno upoštevati določila zakona, ki
ureja varstvo osebnih podatkov.
(5) Za izvajanje storitve so določeni naslednji normativi:
a)    
časovni: individualna oblika svetovanja traja 50 minut; priprava,
administrativna dela in poročanje trajajo 10 minut,
b)    
prostorski: za individualno karierno svetovanje mora biti zagotovljen
prostor iz 19. člena tega pravilnika, ki zagotavlja zaupnost svetovalnega
procesa, varstvo integritete upravičenca ter varstvo njegovih osebnih podatkov.
18. člen
(skupinske oblike učenja veščin vodenja kariere)
(1) Namen storitve je pridobitev veščin za spoznavanje
lastnih interesov in kompetenc, možnosti v okolju, oblikovanje in uresničevanje
kariernih ciljev in motiviranje za uresničevanje kariernih ciljev.
(2) Upravičenci do storitve so učenci, dijaki in študentje.
(3) Storitev se izvaja v skupini v obliki delavnice.
Skupinska oblika dela se izvaja v različnih tipih skupin, ki se določijo glede
na čas trajanja posamezne delavnice. Skupina šteje 12 do 15 upravičencev (TIP
A, B, C in D).
(4) Pri izvajanju storitve se morajo upoštevati naslednji
standardi:
-       
razumljivost: informacije morajo biti pripravljene v slovenskem jeziku,
na dvojezičnem območju pa mora izvajalec zagotoviti prevod v jezik manjšine,
-       
storitev mora biti prilagojena skupini.
(5) Za izvajanje storitve so določeni naslednji normativi:
a)    
prostorski:
- 
prostor iz 19. člena tega pravilnika za delo s skupino iz točke b tega
člena.
b)    
časovni:
- 
skupina TIP-a A traja do 8 ur; priprava, administrativna dela in
poročanje trajajo 1 uro;
- 
skupina TIP-a B traja do 16 ur; priprava, administrativna dela in
poročanje trajajo 2 uri;
- 
skupina TIP-a C traja do 24 ur; priprava, administrativna dela in
poročanje trajajo 3 ure;
- 
skupina TIP-a D traja do 160 ur na mesec; priprava, administrativna dela
in poročanje trajajo do 20 ur na mesec. Čas za pripravo, administrativna dela
in poročanje se določi sorazmerno glede na trajanje delavnice.
19. člen
(prostorski normativ in oprema prostorov)
(1) Prostorski normativi za izvajanje storitev iz III.
poglavja tega pravilnika se določijo glede na število upravičencev, za katere
se izvaja posamezno storitev za trg dela.
(2) Prostorski normativ in
oprema glede na število upravičencev:


Število
  upravičencev

Ustrezen
  prostor

Oprema


od 1 do 5

od 10 m2 do 16 m2

najmanj en računalnik z internetno
  povezavo 


od 6 do 15

od 16 m2 ali več

najmanj trije računalniki z
  internetno povezavo 


(3) Prostor za izvajanje
storitev iz III. poglavja tega pravilnika mora zadostiti prostorskemu normativu
iz tega člena.
(4) Prostori se lahko zaradi
racionalizacije poslovanja ponudnikov glede na časovno dinamiko izvajanja
različnih storitev za trg dela v javnem razpisu določijo v manjšem obsegu, kot
jih določa normativ iz tega člena.
IV. POSREDOVANJE ZAPOSLITVE
20. člen
(vsebina storitve)
(1) Storitev zagotavlja delodajalcu napotitev dogovorjenega
števila ustreznih upravičencev v dogovorjenem času, upravičencu pa napotitev k
delodajalcu na ustrezno oziroma primerno zaposlitev.
(2) Upravičenci do storitve so na ozemlju Republike Slovenije
brezposelne osebe in prijavljeni iskalci zaposlitve, v državah Evropske unije,
Evropskega gospodarnega prostora in Švicarske konfederacije pa tudi drugi
iskalci zaposlitve.
(3) Storitev se izvaja na naslednji način:
a)    
pregled potreb po delavcih:
- 
analiza prostega delovnega mesta,
- 
preveritev obstoja ustreznih upravičencev v evidencah zavoda,
- 
vzpostavitev kontakta z delodajalcem in pridobitev dodatnih informacij o
prostem delovnem mestu, dogovor o napotitvi, ki lahko poteka tudi z izvedbo
zastopanja upravičenca ali v obliki skupinskega srečanja delodajalca in upravičencev,
- 
dogovor o alternativnih rešitvah v primeru, da ni ustreznih upravičencev
v evidencah zavoda: predstavitev programov aktivne politike zaposlovanja,
možnost zaposlovanja prek EURES mreže, napotitev na iskanje preko sistema
e-storitev zavoda in druge podobne aktivnosti;
b)    
izbor upravičencev:
- 
izbor dogovorjenega števila najustreznejših upravičencev glede na
zahteve delodajalca in kompetence posameznika,
- 
predhodno preveritev: pred vsako napotitvijo je nujna preveritev
upravičenčeve ustreznosti in pripravljenosti sprejeti ponujeno zaposlitev;
c)    
napotitev upravičencev in sporočilo delodajalcu o napotenih
upravičencih;
d)    
spremljanje:
- 
odziva brezposelnih oseb in iskalcev zaposlitve na napotitve,
- 
zaposlitev brezposelnih oseb in iskalcev zaposlitve,
- 
zadovoljstva delodajalcev, brezposelnih oseb in iskalcev zaposlitve,
- 
nekritih potreb.
(4) Pri izvajanju storitve se morajo upoštevati naslednji
standardi:
a)    
dostopnost in ažurnost:
- 
postopek posredovanja se začne takoj ali najpozneje v dveh dneh po
prejemu sporočila o prostem delovnem mestu,
- 
na prosto delovno mesto se izbere in napoti ustrezno število
upravičencev glede na dogovor z delodajalcem oziroma do pet upravičencev,
- 
postopek izbire se zaključi najpozneje do zaključka javne objave
prostega delovnega mesta ali vrste dela,
- 
v primeru, da se ugotovi, da ni ustreznih upravičencev za napotitev, se
najpozneje v roku treh dni po prejemu sporočila o prostem delovnem mestu pri
delodajalcu preveri možnost spremembe pogojev za zaposlitev,
- 
po zaključenem postopku posredovanja oziroma najpozneje naslednji dan po
izteku roka za prijavo na prosto delovno mesto se delodajalcu posreduje
sporočilo o izidu posredovanja.
(5) Za izvajanje storitve so določeni naslednji normativi:
a)    
časovni:
- 
posredovanje za enega delodajalca traja 90 minut,
- 
posredovanje za enega delodajalca z izvedbo skupinskega srečanja
delodajalca z upravičenci traja 180 minut;
b)    
prostorski:
- 
za individualno izvajanje mora biti zagotovljen prostor iz 19. člena
tega pravilnika, ki zagotavlja zaupnost, varstvo integritete upravičenca ter
varstvo njegovih osebnih podatkov.
V. METODOLOGIJA OBLIKOVANJA CEN
21. člen
(metodologija oblikovanja cen)
(1) Cena opravljene storitve za trg dela vključuje ceno dela,
prostora in materialnih stroškov in se določi kot strošek na enoto.
(2) Vrsta in višina stroška na enoto se oblikuje v skladu s
tem pravilnikom in se objavi v javnem razpisu.
22. člen
(cena dela)
(1) Cena dela se izračuna glede na zahtevano usposobljenost
osebe, ki storitev izvaja in časovni normativ trajanja izvajanja storitve. Cena
se določi glede na seštevek efektivnih ur dela po časovnem normativu, povečanem
za 20 %.
(2) Izhodišče izračuna cene dela za storitve zavoda je VII.
raven izobrazbe in mesečna bruto plača za pripadajoči plačni razred, k čemur se
prištejejo prispevki delodajalca, dodatna obvezna zavarovanja in dodatki,
določeni z delovnopravno zakonodajo za panogo ali sektor. Plačilni razredi po
posameznih osebah, izvajalcih storitev, so določeni v veljavni sistemizaciji
zavoda.
(3) Izhodišče izračuna cene dela za koncesionarje je mesečna
bruto plača za 36. plačni razred veljavne plačne lestvice za javne uslužbence,
h kateri se prištejejo prispevki delodajalca.
(4) Cena dela se dokazuje s fotokopijo plačilne liste,
dokazilom o izplačilu plače za posameznega zaposlenega na transakcijski račun
ter REK obrazcem.
23. člen
(cena prostora)
(1) Priznana cena prostora je 15,00 eurov mesečno za
kvadratni meter z vključenim davkom na dodano vrednost za najete in za
lastniške prostore za izvajanje storitev po tem pravilniku.
(2) Cena prostora se v primeru najemniških prostorov dokazuje
s fotokopijo veljavne pogodbe o najemu, fotokopijo računa za najem in dokazilom
o plačilu računa, izvedenem na transakcijski račun. V primeru lastniških
prostorov se cena prostora dokazuje z zemljiškoknjižnim izpiskom.
24. člen
(materialni stroški)
(1) Materialni stroški so stroški, ki nastanejo v zvezi z
opravljenimi storitvami za trg dela.
(2) Za materialne stroške iz prejšnjega odstavka se štejejo
predvsem stroški:
-       
električne energije,
-       
porabe kuriv in stroški ogrevanja,
-       
vode in komunalnih storitev,
-       
odvoza smeti,
-       
telefona, faksa in elektronske pošte,
-       
poštnin in kurirskih storitev,
-       
amortizacije osnovnih sredstev,
-       
potrošnega materiala (pisarniški material, čistilni material in posebni
material) in drobnega inventarja, ki se uporablja za izvajanje storitev za trg
dela,
-       
računovodskih storitev,
-       
tekočega vzdrževanja za prostore, v katerih se izvajajo storitve za trg
dela,
-       
zavarovalne premije za objekte in opremo, ki se uporablja za izvajanje
storitev za trg dela.
(3) Obstoj materialnih stroškov se dokazuje s pogodbami,
naročilnicami, izstavljenimi računi ali drugimi dokumenti, iz katerih je
razvidno, da je bila storitev opravljena in plačana.
(4) Materialni stroški se priznajo v višini 15 % vrednosti
cene dela opravljenih storitev.

Pravilnik o standardih in normativih za
izvajanje storitev za trg dela in metodologiji za oblikovanje cen teh storitev
(Uradni list RS, št. 74/11) vsebuje naslednje prehodne in
končne določbe:
»VI. PREHODNE IN KONČNE DOLOČBE
25. člen
(prehodna določba)
Prostore za izvajanje programov in delavnic na področju
storitev za trg dela, ki jih zavod izvaja pred uveljavitvijo tega pravilnika,
mora zavod uskladiti s prostorskimi normativi iz 11. in 19. člena tega
pravilnika do izreka teh programov in delavnic v skladu s poslovnimi načrti
zavoda.
26. člen
(prenehanje veljavnosti)
Z uveljavitvijo tega pravilnika preneha veljati Odredba o
višini plačila agencijam za posredovanje zaposlitve brezposelni osebi (Uradni
list RS, št. 29/07).
27. člen
(uveljavitev pravilnika)
Ta pravilnik začne veljati 1. januarja 2012.«.

Pravilnik o spremembah in dopolnitvah
Pravilnika o standardih in normativih za izvajanje storitev za trg dela in metodologiji
za oblikovanje cen teh storitev (Uradni list RS, št. 69/15) vsebuje naslednjo prehodno in
končno določbo:
»PREHODNA IN KONČNA DOLOČBA 
6. člen 
Za že sklenjene koncesijske pogodbe za opravljanje storitev
za trg dela in pogodbe o financiranju opravljanja storitev za trg dela v letu
2015, vezane na Javni razpis za podelitev koncesije za opravljanje storitev za
trg dela (Uradni list RS, št. 100/11), se do njihovega izteka uporablja
Pravilnik o standardih in normativih za izvajanje storitev za trg dela in
metodologiji za oblikovanje cen teh storitev (Uradni list RS, št. 74/11).
7. člen 
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o spremembah in dopolnitvah
Pravilnika o standardih in normativih za izvajanje storitev za trg dela in
metodologiji za oblikovanje cen teh storitev (Uradni list RS, št. 105/21) vsebuje naslednjo končno določbo:
»KONČNA DOLOČBA
12. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.