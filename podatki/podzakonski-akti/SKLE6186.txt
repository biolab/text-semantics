1. člen
Zavod za zdravstveno zavarovanje Slovenije
(v nadaljevanju: Zavod) in Agencija RS za zdravila in medicinske pripomočke (v
nadaljevanju: agencija) za usklajeno in pregledno delovanje obeh institucij in
zavezancev za oblikovanje cen zdravil na debelo s tem sklepom določata rokovnik
aktivnosti za določitev seznamov medsebojno zamenljivih zdravil z najvišjo
priznano vrednostjo v letu 2006.
I. Rokovnik aktivnosti za prvi seznam medsebojno zamenljivih zdravil
z najvišjo priznano vrednostjo v letu 2006
2. člen
Sklep o določitvi seznama medsebojno
zamenljivih zdravil, ki ga sprejme agencija, začne veljati 24. 1. 2006.
3. člen
Za zdravila, navedena v sklepu iz
prejšnjega člena zavezanci v skladu s Pravilnikom o merilih za oblikovanje cen zdravil
na debelo in o načinu obveščanja o cenah zdravil na debelo (Uradni list RS,
št.: 69/05 in 106/05)(v nadaljevanju: Pravilnik), na način, določen z 42.
členom Pravilnika, napovedo spremembo cen teh zdravil na debelo, s pričetkom veljavnosti
na dan 12. 6. 2006.
4. člen
Zavezanci pri agenciji vložijo prvo napoved
cen zdravil v obdobju od 24. 1. 2006 do vključno 3. 2. 2006.
5. člen
Na podlagi pravočasno vloženih napovedi,
sestavljenih na način, določen z 42. členom Pravilnika, agencija sestavi seznam
napovedanih cen zdravil in ga pošlje Zavodu najkasneje do 10. 2. 2006.
6. člen
Na podlagi seznama iz prejšnjega člena
Zavod oblikuje predhodni seznam medsebojno zamenljivih zdravil z najvišjo priznano
vrednostjo. Zavod seznani z najvišjimi priznanimi vrednostmi zdravil, kot jih
je določila njegova Komisija za razvrščanje zdravil na liste, agencijo in
zavezance do 10. 3. 2006. Zavezancem hkrati pošlje vprašalnik o prisotnosti
zdravil na trgu.
7. člen
Zavezanci pošljejo izpolnjene vprašalnike
Zavodu do 27. 3. 2006.
8. člen
Zavezanci pri agenciji vložijo drugo
napoved cen zdravil v obdobju od 10. 3. 2005 do vključno 27. 3. 2006.
9. člen
Na podlagi pravočasno vloženih napovedi,
sestavljenih na način, določen z 42. členom Pravilnika, agencija sestavi seznam
napovedanih cen zdravil na debelo in ga pošlje Zavodu najkasneje do 3. 4. 2006.
10. člen
Na podlagi seznama iz prejšnjega člena
Zavod oblikuje predlog seznama medsebojno zamenljivih zdravil z najvišjo priznano
vrednostjo, ki vključuje najvišje priznane vrednosti, sprejete na njegovi
Komisiji za razvrščanje zdravil na liste.
11. člen
Predlog seznama iz prejšnjega člena
obravnava Upravni odbor Zavoda.
12. člen
Najkasneje sedem dni po sprejemu na
Upravnem odboru Zavod posreduje seznam medsebojno zamenljivih zdravil z najvišjo
priznano vrednostjo v soglasje ministru za zdravje.
13. člen
Po pridobljenem soglasju ministra za
zdravje posreduje Zavod seznam iz prejšnjega člena v objavo v Uradni list
Republike Slovenije. Zadnji rok za objavo je 26. 5. 2006, rok za uveljavitev pa
12. 6. 2006.
II. Rokovnik aktivnosti za drugi seznam medsebojno
zamenljivih zdravil z najvišjo priznano vrednostjo v letu 2006
14. člen
Sklep o določitvi seznama medsebojno
zamenljivih zdravil, ki ga sprejme agencija, začne veljati 28. 7. 2006.
15. člen
Za zdravila navedena v sklepu iz prejšnjega
člena zavezanci v skladu s Pravilnikom na način, določen z 42. členom, napovedo
spremembo cen teh zdravil na debelo, s pričetkom veljavnosti na dan 19. 12.
2006.
16. člen
Zavezanci pri agenciji vložijo prvo napoved
cen zdravil v obdobju od 28. 7. 2006 do vključno 7. 8. 2006.
17. člen
Na podlagi pravočasno vloženih napovedi,
sestavljenih na način, določen z 42. členom Pravilnika, agencija sestavi seznam
napovedanih cen zdravil in ga pošlje Zavodu najkasneje do 14. 8. 2006.
18. člen
Na podlagi seznama iz prejšnjega člena
Zavod oblikuje predhodni seznam medsebojno zamenljivih zdravil z najvišjo priznano
vrednostjo. Zavod seznani z najvišjimi priznanimi vrednostmi zdravil, kot jih
je določila njegova Komisija za razvrščanje zdravil na liste, agencijo in zavezance
do 11. 9. 2006. Zavezancem hkrati pošlje vprašalnik o prisotnosti zdravil na
trgu.
19. člen
Zavezanci pošljejo izpolnjene vprašalnike
Zavodu do 26. 9. 2006
20. člen
Zavezanci pri agenciji vložijo drugo
napoved cen zdravil v obdobju od 11. 9. 2005 do vključno 26. 9. 2006.
21. člen
Na podlagi pravočasno vloženih napovedi,
sestavljenih na način, določen z 42. členom Pravilnika, agencija sestavi seznam
napovedanih cen zdravil na debelo in ga pošlje Zavodu najkasneje do 2. 10.
2006.
22. člen
Na podlagi seznama iz prejšnjega člena
Zavod oblikuje predlog seznama medsebojno zamenljivih zdravil z najvišjo priznano
vrednostjo, ki vključuje najvišje priznane vrednosti, sprejete na njegovi
Komisiji za razvrščanje zdravil na liste.
23. člen
Predlog seznama iz prejšnjega člena
obravnava Upravni odbor Zavoda.
24. člen
Najkasneje sedem dni po sprejemu na
Upravnem odboru Zavod posreduje seznam medsebojno zamenljivih zdravil z
najvišjo priznano vrednostjo v soglasje ministru za zdravje.
25. člen
Po pridobljenem soglasju ministra za
zdravje posreduje Zavod seznam iz prejšnjega člena v objavo v Uradni list
Republike Slovenije. Zadnji rok za objavo je 4. 12. 2006, rok za uveljavitev pa
19. 12. 2006.
26. člen
Ta sklep začne veljati naslednji dan po
objavi.
Št. 5800-1/06-DI/21                                                                Št.
5320-216/2005
Ljubljana, dne 1. februarja
2006                                             Ljubljana, dne 27. januarja 2006
EVA
2006-2711-0139
 
 
Zavod za zdravstveno                                                              Agencija RS za zdravila in
zavarovanje Slovenije                                                                medicinske pripomočke
  Borut Miklavčič l.r.                                                             prof. dr. Stanislav Primožič l.r.
  Generalni direktor                                                                                Direktor