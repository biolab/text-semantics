1. člen
(namen)
Ta pravilnik določa vsebino in obliko obrazca za zahtevo za
izdajo gradbenega dovoljenja za nezahtevni objekt in obrazca za izdajo
gradbenega dovoljenja za nezahtevni objekt.
2. člen
(vsebina in oblika obrazcev)
(1) Vsebina in oblika obrazca za zahtevo za izdajo gradbenega
dovoljenja za nezahtevni objekt je določena v prilogi 1 tega pravilnika. 
(2) Vsebina in oblika obrazca za izdajo gradbenega dovoljenja
za nezahtevni objekt je določena v prilogi 2 tega pravilnika. 
(3) V izreku gradbenega dovoljenja za nezahtevni objekt opis
objekta vsebuje podatke o velikosti, višini, površini, materialu, namenu,
odmikih ter načinu gradnje. 
(4) Obrazložitev v gradbenem dovoljenju za nezahtevni objekt
mora vsebovati zlasti ugotovitev: 
-       
da gre za nezahteven objekt v skladu s predpisom, ki določa vrste
objektov glede na zahtevnost, 
-       
da je gradnja nezahtevnega objekta skladna s prostorskim aktom, 
-       
da je izkazana pravica graditi in 
-       
da so pridobljena vsa predpisana soglasja. 
(5) Sestavni del gradbenega dovoljenja za nezahtevni objekt
je kopija prikaza lege objekta na zemljišču na zemljiško katastrskem prikazu,
ki je bil priložen zahtevi za izdajo gradbenega dovoljenja.
3. člen
(veljavnost)
Ta pravilnik začne veljati naslednji dan po objavi v Uradnem
listu Republike Slovenije.
Št. 0071-46/2008
Ljubljana, dne 16. aprila 2008
EVA 2008-2511-0033
Janez Podobnik l.r. 
Minister 
za okolje in prostor

Priloga
1: Zahteva za izdajo gradbenega dovoljenja za gradnjo nezahtevnega objekta
Priloga
2: Gradbeno dovoljenje za gradnjo nezahtevnega objekta