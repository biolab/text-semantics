1. člen
Za opravljanje določenih nalog policije se
za posamezna območja Republike Slovenije kot območne organizacijske enote
policije ustanovijo policijske uprave, in sicer:
1.     
Policijska uprava Celje, s sedežem v Celju, za območje upravnih enot:
Celje, Dravograd, Laško, Mozirje, Radlje ob Dravi, Ravne na Koroškem, Slovenske
Konjice, Slovenj Gradec, Šentjur pri Celju, Šmarje pri Jelšah, Velenje in
Žalec;
2.     
Policijska uprava Koper, s sedežem v Kopru, za območje upravnih enot:
Izola, Ilirska Bistrica, Koper, Piran, Postojna in Sežana;
3.     
Policijska uprava Kranj, s sedežem v Kranju, za območje upravnih enot:
Jesenice, Kranj, Radovljica, Škofja Loka in Tržič;
4.     
Policijska uprava Ljubljana, s sedežem v Ljubljani, za območje upravnih
enot: Cerknica, Domžale, Grosuplje, Hrastnik, Kamnik, Kočevje, Litija, Ljubljana,
Logatec, Ribnica, Trbovlje, Vrhnika in Zagorje ob Savi;
5.     
Policijska uprava Maribor, s sedežem v Mariboru, za območje upravnih
enot: Lenart, Maribor, Ormož, Pesnica, Ptuj, Ruše in Slovenska Bistrica;
6.     
Policijska uprava Murska Sobota, s sedežem v Murski Soboti, za območje
upravnih enot: Gornja Radgona, Lendava, Ljutomer in Murska Sobota;
7.     
Policijska uprava Nova Gorica, s sedežem v Novi Gorici, za območje
upravnih enot: Ajdovščina, Idrija, Nova Gorica in Tolmin;
8.     
Policijska uprava Novo mesto, s sedežem v Novem mestu, za območje
upravnih enot: Brežice, Črnomelj, Krško, Metlika, Novo mesto, Sevnica in
Trebnje.
2. člen
Z dnem uveljavitve tega odloka se preneha
uporabljati Odlok o ustanovitvi, območju in sedežu policijskih uprav v
Republiki Sloveniji (Uradni list RS, št. 28/11).
3. člen
Ta odlok začne veljati petnajsti dan po
objavi v Uradnem listu Republike Slovenije.
Št. 00717-8/2013
Ljubljana, dne 9. maja 2013
EVA 2013-1711-0012
Vlada Republike Slovenije
mag. Alenka Bratušek l.r.
Predsednica