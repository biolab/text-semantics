1. člen
(predmet in obseg koncesije)
S to uredbo Vlada Republike
Slovenije (v nadaljnjem besedilu: vlada) določa pogoje za podelitev koncesije
za izkoriščanje vode iz vodnih virov Piš-1/94, Topla, Gnamuš, Z-2/94, J-1/96,
KOV-1/98, Pd-1, GLV-1/00 in DEV-1/99 (v nadaljnjem besedilu: vodni viri):


Vodni vir

Kraj

Občina

k.o.

Y

X

Q (l/s)*


Piš-1/94

Pišece

Brežice

Pišece

5.550.940

5.096.200

20


Topla

Topla

Črna na Koroš.

Topla

5.482.271

5.149.144

10


Gnamuš

Sv. Primož

Radlje ob Dravi

Brezovec

5.513.920

5.165.220

0,5


Z-2/94

Zaplana

Vrhnika

Zaplana

5.441.310

5.091.654

0,4


J-1/96

Jelša

Litija

Liberga

5.491.274

5.098.202

1,8


KOV-1/98

Konjšica

Litija

Konjšica

5.499.973

5.105.218

2


Pd-1

Podkraj

Žalec

Ponikva

5.510.665

5.131.063

1,4


GLV-1/00

Lancova vas

Videm

Lancova vas

5.565.450

5.138.023

15


DEV-1/99

Desenci

Destrnik

Svetinci

5.569.788

5.150.902

11


*Q = maksimalno dovoljeni odvzem v
litrih na sekundo
2. člen
(pravice koncesionarja)
Koncesionar lahko izkorišča vodo iz vodnega vira iz prejšnjega
člena za potrebe oskrbe prebivalstva s pitno vodo. 
Oskrba prebivalstva s pitno vodo ima prednost pred uporabo in
gospodarskim izkoriščanjem vode za druge potrebe.
3. člen
(pogoji, ki jih mora izpolnjevati koncesionar)
Koncesionar je lahko pravna ali fizična oseba, ki je
določena, s strani občine, kjer se nahaja vodni vir, za izvajalca gospodarske
javne službe za oskrbo prebivalstva s pitno vodo (v nadaljnjem besedilu:
izvajalec). 
Ne glede na določbe prejšnjega odstavka se lahko koncesija
podeli tudi izvajalcu, ki ga je določila občina na območju katere se bo
izvajala oskrba prebivalstva s pitno vodo, vodni vir pa se nahaja na območju
druge občine.
4. člen
(okoljevarstveni pogoji)
Koncesionar mora poleg izpolnjevanja okoljevarstvenih pogojev
po zakonu zagotoviti še: 
-       
ukrepe, da predvideni poseg v prostor ohrani obstoječe razmere v
največji možni meri, 
-       
ustrezno opremo in zaščito objektov in naprav vodnega vira, 
-       
kontinuirane meritve načrpanih količin na vodnem viru, 
-       
spremljanje kakovosti vode v vodonosniku, 
-       
ukrepe, da ni ogrožena količina in kakovost ter naravna vloga vodnega
vira. 
Ukrepi in pogoji iz prejšnjega odstavka se lahko podrobneje
določijo v upravnih aktih v zvezi s posegom v prostor.
5. člen
(omejitev koncesije)
Koncesionar mora omejiti oziroma začasno prenehati izvajati
koncesijo, če nastanejo posebne izredne razmere ali višja sila, v skladu z
načinom in pogoji, ki jih določi koncedent v skladu s predpisi.
6. člen
(čas trajanja koncesije)
Koncesija za izkoriščanje vode iz vodnega vira iz 1. člena te
uredbe se podeli za dobo 30 let. 
Rok iz prejšnjega odstavka začne teči z dnem podpisa
koncesijske pogodbe. 
Koncesija se lahko podaljša na način in pod pogoji,
določenimi v koncesijski pogodbi.
7. člen
(območje, na katero se nanaša koncesija)
Koncesije se nanašajo na izkoriščanje vodnih količin iz
vodnih virov, določenih s koordinatami iz 1. člena te uredbe. 
Koncesionar lahko začne z izkoriščanjem vode, če so za vodne
vire iz 1. člena te uredbe določeni varstveni pasovi za zavarovanje zalog vode
v skladu s predpisi.
8. člen
(plačilo za koncesijo)
Koncesionar plačuje za koncesijo enkrat letno znesek v višini
1% zmnožka celotne količine načrpane vode v preteklem letu in povprečne
prodajne cene vode v Republiki Sloveniji po državnih statističnih podatkih v
istem letu in se začne obračunavati z dnem začetka izkoriščanja vodnega vira. 
Plačilo za koncesijo iz prejšnjega odstavka se razdeli med
Republiko Slovenijo in občino, na območju katere se nahaja vodni vir, in sicer
v razmerju 20:80 v korist občine. 
Prihodki iz drugega odstavka tega člena so vir občinskega
proračuna in proračuna Republike Slovenije. 
Način obračunavanja in plačevanja se podrobneje določi v
koncesijski pogodbi.
9. člen
(nadzor nad izvajanjem koncesije)
Nadzor nad izvajanjem koncesije izvršujejo pristojni
inšpektorji.
10. člen
(razlogi in način prenehanja koncesije)
Koncesija preneha: 
-       
s prenehanjem koncesijske pogodbe v skladu z zakonom, 
-       
z odvzemom koncesije, 
-       
z odkupom koncesije v skladu z zakonom, 
-       
če koncesionar preneha opravljati javno službo oskrbe s pitno vodo, 
-       
v drugih primerih, določenih s koncesijsko pogodbo. 
Pogoji in način prenehanja koncesije se podrobneje uredijo s
koncesijsko pogodbo.
11. člen
(način podelitve koncesije)
Za koncesionarja za izkoriščanje
vodnih virov iz 1. člena te uredbe se brez javnega razpisa določijo
izvajalci gospodarske javne službe za oskrbo prebivalstva s pitno vodo, in
sicer:
Izvajalec javne službe                                 Vodni
vir
Komunalno stanovanjsko
podjetje Brežice                                    Piš-1/94
Rudnik svinca in cinka Mežica
v zapiranju                                            Topla
Javno komunalno podjetje
Radlje ob Dravi                                     Gnamuš
Komunalno podjetje Vrhnika                       Z-2/94
Komunalno stanovanjsko
podjetje Litija                                         J-1/96;
KOV-1/98
Javno komunalno podjetje Žalec                Pd-1
Komunalno podjetje Ptuj                             GLV-1/00;
DEV-1/99
Koncesionarja določi Ministrstvo za okolje in prostor z
upravno odločbo. 
Odločba o določitvi koncesionarja se ne sme izdati, če vodni
vir in njegova raba nista zajeta v veljavnem prostorskem izvedbenem aktu občine
ali druge lokalne skupnosti. 
Koncesionar je na podlagi odločbe o določitvi za
koncesionarja upravičen začeti vse upravne postopke, povezane s posegom v
prostor, in opravljati druge investitorske posle. 
Koncesionar mora v roku treh let od izdaje odločbe iz drugega
odstavka tega člena skleniti koncesijsko pogodbo, sicer koncesija preneha
veljati.
12. člen
(koncesijska pogodba)
Medsebojna razmerja med koncedentom in koncesionarjem se
podrobneje uredijo s koncesijsko pogodbo. 
Koncesijsko pogodbo sklene v imenu koncedenta Vlada Republike
Slovenije. 
V primeru neskladja med to uredbo in koncesijsko pogodbo
veljajo določbe uredbe.
13. člen
(veljavnost uredbe)
Ta uredba začne veljati petnajsti dan po objavi v Uradnem
listu Republike Slovenije.
Št. 328-04/2000
Ljubljana, dne 16. novembra 2000.
Vlada Republike Slovenije
dr. Andrej Bajuk l. r. 
Predsednik