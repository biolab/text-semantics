1. člen
(1) S tem odlokom se zaradi zajezitve in obvladovanja
nalezljive bolezni COVID-19 (v nadaljnjem besedilu: COVID-19) določijo pogoji
vstopa v Republiko Slovenijo na zunanji meji in na kontrolnih točkah na
notranjih mejah Republike Slovenije, na katerih je v času njihovega obratovanja
edino dovoljen prestop državne meje Republike Slovenije.
(2) Kontrolne točke na notranjih mejah se delijo v dve
kategoriji:
-       
kontrolne točke kategorije »A«, na katerih je v skladu z določbami tega
odloka dovoljen prestop meje vsakomur, in
-       
kontrolne točke kategorije »B«, na katerih je dovoljen prestop meje le
osebam, ki uveljavljajo eno od izjem iz 10. člena tega odloka.
(3) Kontrolne točke kategorije »A« obratujejo neprekinjeno.
Čas obratovanja kontrolnih točk kategorije »B«, določen s tem odlokom, se
objavi tudi na spletni strani policije.
(4) Prestop državne meje izven kontrolnih točk iz tega odloka
ni dovoljen.
2. člen
(1) Kontrolne točke kategorije »A« na cestnih povezavah na
mejnem območju z Italijansko republiko so:
1.     
Vrtojba ‒ St. Andrea,
2.     
Fernetiči ‒ Fernetti in
3.     
Škofije ‒ Rabuiese.
(2) Kontrolne točke kategorije »B« na cestnih povezavah na
mejnem območju z Italijansko republiko so:
1.     
Krvavi potok ‒ Pesse (med 5. in 23. uro),
2.     
Robič ‒ Stupizza (med 5. in 23. uro, nedelja in prazniki zaprto),
3.     
Predel ‒ Predil (med 6. in 9. uro ter med 15. in 18. uro, nedelja in
prazniki zaprto),
4.     
Nova Gorica (Solkan) ‒ Gorizia (Vallico di Salcano) (med 6. in 21. uro),
5.     
Neblo ‒ Vallico di Venco (med 7. in 9. uro ter med 16. in 19. uro) in
6.     
Rateče (med 6. in 21. uro).
3. člen
(1) Kontrolne točke kategorije »A« na cestnih povezavah na
mejnem območju z Republiko Avstrijo so:
1.     
Karavanke – Karawankentunnel,
2.     
Ljubelj – Loibltunnel,
3.     
Šentilj (avtocesta) – Spielfeld (Autobahn),
4.     
Gornja Radgona – Bad Radkersburg in
5.     
Gederovci – Sicheldorf.
(2) Kontrolne točke kategorije »B« na cestnih povezavah na
mejnem območju z Republiko Avstrijo so:
1.     
Holmec – Grablach (med 5. in 23. uro),
2.     
Vič – Lavamund (med 5. in 23. uro),
3.     
Šentilj – magistrala (med 5. in 7. uro ter 17. in 19. uro),
4.     
Trate – Mureck (med 4.30 in 7.30 uro ter 16. in 20. uro),
5.     
Jurij – Langegg (med 6. in 7.30 uro ter 16. in 18. uro) in
6.     
Kuzma – Bonisdorf (med 4. in 23. uro).
(3) Kontrolni točki kategorije »A« na železniški povezavi na
mejnem območju z Republiko Avstrijo sta Šentilj ‒ Spielfeld (Eisenbahn) in
Železniška postaja Maribor.
4. člen
(1) Kontrolni točki kategorije »A« na cestnih povezavah na
mejnem območju z Madžarsko sta:
1.     
Dolga vas – Redics in
2.     
Pince (avtocesta) – Torniyszentmiklos (Országút).
(2) Kontrolni točki kategorije »B« na cestnih povezavah na
mejnem območju z Madžarsko sta:
1.     
Hodoš (med 6. in 8. uro, med 14. in 15. uro ter med 19. in 20. uro) in
2.     
Čepinci (med 6. in 8. uro ter med 14. in 16. uro).
5. člen
(1) Kontrolne točke kategorije »A« na letalskih povezavah za
mednarodni zračni promet so:
-       
Ljubljana (Brnik) (Letališče Jožeta Pučnika Ljubljana),
-       
Maribor (Slivnica) (Letališče Edvarda Rusjana Maribor) in
-       
Portorož (Sečovlje/Sicciole) (Letališče Portorož).
(2) Obratovalec javnega letališča za mednarodni zračni promet
zagotovi pogoje za vzpostavitev kontrolne točke in izvajanje higienskih ukrepov
za preprečevanje širjenja bolezni COVID-19 v skladu z zahtevami Nacionalnega
inštituta za javno zdravje (v nadaljnjem besedilu: NIJZ), objavljenimi na
spletni strani NIJZ.
6. člen
(1) Kontrolni točki kategorije »A« na pomorskih povezavah za
mednarodni pomorski promet sta:
-       
Koper (Capodistria) (Mejni prehod za mednarodni pomorski promet) in
-       
Piran (Pirano) (Mejni prehod za mednarodni pomorski promet).
(2) Upravljavec javnega pristanišča za mednarodni pomorski
promet zagotovi pogoje za vzpostavitev kontrolne točke in izvajanje higienskih
ukrepov za preprečevanje širjenja bolezni COVID-19 v skladu z zahtevami NIJZ,
objavljenimi na spletni strani NIJZ.
7. člen
Policija za kontrolne točke iz 2., 3. in 4. člena tega odloka
vzpostavi stalni nadzor prehajanja kontrolnih točk v dogovoru z Ministrstvom za
zunanje zadeve in z varnostnimi organi sosednjih držav, za kontrolne točke iz
5. in 6. člena tega odloka pa v dogovoru z obratovalcem letališča oziroma
upravljavcem pristanišča.
8. člen
Upravljavci cest zagotovijo vzpostavitev in odstranitev
ustrezne signalizacije kontrolnih točk iz 2., 3. in 4. člena tega odloka.
9. člen
(1) Vlada Republike Slovenije na podlagi ocene o
epidemiološki situaciji v posamezni državi ali administrativni enoti države
določi države ali administrativne enote držav, za katere obstaja visoko
tveganje za okužbo z virusom SARS-CoV-2 (v nadaljnjem besedilu: rdeči seznam).
Rdeči seznam je določen v Prilogi, ki je sestavni del tega odloka. Objavi se na
spletnih straneh NIJZ, Ministrstva za zdravje in Ministrstva za zunanje zadeve.
(2) Kadar med administrativnimi enotami posamezne države
obstajajo razlike v epidemiološki situaciji, lahko Vlada Republike Slovenije
določi, da so na rdečem seznamu le posamezne administrativne enote te države.
(3) V državah ali administrativnih enotah držav, ki niso
uvrščene na rdeči seznam, ni visokega tveganja za okužbo z virusom SARS-CoV-2.
Osebe, ki prihajajo iz teh držav ali administrativnih enot držav, lahko
vstopijo v Republiko Slovenijo brez napotitve v karanteno na domu.
(4) Enako kot države članice schengenskega območja se po tem
odloku obravnavajo tudi Kneževina Andora, Kneževina Monako, Republika San
Marino in Sveti sedež (Vatikanska mestna država).
(5) Osebo, ki prihaja iz držav oziroma administrativnih enot
držav na rdečem seznamu, se napoti v karanteno na domu, razen če ob vstopu v
Republiko Slovenijo predloži:
1.     
negativni rezultat testa na virus SARS-CoV-2 z metodo verižne reakcije s
polimerazo (v nadaljnjem besedilu: PCR test), ki ni starejši od 48 ur od
odvzema brisa in je opravljen v državi članici Evropske unije ali državi
članici schengenskega območja,
2.     
potrdilo o pozitivnem rezultatu testa PCR, ki je starejši od 21 dni,
vendar ni starejši od šest mesecev ali potrdilo zdravnika, da je prebolela
COVID-19 in od začetka simptomov ni minilo več kot šest mesecev ali
3.     
dokazilo o cepljenju zoper COVID-19, s katerim dokazuje, da je od
prejema drugega odmerka cepiva proizvajalca Biontech/Pfizer preteklo najmanj
sedem dni ali proizvajalca Moderna najmanj 14 dni, oziroma od prejema prvega
odmerka cepiva proizvajalca AstraZeneca najmanj 21 dni.
(6) Potrdila o testiranju iz 2. točke prejšnjega odstavka se
upoštevajo, če so bila izdana v državah članicah Evropske unije oziroma državah
članicah schengenskega območja. Potrdilo zdravnika iz 2. točke prejšnjega
odstavka se upošteva, če je bilo izdano v državah članicah Evropske unije
oziroma državah članicah schengenskega območja.
(7) Če je v karanteno na domu napotena oseba, ki v Republiki
Sloveniji nima prebivališča, se v karanteno na domu napoti na dejanski naslov,
kjer bo nastanjena. Stroške, ki nastanejo v zvezi s prestajanjem karantene,
oseba krije sama. Če tuji državljan, ki v Republiki Sloveniji nima
prebivališča, ne more izkazati naslova bivanja, kjer bo prestajal karanteno, se
mu vstop v Republiko Slovenijo dovoli le, če so zagotovljene ustrezne
nastanitvene kapacitete za izvajanje karantene.
10. člen
(1) Vstop v Republiko Slovenijo se brez napotitve v karanteno
na domu dovoli tudi naslednjim kategorijam oseb, ki prihajajo iz države ali
regije na rdečem seznamu:
1.     
osebi, ki je napotena na ali z opravljanja nalog v sektorju mednarodnega
prevoza in to ob prehodu meje izkazuje s »Spričevalom za delavce v sektorju
mednarodnega prevoza« iz Priloge 3 Sporočila Komisije o izvajanju zelenih
voznih pasov iz Smernic glede ukrepov za upravljanje meja za zaščito zdravja in
zagotovitev razpoložljivosti blaga in bistvenih storitev (UL C št. 96 z dne 24.
3. 2020, str. 1) ali z drugo ustrezno listino, iz katere je mogoče razbrati, da
jo je napotil delodajalec;
2.     
osebi, ki izvaja prevoz blaga ali oseb v Republiko Slovenijo v
gospodarskem prometu ali za tovorni ali potniški promet v tranzitu, če zapusti
Republiko Slovenijo v osmih urah po vstopu v Republiko Slovenijo, in osebi, ki
izvaja prevoz blaga ali oseb iz Republike Slovenije v gospodarskem prometu in
se v Republiko Slovenijo vrača v osmih urah po izstopu iz Republike Slovenije;
3.     
osebi, ki potuje v tranzitu čez Republiko Slovenijo in zapusti Republiko
Slovenijo najpozneje v šestih urah po vstopu;
4.     
osebi z diplomatskim potnim listom;
5.     
osebi, ki še ni dopolnila 13 let in ki dnevno ali občasno prehaja mejo
zaradi vključenosti v vzgojo, izobraževanje ali znanstveno raziskovanje v
Republiki Sloveniji ali državi članici Evropske unije ali schengenskega območja
in to izkazuje z ustreznimi dokazili.
(2) Vstop v Republiko Slovenijo se brez napotitve v karanteno
na domu dovoli tudi naslednjim kategorijam oseb, ki prihajajo iz države ali
regije na rdečem seznamu, če predložijo negativni rezultat PCR ali hitrega
antigenskega testa (v nadaljnjem besedilu: HAG test) na virus SARS-CoV-2, ki ni
starejši od sedem dni od dneva odvzema brisa:
1.     
čezmejnemu dnevnemu delovnemu migrantu, ki ima delovno razmerje v eni od
držav članic Evropske unije ali drugi državi schengenskega območja, za kar ima
dokazilo oziroma s podpisano izjavo utemelji razlog za prehajanje meje kot
dnevni delovni migrant, in se vrača v 14 urah po prehodu meje;
2.     
osebi, ki je že dopolnila 13 let in ki dnevno ali občasno prehaja mejo
zaradi vključenosti v vzgojo, izobraževanje ali znanstveno raziskovanje v
Republiki Sloveniji ali državi članici Evropske unije ali schengenskega območja
in to izkazuje z ustreznimi dokazili;
3.     
osebi, ki prevaža osebo iz 5. točke prejšnjega odstavka oziroma osebo iz
prejšnje točke in se čez mejo vrne takoj po opravljenem prevozu;
4.     
dvolastniku ali najemniku zemljišča v obmejnem območju ali na obeh
straneh državne meje, ki prehaja državno mejo s sosednjo državo zaradi
opravljanja kmetijsko-poljedelsko-gozdarskih del in se vrača čez mejo
najkasneje v desetih urah po prehodu meje. Te osebe lahko ne glede na četrti
odstavek 1. člena tega odloka mejo prehajajo izven kontrolnih točk;
5.     
osebi, ki mejo prehaja iz nujnih razlogov, vezanih na odpravo neposredne
nevarnosti za zdravje ali življenje.
(3) PCR ali HAG test iz prejšnjega odstavka je ustrezen, če
je opravljen v državi članici Evropske unije ali državi članici schengenskega
območja.
11. člen
(1) V države oziroma administrativne enote držav na rdečem
seznamu lahko osebe s prebivališčem v Republiki Sloveniji potujejo le pod
pogojem, da so:
1.     
osebe iz 2. ali 3. točke petega odstavka 9. člena tega odloka,
2.     
osebe iz prvega odstavka prejšnjega člena ali
3.     
osebe iz drugega odstavka prejšnjega člena.
(2) Osebe iz prejšnjega odstavka morajo ob izstopu iz države
predložiti enaka dokazila, kot se v skladu s tem odlokom zahtevajo ob vstopu v
državo.
12. člen
(1) Po navodilu epidemiološke službe NIJZ na mejnih prehodih
na zunanji meji in na kontrolnih točkah na notranjih mejah Republike Slovenije
lahko zdravstvena služba preverja zdravstveno stanje oseb, ki prehajajo mejo.
(2) Osebi, ki prihaja iz države na rdečem seznamu, se vstop v
Republiko Slovenijo ne dovoli, če se predvideva, da zaradi ukrepov sosednjih
držav ne bo mogla zapustiti ozemlja Republike Slovenije.
(3) Vstop v Republiko Slovenijo se ne dovoli osebi, ki nima
prebivališča v Republiki Sloveniji ter ob prehodu meje pove, da je pozitivna na
SARS-CoV-2 ali izkazuje očitne bolezenske znake, značilne za okužbo z virusom
SARS-CoV-2, dovoli pa se ji tranzit čez Republiko Slovenijo ob upoštevanju
priporočil NIJZ.
(4) Osebi, ki ji je bila v tujini odrejena karantena zaradi
stika z okuženo osebo s SARS-CoV-2 in želi prestajati karanteno v drugi državi,
za vstop v katero izpolnjuje pogoje, policija na podlagi najave pristojnega
organa v Republiki Sloveniji dovoli vstop in tranzit čez Republiko Slovenijo z
lastnim vozilom po najkrajši poti v šestih urah po vstopu.
(5) Državljanu Republike Slovenije ali tujcu s prebivališčem
v Republiki Sloveniji, ki jima je bila v tujini odrejena karantena zaradi stika
z okuženo osebo s SARS-CoV-2 ali kažeta očitne znake okužbe z virusom
SARS-CoV-2, vendar ne potrebujeta sanitetnega prevoza, ter želita prestajati
karanteno oziroma izolacijo v Republiki Sloveniji, policija na podlagi najave
pristojnega organa v Republiki Sloveniji dovoli vstop in potovanje z lastnim vozilom
po najkrajši poti do naslova, kjer bosta prestajala karanteno oziroma
izolacijo.
13. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.
KONČNI DOLOČBI
14. člen
Z dnem uveljavitve tega odloka preneha veljati Odlok o
določitvi pogojev vstopa v Republiko Slovenijo zaradi zajezitve in obvladovanja
nalezljive bolezni COVID-19 (Uradni list RS, št. 30/21, 35/21, 40/21 in 43/21).
15. člen
Ta odlok začne veljati 29. marca 2021 in velja do 12. aprila
2021.
Št. 00717-25/2021
Ljubljana, dne 28. marca 2021
EVA 2021-1711-0029
Vlada Republike Slovenije
Janez Janša
predsednik

Priloga:
Rdeči seznam (seznam držav ali administrativnih enot držav, za katere obstaja
visoko tveganje za okužbo z virusom SARS-CoV-2)