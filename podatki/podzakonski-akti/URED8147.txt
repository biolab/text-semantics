I. SPLOŠNE DOLOČBE
1. člen
(vsebina)
Ta uredba je rudarski koncesijski akt, ki določa pogoje za
podelitev in izvajanje rudarske pravice za izkoriščanje mineralne surovine
naravni kamen – apnenec v pridobivalnem prostoru Lipica II – sever v
občini Sežana.
2. člen
(koncesijska pogodba)
Ob neskladju določb te uredbe in določb koncesijske pogodbe
veljajo določbe te uredbe.
3. člen
(splošni varstveni pogoji in
ukrepi)
(1) Nosilec rudarske pravice za izkoriščanje mora med
izvajanjem rudarske pravice in opustitvijo izvajanja rudarskih del izpolnjevati
tudi vse pogoje po predpisih, ki urejajo ceste, gozdove, varstvo okolja,
ohranjanje narave, varstvo voda, varstvo kulturne dediščine, varstvo pred
naravnimi in drugimi nesrečami, ter po drugih predpisih, s katerimi se urejajo
rudarska dela.
(2) Poleg izpolnjevanja pogojev iz prejšnjega odstavka
mora nosilec rudarske pravice za izkoriščanje zagotoviti še:
-       
ukrepe, da se predvideni poseg v okolje izvede tako, da se čim bolj
zmanjša poraba prostora in energije;
-       
ukrepe, s katerimi se dosega največje mogoče varstvo okolja pred
izpustom plinastih, tekočih ali trdnih snovi v zrak, tla, površinske vode ali
podtalnico;
-       
ukrepe za preprečevanje čezmernega onesnaževanja okolja s hrupom;
-       
smotrno izkoriščanje mineralne surovine z uporabo ustrezne sodobne
tehnologije;
-       
upoštevanje pravil ravnanja, varstvenih režimov, izhodišč in
naravovarstvenih pogojev za varstvo naravnih vrednot in ohranjanje biotske
raznovrstnosti;
-       
ukrepe pri tveganju in nevarnosti za okolje ob morebitni ekološki
nesreči zaradi posega;
-       
ukrepe za zavarovanje vodnih virov, če koncesionar odkrije nahajališče
vode;
-       
dovozne poti do kraja posega in njihovo primerno ureditev;
-       
ukrepe za preprečitev razlitja motornih olj in naftnih derivatov;
-       
ukrepe v zvezi s sanacijo in vnovično ureditvijo zemljišč med
dejavnostjo in po njej, in sicer tako, da se kar najbolj vzpostavi novo ali
nadomesti prejšnje okoljsko stanje; in
-       
ukrepe, da se ne poslabšata stanje voda in vodni režim.
4. člen
(zagotavljanje varstva in
zdravja pri delu)
Varstvo in zdravje pri delu nosilec rudarske pravice za
izkoriščanje zagotavlja v skladu z zakonom, ki ureja rudarstvo.
5. člen
(obveznost obveščanja in
poročanja)
Nosilec rudarske pravice za izkoriščanje organom in zavodom
poroča v skladu s predpisi, ki urejajo rudarstvo, vode, varstvo podzemnih jam,
ohranjanje narave in varstvo okolja, ter drugimi predpisi.
6. člen
(obveznost plačila rudarske
koncesnine in rezerviranih sredstev za sanacijo)
(1) Nosilec rudarske pravice za izkoriščanje je
zavezanec za plačevanje rudarske koncesnine ter za zagotavljanje in plačevanje
rezerviranih sredstev za sanacijo v skladu z zakonom, ki ureja rudarstvo.
(2) Rudarska koncesnina se odmerja, plačuje in usklajuje
v skladu z zakonom, ki ureja rudarstvo, ter predpisom, ki ureja plačevanje
rudarskih koncesnin.
(3) Rezervirana sredstva za sanacijo se zagotavljajo,
odmerjajo, plačujejo in usklajujejo v skladu z zakonom, ki ureja rudarstvo, ter
predpisom, ki ureja plačevanje sredstev za sanacijo.
7. člen
(prenehanje koncesijske
pogodbe)
Koncesijska pogodba preneha iz razlogov, ki jih določa zakon,
ki ureja rudarstvo, in tako, kakor določa zakon, ki ureja rudarstvo.
8. člen
(odvzem rudarske pravice)
Rudarska pravica za izkoriščanje se odvzame iz razlogov in
tako, kakor določa zakon, ki ureja rudarstvo.
II. MINERALNA SUROVINA,
PRIDOBIVALNI PROSTOR IN POGOJI, POD KATERIMI SE PODELJUJE RUDARSKA PRAVICA ZA
IZKORIŠČANJE
9. člen
(izkoriščanje mineralne
surovine naravni kamen – apnenec v pridobivalnem prostoru Lipica II –
sever v občini Sežana)
(1) Predmet rudarske pravice je izkoriščanje mineralne
surovine naravni kamen – apnenec v količini 390 876 (tristo
devetdeset tisoč osemsto šestinsedemdeset) kubičnih metrov v raščenem stanju.
(2) Pridobivalni prostor Lipica II – sever je nov
pridobivalni prostor površinskega kopa s površinskim izkoriščanjem mineralne
surovine v etažah brez razstreljevanja in s podzemnim izkoriščanjem mineralne
surovine v galerijah po verificirani komorno-stebrni odkopni metodi brez
razstreljevanja, ki obsega razširitev v globino in na sosednje zemljišče
obstoječega pridobivalnega prostora Lipica II, v katerem so še
izkoristljive zaloge mineralne surovine.
(3) Pridobivalni prostor Lipica II – sever obsega:
-       
v celoti zemljišči s parcelnima številkama: 1868/348 in 1868/361, obe
katastrska občina 2458 Bazovica, in
-       
dele zemljišč s parcelnimi številkami: 1868/102, 1868/104, 1868/105,
1868/112, 1868/284, 1868/345, 1868/349, 1868/350, 1868/351 in 1874, vse
katastrska občina 2458 Bazovica.
(4) Zemljišča s parcelnimi
številkami iz prejšnjega odstavka so v poligonu, omejenem z lomnimi točkami
29-30-31-23-7-6-32-33-34-35-2-29, ki so določene opisno oziroma z naslednjimi
koordinatami v Gauss-Krügerjevem koordinatnem sistemu:


Točka

Y

X

Opis


29

413.823

60.053


30

413.758

60.005


31

413.700

59.910


23

opisno

presečišče
  premice skozi točki 7 in 8 ter podaljška meje med parcelama 1868/115 in
  1868/116, obe k. o. 2458 Bazovica


7

413.780

59.818


6

413.791

59.799


32

opisno

presečišče
  premice skozi točki 5 in 6 ter mejo med parcelama 1868/117 in 1868/351, obe
  k. o. 2458 Bazovica


33

opisno

presečišče
  premice skozi točki 4 in 5 ter mejo med parcelama 1868/117 in 1868/351, obe
  k. o. 2458 Bazovica


34

opisno

presečišče
  premice skozi točki 4 in 5 ter mejo med parcelama 1868/118 in 1868/351, obe
  k. o. 2458 Bazovica


35

opisno

presečišče
  premice skozi točki 2 in 3 ter mejo med parcelama 1868/118 in 1868/351, obe
  k. o. 2458 Bazovica


2

413.864

59.897


(5) Točke, s katerimi je
določen pridobivalni prostor površinskega kopa Lipica II, so določene z
naslednjimi koordinatami v Gauss-Krügerjevem koordinatnem sistemu:


Točka

Y

X


3

413.917

59.792


4

413.855

59.769


5

413.803

59.766


8

413.747

59.857


(6) Pridobivalni prostor Lipica
II – sever sega v najglobljem delu do k. +330 m nadmorske višine.
(7) Pridobivalni prostor Lipica II – sever obsega
površino 2,9913 hektara.
(8) Koncesija za izkoriščanje se podeli za 39 let.
(9) Rudarska pravica za izkoriščanje se podeli brez
javnega razpisa pravni osebi MARMOR, Sežana d. d., Partizanska cesta 73a, 6210
Sežana, matična številka: 5090725000. Rudarska pravica se podeli z dnem
sklenitve koncesijske pogodbe.
(10) Nosilec rudarske pravice mora pri izvajanju
dejavnosti raziskovanja, pridobivanja, obdelave in predelave naravnega kamna
upoštevati tudi vse pogoje oziroma obveznosti v skladu z določbo 7. člena
Odloka o razglasitvi Kraške kulturne krajine v Lipici za kulturni spomenik
državnega pomena (Uradni list RS, št. 57/10). Drugi pogoji s področja
varstva okolja, ohranjanja narave, varstva voda, varstva kulturne dediščine,
varstva pred naravnimi in drugimi nesrečami ter druge obveznosti, ki jih mora
nosilec rudarske pravice upoštevati pri njenem izvajanju, so:
a)    
revidirani rudarski projekt za pridobitev koncesije za izkoriščanje, ki
ga nosilec rudarske pravice priloži predlogu za sklenitev koncesijske pogodbe,
mora biti izdelan v skladu z določbami te uredbe. Pridobivalni prostor in
njegova raba morata biti v skladu z dokumenti o urejanju prostora. Potrdilo o
skladnosti pridobivalnega prostora in njegove rabe z dokumenti o urejanju
prostora pred potrditvijo rudarskega projekta pridobi ministrstvo, pristojno za
rudarstvo, po uradni dolžnosti;
b)    
pridobitev soglasij oziroma dovoljenj pristojnih soglasodajalcev k rudarskemu
projektu za pridobitev koncesije za izkoriščanje in dovoljenj po predpisih, ki
urejajo ceste, vode, naravo, naravne vrednote, kulturno dediščino in drugo;
c)    
upoštevanje naravovarstvenih smernic Zavoda Republike Slovenije za
varstvo narave številka 5-III-152/2-O-2018/MSBF z dne 21. marca 2018, ki
so objavljene na spletnih straneh ministrstva, pristojnega za rudarstvo, in
bodo sestavni del odločbe o izbiri nosilca rudarske pravice za izkoriščanje;
č)    pridobitev okoljevarstvenega
soglasja ali sklepa v predhodnem postopku na podlagi predpisa, ki ureja presojo
vplivov na okolje;
d)    
izdelava elaborata o zalogah in virih mineralnih surovin v enem letu od
dneva podpisa koncesijske pogodbe;
e)    
izdelava elaborata o izmeri pridobivalnega prostora v enem mesecu od dneva
podpisa koncesijske pogodbe.
(11) Koncesijska pogodba se lahko podpiše, ko nosilec
rudarske pravice predloži soglasja in dovoljenja iz točk b in č prejšnjega
odstavka.
(12) Pridobivalni prostor se sanira v skladu s potrjenim
rudarskim projektom za pridobitev koncesije za izkoriščanje. Uporaba odpadkov
za zasipanje odkopanega pridobivalnega prostora je dovoljena le v skladu s
predpisi s področja odpadkov. Pred popolno in trajno opustitvijo izvajanja
rudarskih del mora nosilec rudarske pravice za izkoriščanje pri ministrstvu,
pristojnem za rudarstvo, vložiti vlogo za izdajo dovoljenja za opustitev
rudarskih del.
(13) Vrste dejavnosti, ki se lahko opravljajo v zvezi s
pridobljeno mineralno surovino, so:
-       
raziskovanje in izkoriščanje mineralne surovine,
-       
obogatitev in skladiščenje mineralne surovine ter
-       
dostava mineralne surovine na trg.
III. PREHODNA DOLOČBA IN
KONČNI DOLOČBI
10. člen
(obveznost sanacije in
rekultivacije iz predhodne rudarske pravice)
Pravna oseba MARMOR, Sežana d. d., Partizanska cesta
73a, 6210 Sežana, matična številka: 5090725000, mora izvesti dokončno sanacijo
in rekultivacijo zemljišč obstoječega pridobivalnega prostora Lipica II v
skladu s koncesijsko pogodbo št. 354-14-234/01 z dne 10. decembra
2001, razen če sklene novo koncesijsko pogodbo na podlagi 9. člena te
uredbe.
11. člen
(prenehanje in začetek
veljavnosti)
(1) Z dnem uveljavitve te uredbe preneha veljati 47.
točka iz priloge »Seznam pravnih in fizičnih oseb po drugem odstavku
2. člena uredbe izkoriščanje mineralnih surovin« Uredbe o podelitvi
rudarske pravice imetnikom dovoljenj za raziskovanje oziroma pridobivanje
mineralnih surovin (Uradni list RS, št. 103/00, 81/02, 26/18, 60/18,
62/19, 97/20, 124/20, 152/20 in 168/20).
(2) Ta uredba začne veljati naslednji dan po objavi v
Uradnem listu Republike Slovenije.
Št. 00710-64/2020
Ljubljana, dne 16. decembra 2020
EVA 2020-2430-0082
Vlada Republike Slovenije
Janez Janša
predsednik