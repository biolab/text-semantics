I
Minister za okolje in prostor odreja javno razgrnitev osnutka
lokacijskega načrta za vplivno območje plazu Strug nad vasjo Koseč v Občini
Kobarid (v nadaljnjem besedilu: osnutek lokacijskega načrta), ki ga je izdelal
Urbis d.o.o., Maribor, številka projekta 123-LN/2004 v januarju 2005.
II
Osnutek lokacijskega načrta bo javno razgrnjen v času od 23.
3. 2005 do 6. 4. 2005: 
-       
na Ministrstvu za okolje in prostor, Uradu za prostorski razvoj,
Dunajska 21, Ljubljana, 
-       
v prostorih Občine Kobarid, Trg Svobode 2, Kobarid, 
-       
v apartmajih Kranjc, Koseč 7, Koseč in 
-       
v osnovni šoli, Smast 13, Smast. 
Javna obravnava bo potekala v sredo 30. 3. 2005 z začetkom ob
17. uri v domu Andreje Manfrede, Gregorčičeva 20, Kobarid.
III
Med javno razgrnitvijo in obravnavo lahko na razgrnjeni
osnutek lokacijskega načrta dajo pripombe in predloge vsi zainteresirani
organi, organizacije in posamezniki. Pripombe in predloge se lahko poda pisno
ali ustno na javni obravnavi, na mestih javne razgrnitve kot zapis v knjigo
pripomb in predlogov ali posredujejo na elektronski naslov info.upr@gov.si (v
rubriko »zadeva« navesti ključne besede »plaz Koseč«) do konca javne razgrnitve.
IV
O utemeljenosti pripomb in predlogov, podanih med javno
razgrnitvijo, odloči Vlada Republike Slovenije na predlog ministra, pristojnega
za prostor.
V
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (www.gov.si/upp) in v glasilu
Občine Kobarid Smaragdni odsev. Javnost se obvesti tudi z objavo na dveh
radiih: RA Alpski val in Radio Koper.
Št. 350-08-33/2005
Ljubljana, dne 23. februarja 2005.
EVA 2005-2511-0112
Janez Podobnik l. r.
Minister za okolje in prostor