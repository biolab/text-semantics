1. člen
(vsebina sklepa)
Ta sklep določa podrobnejšo vsebino obrazca za prijavo
terjatev upnikov, ki imajo prebivališče oziroma sedež v državi članici, v
postopku stečaja ali redne in prisilne likvidacije zavarovalnice s sedežem v
Republiki Sloveniji, ki ima podružnico ustanovljeno v drugi državi članici.
2. člen
(prijava terjatev)
(1) Upnik prijavi terjatev v likvidacijsko ali stečajno
maso v slovenskem jeziku ali uradnem jeziku države članice, kjer ima
prebivališče oziroma sedež, in sicer na obrazcu »Prijava terjatev«, ki je
priloga in sestavni del tega sklepa.
(2) Naslov obrazca iz prejšnjega odstavka tega člena je
naveden v slovenskem jeziku.
3. člen
(uveljavitev)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-4/2015-5
Ljubljana, dne 29. decembra 2015
EVA 2015-1611-0099
Predsednik
strokovnega sveta
Agencije za zavarovalni nadzor
Sergej Simoniti l.r.

Priloga: Obrazec:
Prijava terjatev