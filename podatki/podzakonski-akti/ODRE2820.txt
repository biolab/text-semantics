1. člen
Ta odredba določa standard stroškov iz prve, druge in tretje
alineje prvega odstavka 25. člena
Pravilnika o metodologiji za oblikovanje cen socialno varstvenih storitev
(Uradni list RS, št. 87/06, 127/06, 8/07,
51/08, 5/09 in 6/12), in sicer za standardno storitev oskrbe v skladu s
predpisanimi normativi in standardi.
2. člen
Standard stroškov dela znaša:
1.     
za osebe, starejše od 65 let za storitve kategorij oskrbe I in IV:
- 
standard povprečne plače zaposlenih 1.157,63 eura za oskrbo I in
1.215,54 eura za oskrbo IV;
- 
premija kolektivnega dodatnega pokojninskega zavarovanja 42,00 eura na
zaposlenega;
- 
drugi stroški dela 255,43 eura mesečno na zaposlenega;
- 
stroški vodenja institucije v dejanskem obsegu na podlagi zakona, ki
ureja sistem plač v javnem sektorju, uredbe, ki ureja plače direktorjev v
javnem sektorju, in pravilnika, ki ureja uvrstitev delovnih mest direktorjev s
področja dela, družine in socialnih zadev v plačne razrede;
2.     
za odrasle osebe s posebnimi potrebami za storitve kategorij oskrbe I do
VI:
- 
standard povprečne plače zaposlenih 1.283,27 eura;
- 
premija kolektivnega dodatnega pokojninskega zavarovanja 42,00 eura na
zaposlenega
- 
drugi stroški dela 255,43 eura mesečno na zaposlenega;
- 
stroški vodenja institucije v dejanskem obsegu na podlagi zakona,
uredbe, ki ureja plače direktorjev v javnem sektorju in pravilnika, ki ureja
uvrstitev delovnih mest direktorjev s področja dela, družine in socialnih zadev
v plačne razrede.
3. člen
Standard stroškov in odhodkov oskrbe znaša:
1.     
za osebe, starejše od 65 let za storitve kategorij oskrbe I in IV:
- 
220,48 eura mesečno na posteljo;
2.     
za odrasle osebe s posebnimi potrebami za storitve kategorij oskrbe I do
VI:
- 
367,97 eura mesečno na posteljo.
KONČNI DOLOČBI
4. člen
Z dnem uveljavitve te odredbe preneha veljati Odredba o
določitvi standarda povprečne plače ter stroškov in odhodkov storitev oskrbe
institucionalnega varstva za osebe, starejše od 65 let ter za odrasle osebe s
posebnimi potrebami v posebnih socialno varstvenih zavodih in enotah domov za
starejše, ki ga je možno upoštevati v cenah storitev (Uradni list RS, št. 17/22).
5. člen
Ta odredba začne veljati 1. marca
2023.
Št. 007-26/2023
Ljubljana, dne 27. januarja 2023
EVA 2023-2611-0016
Luka Mesec
minister
za delo, družino, socialne zadeve in enake možnosti