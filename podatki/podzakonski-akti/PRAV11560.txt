1. člen
Ta pravilnik določa pravila za izračun
minimalne zajamčene donosnosti, ki se izračuna iz povprečne donosnosti do
dospetja državnih vrednostnih papirjev (v nadaljnjem besedilu: povprečna
donosnost).
2. člen
(1) Povprečna donosnost se izračuna
enkrat letno (na zadnji dan leta) iz letnih povprečnih donosnosti za predhodnih
24 mesecev in velja 12 mesecev od dneva izračuna (od januarja do decembra
vsakega leta).
(2) Povprečne donosnosti za predhodna
obdobja (mesece) se izračunajo na podlagi 3., 4., 5., 6. in 7. člena tega
pravilnika.
3. člen
(1) Za vrednostne papirje po tem
pravilniku se štejejo vrednostni papirji, ki jih je izdala Republika Slovenija
(v nadaljnjem besedilu: vrednostni papirji) in s katerimi se trguje na domačem
ali tujem organiziranem trgu ali večstranskem sistemu trgovanja.
(2) Za izračun povprečne donosnosti se
upoštevajo vrednostni papirji iz prejšnjega odstavka, katerih dospelost na dan
izračuna, za katerega se računa povprečna donosnost, presega eno leto (v
nadaljnjem besedilu: premoženje).
(3) V primeru objave namere
izdajatelja, da predčasno odplača celotno glavnico vrednostnega papirja, se za
dan dospelosti vrednostnega papirja šteje dan predčasnega odplačila, ki je objavljen
v nameri.
4, člen
(1) Letna povprečna donosnost se
računa kot tehtano povprečje letnih donosnosti do dospetja posameznih
vrednostnih papirjev, izračunanih v skladu s 6. členom tega pravilnika,
tehtanih z višino tržne vrednosti izdaje posameznega vrednostnega papirja.
(2) Utež je delež tržne vrednosti
posamezne izdaje v tržni vrednosti premoženja, pri čemer se vrednost posamezne
izdaje vrednostnih papirjev, nominiranih v tujih valutah, preračuna v
protivrednost v eurih po referenčnem tečaju ECB, ki velja na dan izračuna.
(3) Za ugotavljanje tržne vrednosti
posameznega vrednostnega papirja se:
-       
za vrednostni papir, s katerim se trguje preko MTS Slovenia, uporablja
podatek o zadnji povprečni ceni sklenjenih poslov na MTS Slovenia na dan
izračuna,
-       
za vrednostni papir, s katerim se trguje samo preko borznega trgovalnega
sistema (v nadaljnjem besedilu: BTS), uporablja podatek o zadnjem uradnem
zaključnem tečaju na BTS na dan izračuna, ki je objavljen na internetnih
straneh Ljubljanske borze d.d.,
-       
za vrednostni papir, s katerim se ne trguje preko MTS Slovenia, kotira
pa na tujem organiziranem trgu, uporablja podatek o zadnji srednji kotaciji v
sistemu Bloomberg na dan izračuna, ki je dostopen na Bloomberg <SLOVEN
Govt> – izbrani vrednostni papir – <HP>, source: Bloomberg Generic –
BGN, market: mid.
(4) Kolikor za posamezen vrednostni
papir še ni bilo sklenjenega posla v ustreznem sistemu, se uporablja cena 100.
5. člen
Dan izračuna je zadnji dan v obdobju, za
katerega se povprečna donosnost izračunava.
6. člen
(1) Letna stopnja donosnosti do
dospetja vrednostnega papirja pri tržni vrednosti se računa na podlagi enačbe
za računanje donosnosti ISMA 6.3 in uporabe tržne cene, kot je definirana v
tretjem in četrtem odstavku 4. člena tega pravilnika, ter je enaka:
,
pri čemer je: 
-       
P – čista tržna vrednost posameznega vrednostnega papirja (tečaj
krat vrednost lota),
-       
Denarni toki – denarni tok vrednostnega papirja
(obresti in glavnice) ob časih i (do zapadlosti),
-       
Donosnost – letna stopnja donosnosti do dospetja vrednostnega
papirja,
-       
Li – število let od dneva izračuna do dneva
denarnega toka.
(2) Za vrednostne papirje s
spremenljivo obrestno mero se donosnost izračuna ob predpostavki, da se uporabi
zadnji znani mesečni TOM.
(3) Za vrednostne papirje, nominirane
v tujih valutah, se donosnost izračuna ob predpostavki nespremenjene vrednosti
tuje valute v prihodnje, ki je enaka vrednosti tuje valute na dan vrednotenja.
7. člen
(1) Letna povprečna donosnost v
obdobju je enaka:
,
pri čemer je: 
-       
LD – letna povprečna donosnost,
-       
Donosnosti – donosnost do dospetja posameznega vrednostnega
papirja i, ki se izračuna za vsak instrument i na podlagi 6.
člena tega pravilnika,
-       
Uteži – delež tržne vrednosti posameznega vrednostnega
papirja i v skupni tržni vrednosti vseh vrednostnih papirjev.
(2) Letna povprečna donosnost se
zaokroži na štiri decimalna mesta.
8. člen
(1) Povprečna donosnost iz prvega
odstavka 2. člena tega pravilnika je enaka:
,
pri čemer je: 
-       
PD – povprečna donosnost,
-       
LDi – letna povprečna donosnost za posamezno obdobje v
predhodnem obdobju, kjer gre i=1, …, 24.
(2) Če povprečna donosnost, izračunana
v skladu s prejšnjim odstavkom, presega 3,75  %, se šteje, da je povprečna
donosnost enaka 3,75 %.
(3) Če je povprečna donosnost, izračunana v
skladu s prvim odstavkom tega člena, nižja od 0,00 %, se šteje, da je povprečna
donosnost enaka 0,00 %.
9. člen
(1) Letna minimalna zajamčena
donosnost je enaka produktu med povprečno donosnostjo iz 8. člena tega pravilnika
in 0,4.
(2) V primeru, da je višina jamstva
upravljavca, določena v pokojninskem načrtu (v nadaljnjem besedilu: G), višja
od letne minimalne zajamčene donosnosti, je letna zajamčena donosnost v obdobju
računanja enaka produktu med G in povprečno donosnostjo iz 8. člena tega
pravilnika.
(3) Zajamčena donosnost iz prvega in
drugega odstavka tega člena se zaokroži na štiri decimalna mesta.
10. člen
(1) Mesečna minimalna zajamčena
donosnost je enaka:
,
pri čemer je: 
-       
ZDm – mesečna minimalna zajamčena donosnost,
-       
ZDl – letna minimalna zajamčena donosnost.
(2) Mesečna minimalna zajamčena donosnost
se zaokroži na šest decimalnih mest.
11. člen
Minimalna zajamčena donosnost se objavi
enkrat letno do 15. februarja vsakega leta za tekoče leto.

Pravilnik o izračunu minimalne zajamčene
donosnosti (Uradni list RS, št. 7/13) vsebuje naslednji končni določbi:
»12. člen
Z dnem uveljavitve tega pravilnika preneha
veljati Pravilnik o izračunu povprečne donosnosti državnih vrednostnih papirjev
(Uradni list RS, št. 120/05, 114/06 – ZUE, 66/08, 23/11 in 6/12).
13. člen
Ta pravilnik začne veljati naslednji dan po
objavi v Uradnem listu Republike Slovenije in se prvič uporabi za izračun
minimalne zajamčene donosnosti za obdobje od januarja do decembra 2013.«.

Pravilnik
o spremembi in dopolnitvi Pravilnika o izračunu minimalne zajamčene donosnosti
(Uradni list RS, št. 194/21)
vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po
objavi v Uradnem listu Republike Slovenije, novi tretji odstavek 8. člena
pravilnika pa se prvič uporabi za izračun minimalne zajamčene donosnosti za
obdobje od januarja do decembra 2022.«.