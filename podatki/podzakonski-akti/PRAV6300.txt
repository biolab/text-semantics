1. člen
(vsebina pravilnika)
Ta pravilnik določa obseg in programe
posebnega dela strokovnega izpita za inšpektorja na posameznih upravnih
področjih, kjer izvaja inšpekcijski nadzor Prometni inšpektorat Republike
Slovenije in na posameznih upravnih področjih, kjer izvaja inšpekcijski nadzor
Uprava Republike Slovenije za pomorstvo.
2. člen
(opravljanje posebnega dela strokovnega
izpita za inšpektorja)
Sestavo in oblikovanje izpitnih komisij,
postopek prijave in opravljanja izpita, izpitni red, vodenje evidence o izpitih
ter druga vprašanja v zvezi z opravljanjem posebnega dela strokovnega izpita iz
prejšnjega člena, določa Pravilnik o strokovnem izpitu za inšpektorja (Uradni
list RS, št. 75/04), ki določa tudi obseg in program splošnega dela izpita ter
za občinskega inšpektorja, ki izvaja nadzor nad občinskimi cestami (v
nadaljnjem besedilu: občinski inšpektor).
3. člen
(programi posebnega dela izpita)
(1) Programi posebnega dela
strokovnega izpita za inšpektorja na posameznih upravnih področjih, kjer izvaja
inšpekcijski nadzor Prometni inšpektorat Republike Slovenije, obsegajo določbe
predpisov na področjih:
-      
cestne infrastrukture,
-      
cestnega prometa,
-      
zračnega prometa in infrastrukture,
-      
železniškega prometa in infrastrukture,
-      
žičniških naprav,
-      
varnosti na smučiščih.
(2) Programi posebnega dela
strokovnega izpita za inšpektorja na posameznih upravnih področjih, kjer izvaja
inšpekcijski nadzor Uprava Republike Slovenije za pomorstvo, obsegajo določbe
predpisov na področjih:
-      
pomorskega prometa in pristaniške infrastrukture,
-      
plovbe po celinskih vodah.
(3) Program posebnega dela strokovnega
izpita za občinskega inšpektorja je smiselno enak kot za inšpektorja, ki
opravlja inšpekcijsko nadzorstvo državnih cest, le da se nanaša na občinske
ceste.
(4) Program posebnega dela strokovnega
izpita za inšpektorja na posameznih upravnih področjih izvajanja inšpekcijskega
nadzora v Prometnem inšpektoratu Republike Slovenije in v Upravi Republike
Slovenije za pomorstvo so določeni v prilogi 1, program posebnega dela
strokovnega izpita za občinskega inšpektorja pa v prilogi 2. Prilogi sta
sestavni del tega pravilnika.
4. člen
(podrobnejša vsebina programov)
(1) Programi iz prejšnjega člena so
podlaga za izdelavo podrobnejših vsebin za posebni del strokovnega izpita za
inšpektorja z navedenimi pravnimi viri in literaturo, potrebno za
pripravo na posebni del strokovnega izpita.
(2) Podrobnejše vsebine za posebni del
strokovnega izpita na posameznih upravnih področjih, kjer izvaja inšpekcijski
nadzor Prometni inšpektorat Republike Slovenije, določi glavni inšpektor v
Prometnem inšpektoratu Republike Slovenije. Podrobnejše vsebine za posebni del
strokovnega izpita na posameznih upravnih področjih, kjer izvaja inšpekcijski
nadzor Uprava Republike Slovenije za pomorstvo, določi direktor inšpekcije v
Upravi Republike Slovenije za pomorstvo. Glavni inšpektor v Prometnem inšpektoratu
Republike Slovenije in direktor inšpekcije v Upravi Republike
Slovenije za pomorstvo usklajujeta programe posebnega dela strokovnega izpita
za inšpektorja glede na spremembe zakonov in podzakonskih aktov ter predpise EU
na posameznih upravnih področjih inšpekcijskega nadzora.
(3) Podrobnejše vsebine za posebni del
strokovnega izpita za občinske inšpektorje določi minister za promet.
(4) Pravni
viri in seznam literature so objavljeni na spletnih straneh ministrstva,
pristojnega za promet, Prometnega inšpektorata Republike Slovenije in Uprave
Republike Slovenije za pomorstvo.

Priloga
1: Programi posebnega dela strokovnega izpita za inšpektorja na posameznih
upravnih področjih, kjer izvaja inšpekcijski nadzor Prometni inšpektorat
Republike Slovenije, in programi posebnega dela strokovnega izpita za
inšpektorja na posameznih upravnih področjih, kjer izvaja inšpekcijski nadzor
Uprava Republike Slovenije za pomorstvo
Priloga
2: Program posebnega dela strokovnega izpita za občinskega inšpektorja, ki
izvaja nadzor nad občinskimi cestami

Pravilnik o posebnem delu strokovnega izpita
za inšpektorja na posameznih upravnih področjih izvajanja inšpekcijskega
nadzora v Prometnem inšpektoratu Republike Slovenije in v Upravi Republike
Slovenije za pomorstvo (Uradni list RS, št. 17/05)
vsebuje naslednji končni določbi:
»5. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o vsebini strokovnega izpita inšpektorjev za varnost plovbe
pri Upravi Republike Slovenije za pomorstvo (Uradni list RS, št. 63/99).
6. člen
(uveljavitev
pravilnika)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o posebnem delu strokovnega izpita za inšpektorja na posameznih
upravnih področjih izvajanja inšpekcijskega nadzora v Prometnem inšpektoratu
Republike Slovenije in v Upravi Republike Slovenije za pomorstvo (Uradni list
RS, št. 79/06) vsebuje naslednjo končno določbo:
»5. člen
Ta pravilnik začne veljati petnajsti dan po
objavi v Uradnem listu Republike Slovenije.«.