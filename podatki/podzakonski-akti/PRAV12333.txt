1. člen
(vsebina)
Ta pravilnik ureja pogoje glede dajanja na trg in natančnejša
navodila glede označevanja krme za posebne prehranske namene, ki je uvrščena na
seznam predvidenih vrst krme za posebne prehranske namene v skladu z Direktivo
Komisije 2008/38/ES z dne 5. marca 2008 o uvedbi seznama predvidenih vrst
uporabe krme za posebne prehranske namene (UL L št. 62 z dne 6. 3.
2008, str. 9), zadnjič spremenjeno z Uredbo Komisije (EU) št. 1123/2014 z dne
22. oktobra 2014 o spremembi Direktive 2008/38/ES o uvedbi seznama
predvidenih vrst uporabe krme za posebne prehranske namene (UL L št. 304 z dne
23. 10. 2014, str. 81), (v nadaljnjem besedilu: Direktiva 2008/38/ES).
2. člen
(pogoji za dajanje na trg)
Krma za posebne prehranske namene se lahko daje na trg, če:
-       
je njena predvidena vrsta posebne uporabe navedena v stolpcu 1 seznama
predvidenih vrst uporabe krme za posebne prehranske namene v delu B priloge I
Direktive 2008/38/ES (v nadaljnjem besedilu: seznam) in izpolnjuje zahteve,
določene na seznamu, ter
-       
izpolnjuje zahteve iz Uredbe (ES) št. 767/2009 Evropskega parlamenta in
Sveta z dne 13. julija 2009 o dajanju krme v promet in njeni uporabi,
spremembi Uredbe (ES) št. 1831/2003 Evropskega parlamenta in Sveta in
razveljavitvi Direktive Sveta 79/373/EGS, Direktive Komisije 80/511/EGS,
direktiv Sveta 82/471/EGS, 83/228/EGS, 93/74/EGS, 93/113/ES in 96/25/ES ter
Odločbe Komisije 2004/217/ES (UL L št. 229 z dne 1. 9. 2009, str. 1),
zadnjič spremenjene z Uredbo Komisije (EU) št. 939/2010 z dne 20. oktobra
2010 o spremembi Priloge IV k Uredbi (ES) št. 767/2009 glede dovoljenih
toleranc pri označevanju sestave posamičnih krmil ali krmnih mešanic iz člena
11(5) (UL L št. 277 z dne 21. 10. 2010, str. 4), (v nadaljnjem besedilu:
Uredba 767/2009/ES).
3. člen
(natančnejša navodila za označevanje in odstopanja)
Krma za posebne prehranske namene se označuje v skladu z 18.
členom Uredbe 767/2009/ES in v skladu z navodili iz dela A priloge I Direktive
2008/38/ES.
4. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o krmi za posebne prehranske namene (Uradni list RS, št. 69/10).
5. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-80/2015
Ljubljana, dne 1. junija 2015
EVA 2015-2330-0041
Mag. Dejan Židan l.r.
minister za kmetijstvo, gozdarstvo
in prehrano