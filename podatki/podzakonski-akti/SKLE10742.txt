1. člen
(predmet sklepa)
(1) Ta sklep določa podrobnejšo vsebino, način in roke
poročanja upravljavca pokojninskega sklada (v nadaljnjem besedilu:
upravljavec), ki upravlja pokojninski sklad, oblikovan kot kritni sklad (v
nadaljnjem besedilu: kritni sklad), o višini kapitala upravljavca, o višini
rezervacij za nedoseganje zajamčene vrednosti sredstev kritnega sklada (v
nadaljnjem besedilu: rezervacije) in o strukturi naložb iz naslova teh
rezervacij.
(2) V tem sklepu uporabljen pojem člana se nanaša tudi
na zavarovanca, glede na to, kateri pojem uporablja upravljavec.
2. člen
(vsebina poročila)
(1) Poročilo obsega podatke o:
-       
višini kapitala upravljavca na obračunski dan,
-       
obračunskem dnevu za vsak kritni sklad (v nadaljnjem besedilu:
obračunski dan),
-       
oznaki pravil upravljanja, ki jih izvaja posamezen kritni sklad,
-       
vrednosti enote premoženja na obračunski dan po izvedeni konverziji
vplačanih premij in izplačanih odkupnih vrednostih, ločeno po posameznih
kritnih skladih,
-       
znesku vrednosti sredstev vseh članov, ločeno po posameznih kritnih
skladih, pri katerih se odkupna vrednost izračunava na podlagi sorazmernega
deleža člana v donosu kritnega sklada oziroma na podlagi pripisa dobička,
-       
vsoti vrednosti sredstev članov po stanju na obračunski dan za tiste
člane, pri katerih je zajamčena vrednost sredstev člana večja od vrednosti
sredstev člana, ločeno po posameznih kritnih skladih,
-       
vsoti zajamčenih vrednosti sredstev članov po stanju na obračunski dan
za tiste člane, pri katerih je zajamčena vrednost sredstev člana večja od
vrednosti sredstev člana, ločeno po posameznih kritnih skladih,
-       
skupnem številu enot premoženja, ki jih imajo člani, katerih zajamčena
vrednost sredstev po posameznem članu je po stanju na obračunski dan večja od
vrednosti sredstev teh članov (v nadaljnjem besedilu: število enot premoženja
članov, za katere je potrebno oblikovati rezervacije), ločeno po posameznih
kritnih skladih,
-       
skupnem znesku vrednosti sredstev, ki jih imajo člani, katerih zajamčena
vrednost sredstev po posameznem članu je po stanju na obračunski dan večja od
vrednosti sredstev teh članov, ločeno po posameznih kritnih skladih, pri
katerem se odkupna vrednost izračunava na podlagi sorazmernega deleža člana v
donosu kritnega sklada oziroma na podlagi pripisa dobička,
-       
višini rezervacij po stanju na obračunski dan,
-       
višini rezervacij na zadnji dan meseca, na katerega se poročilo nanaša
in
-       
strukturi naložb, ki so namenjene kritju obveznosti za nedoseganje
zajamčene vrednosti sredstev kritnih skladov, po stanju na zadnji dan
koledarskega meseca.
(2) Če rezervacije za posamezen kritni sklad na
obračunski dan presegajo 20% kapitala upravljavca in zato upravljavec, v skladu
s sedmim odstavkom v povezavi s šestim odstavkom 313. člena Zakona o
pokojninskem in invalidskem zavarovanju (Uradni list RS, št. 96/12, 39/13,
99/13 – ZSVarPre-C, 101/13 – ZIPRS1415, 44/14 – ORZPIZ206, 85/14 – ZUJF-B,
95/14 – ZUJF-C, 90/15 – ZIUPTD, 102/15, 23/17, 40/17, 65/17, 28/19, 75/19,
36/20 – ZIUJP in 49/20 – ZIUZEOP; v nadaljnjem besedilu: ZPIZ-2), vplača
denarna sredstva na račun kritnega sklada (v nadaljnjem besedilu: račun),
poroča tudi o:
-       
znesku denarnih sredstev, ki jih mora vplačati oziroma, ki jih je
vplačal na račun, na podlagi zadnjega obračuna vrednosti enote premoženja
oziroma na podlagi zadnjega izračuna odkupnih vrednosti izračunanih na podlagi
sorazmernega deleža člana v donosu kritnega sklada oziroma na podlagi pripisa
dobička (v nadaljnjem besedilu: vplačilo na denarni račun),
-       
vrednosti enote premoženja po izračunu, ki upošteva vplačilo na račun,
-       
znesku vrednosti sredstev vseh članov po vplačilu v kritni sklad, pri
katerem se odkupna vrednost izračunava na podlagi sorazmernega deleža člana v
donosu kritnega sklada oziroma na podlagi pripisa dobička, 
-       
vrednosti sredstev člana, ki upošteva vplačilo na denarni račun za
člane, za katere bo, po vplačilu na denarni račun, zajamčena vrednost sredstev
člana še vedno večja od vrednosti sredstev člana,
-       
vrednosti sredstev članov, ki jih imajo člani, katerih zajamčena
vrednost sredstev po posameznem članu je po stanju na obračunski dan večja od
vrednosti sredstev teh članov po vplačilu v kritni sklad, pri katerem se
odkupna vrednost izračunava na podlagi sorazmernega deleža člana v donosu
kritnega sklada oziroma na podlagi pripisa dobička,
-       
zajamčeni vrednosti sredstev člana, ki upošteva vplačilo na denarni
račun za tiste člane, za katere bo, po vplačilu na račun, zajamčena vrednost
sredstev člana še vedno večja od vrednosti sredstev člana (v nadaljnjem
besedilu: zajamčena vrednost sredstev po vplačilu),
-       
številu enot premoženja članov za katere je potrebno oblikovati
rezervacije, po izračunu, ki upošteva vplačilo na račun,
-       
višini rezervacij, ki jih bo oblikoval upravljavec po tem, ko bo denarna
sredstva vplačal na račun (v nadaljnjem besedilu: višina rezervacij po
vplačilu) in
-       
datumu vplačila na denarni račun oziroma predvidenem datumu vplačila, če
vplačilo na račun ni bilo izvršeno v koledarskem mesecu, na katerega se
poročilo nanaša (v nadaljnjem besedilu: datum vplačila), na podlagi zadnjega
obračuna vrednosti enote premoženja.
(3) Ne glede na določbe prejšnjih odstavkov mora
upravljavec, ki je bil na podlagi zadnjega obračuna, v skladu s sedmim
odstavkom 313. člena ZPIZ-2, dolžan vplačati denarna sredstva na račun kritnega
sklada, poslati tudi poročilo, iz katerega so razvidni:
-       
znesek denarnih sredstev, ki so bila vplačana na račun kritnega sklada, 
-       
številka kritnega sklada, na katerega je bilo izvršeno vplačilo denarnih
sredstev in
-       
datum vplačila.
3. člen
(kapital upravljavca)
(1) Za potrebe poročanja na podlagi tega sklepa se
višina kapitala upravljavca, ko je upravljavec:
-       
zavarovalnica, izračuna na način, kot ga za izračun primernih osnovnih
lastnih virov sredstev za kritje zahtevanega minimalnega kapitala zavarovalnice
določa 200. člen Zakona o zavarovalništvu (Uradni list RS, št. 93/15; v
nadaljnjem besedilu: ZZavar-1) z upoštevanjem prilagoditve v primeru omejenega
sklada (201. člen ZZavar-1);
-       
kompozitna zavarovalnica iz petega odstavka 26. člena ZZavar-1 ali
zavarovalnica iz tretjega oziroma četrtega odstavka 26. člena ZZavar-1,
izračuna na način, kot ga za izračun primernih osnovnih lastnih virov sredstev
za kritje teoretičnega zahtevanega minimalnega kapitala ločeno za zavarovalno
skupino življenjska zavarovanja iz drugega odstavka 26. člena ZZavar-1, kot je
to določeno v 200. členu ZZavar-1 z upoštevanjem prilagoditve v primeru
omejenega sklada (201. člen ZZavar-1);
-       
pokojninska družba, izračuna na način, kot ga za izračun kapitala
pokojninske družbe določajo 331.b do 331.d člen ZPIZ-2.
(2) Pri poročanju se upošteva zadnji izračunani kapital
upravljavca, vrednoten v skladu s 4.9. oddelkom ZZavar-1 za zavarovalnice in 331.b
do 331.d ter 331.f členom ZPIZ-2 za pokojninske družbe.
4. člen
(rezervacije za nedoseganje zajamčene vrednosti sredstev
pokojninskega sklada)
Upravljavec izračunava rezervacije na način, kot določa peti
odstavek 313. člena ZPIZ-2 v povezavi s četrtim odstavkom 313. člena ZPIZ-2, le
za tiste kritne sklade, v katerih zagotavlja zajamčeno donosnost na čisto
vplačilo dodatnega pokojninskega zavarovanja.
5. člen
(način poročanja)
(1) Upravljavec poroča o podatkih iz 2. člena tega
sklepa v elektronski obliki na obrazcu »Kapital upravljavca in rezervacije za
nedoseganje zajamčene vrednosti sredstev pokojninskega sklada, ki je oblikovan
kot kritni sklad (KAP-REZ-1)«, ki je priloga in sestavni del tega sklepa.
(2) Za poročanje o strukturi naložb, namenjenih kritju
obveznosti za nedoseganje zajamčene vrednosti sredstev kritnega sklada iz tega
sklepa, se uporablja Navodilo o načinu elektronskega poročanja o naložbah, ki
je priloga sklepa Agencije za zavarovalni nadzor, ki ureja podrobnejša pravila
za premoženje kritnih skladov pokojninskih družb za dodatno invalidsko in
dodatno družinsko pokojnino ter za izplačevanje pokojninskih rent in poročanje
o naložbah teh kritnih skladov ter o naložbah pokojninskih družb, ki niso
financirane iz zavarovalno-tehničnih rezervacij, pri čemer se v rubriko »Vrsta
poročila« vnese šifra »RNZVS«. Upravljavec v primeru vrste naložbe »Terjatve do
upravljavca zaradi nedoseganja zajamčene donosnosti« vnese v stolpec (5) Vrsta
naložb (CIC koda naložbe) kodo 09, v primeru vrste naložbe »Druge terjatve« pa
vnese v stolpec (5) CIC kodo 00.

Priloga:
Obrazec KAP-REZ-1

Sklep o poročanju upravljavca pokojninskega
sklada, oblikovanega kot kritni sklad, o kapitalu, rezervacijah za nedoseganje
zajamčene vrednosti sredstev in strukturi naložb iz naslova teh rezervacij
(Uradni list RS, št. 49/16) vsebuje naslednjo prehodno in
končni določbi:
»6. člen
(rok poročanja)
(1) Upravljavec poroča Agenciji za zavarovalni nadzor o
podatkih iz prvega in drugega odstavka 2. člena tega sklepa, ki se nanašajo na
kritne sklade iz 4. člena tega sklepa, v roku petih delovnih dni po koncu
koledarskega meseca, na katerega se podatki nanašajo.
(2) Ne glede na določbo prvega odstavka tega člena mora
upravljavec, ki je v skladu s sedmim odstavkom 313. člena ZPIZ-2 dolžan
vplačati denarna sredstva na račun kritnega sklada, poslati poročilo iz
tretjega odstavka 2. člena tega sklepa v roku desetih delovnih dni od dneva, ko
je vplačal denarna sredstva na denarni račun kritnega sklada.
7. člen
(razveljavitev predpisa)
Z dnem, ko začne veljati ta sklep, preneha veljati Sklep o
poročanju upravljavca pokojninskega sklada, oblikovanega kot kritni sklad, o
kapitalu, rezervacijah za nedoseganje zajamčene vrednosti sredstev in strukturi
naložb iz naslova teh rezervacij (Uradni list RS, št. 62/13).
8. člen
(uveljavitev)
Ta sklep začne veljati petnajsti dan po objavi v Uradnem
listu Republike Slovenije.«.

Sklep o spremembi Sklepa o poročanju
upravljavca pokojninskega sklada, oblikovanega kot kritni sklad, o kapitalu,
rezervacijah za nedoseganje zajamčene vrednosti sredstev in strukturi naložb iz
naslova teh rezervacij (Uradni list RS, št. 82/20) vsebuje naslednjo končno določbo:
»3. člen
(uveljavitev)
Ta sklep začne veljati petnajsti dan po objavi v Uradnem
listu Republike Slovenije.«.