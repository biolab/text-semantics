1. SPLOŠNE DOLOČBE
1. člen
(vsebina sklepa)
Ta sklep določa podrobnejša pravila za izračun:
1.     
rednih letnih in izrednih prispevkov EU podružnic za namene reševanja,
pod pogoji, ki jih določata Uredba (EU) št. 806/2014 Evropskega parlamenta
in Sveta z dne 15. julija 2014 o določitvi enotnih pravil in enotnega
postopka za reševanje kreditnih institucij in določenih investicijskih podjetij
v okviru enotnega mehanizma za reševanje in enotnega sklada za reševanje ter o
spremembi Uredbe (EU) št. 1093/2010 (UL L št. 225 z dne
30. julija 2014, str. 1, v nadaljevanju Uredba (EU) št. 806/2014) in
Zakon o reševanju in prisilnem prenehanju bank (Uradni list RS, št. 44/16;
v nadaljevanju ZRPPB), ter
2.     
letnega nadomestila, ki ga zaračunava Banka Slovenije bankam in EU
podružnicam v zvezi z izvajanjem nalog in pooblastil, ki jih opravlja Banka
Slovenije glede reševanja in prisilnega prenehanja na podlagi Uredbe (EU)
št. 806/2014 in ZRPPB.
2. člen
(opredelitev pojmov)
(1) V tem sklepu so za akte Evropske unije uporabljeni
naslednji skrajšani naslovi:
(a)   
Delegirana uredba (EU) št. 2015/63 je Delegirana uredba Komisije
(EU) 2015/63 z dne 21. oktobra 2014 o dopolnitvi Direktive 2014/59/EU
Evropskega parlamenta in Sveta v zvezi s predhodnimi prispevki v sheme za
financiranje reševanja (UL L št. 11 z dne 17. januarja 2015, str.
44);
(b)   
Uredba (EU) št. 575/2013 je Uredba (EU) št. 575/2013
Evropskega parlamenta in Sveta z dne 26. junija 2013 o bonitetnih zahtevah
za kreditne institucije in investicijska podjetja ter o spremembi Uredbe (EU)
št. 648/2012 (UL L št. 176 z dne 27. junija 2013, str. 1).
(2) Pojmi uporabljeni v tem sklepu imajo enak pomen kot
v določbah ZRPPB, Delegirane uredbe (EU) št. 2015/63, Zakona o bančništvu
(Uradni list RS, št. 25/15 in 44/16 – ZRPPB; v nadaljevanju ZBan-2),
Uredbe (EU) št. 575/2013 ter predpisih, izdanih na njihovi podlagi.
(3) Kadar se ta sklep sklicuje na določbe drugih
predpisov, se te določbe uporabljajo v njihovem vsakokrat veljavnem besedilu.
2. IZRAČUN PRISPEVKOV EU PODRUŽNIC ZA REŠEVANJE
3. člen
(izračun predhodnih prispevkov)
(1) Letni predhodni prispevek EU podružnice je pavšalni
znesek v višini 15.000 EUR.
(2) Banka Slovenije lahko v posamičnem primeru za EU
podružnico določi drugačen znesek predhodnega prispevka, upoštevajoč okoliščine
iz tretjega odstavka 136. člena ZRPPB.
(2) Če se institucija na novo nadzoruje samo določen del
prispevnega obdobja, se njen delni letni prispevek pobere skupaj z letnim
prispevkom za poznejše prispevno obdobje.
4. člen
(izračun izrednih naknadnih prispevkov)
(1) V primeru potrebe po vplačilu izrednih naknadnih
prispevkov se višina izrednega naknadnega prispevka EU podružnice izračuna
upoštevajoč sorazmerno višino vplačanega rednega letnega prispevka EU
podružnice v skupnem znesku rednih letnih prispevkov vseh bank in EU podružnic.
(2) Izredni prispevki v posamičnem letu ne smejo preseči
trikratnika višine rednega letnega prispevka.
3. LETNO NADOMESTILO V ZVEZI Z REŠEVANJEM IN PRISILNIM
PRENEHANJEM
5. člen
(izračun letnega nadomestila)
(1) Banka Slovenije za namen izračuna letnega nadomestila
izračuna skupni znesek letnega nadomestila na podlagi dejanskih stroškov, ki v
zvezi z nalogami in pooblastili glede reševanja in prisilnega prenehanja, ki
jih opravlja Banka Slovenije na podlagi ZRPPB in Uredbe (EU) št. 806/2014,
nastanejo Banki Slovenije v posameznem letu, za katerega se zaračunava
nadomestilo. Skupni znesek letnega nadomestila v posameznem poslovnem letu ne
presega dejanskih stroškov Banke Slovenije v tem letu. Dejanski stroški
obsegajo neposredne in posredne stroške Banke Slovenije v zvezi z opravljanjem
nalog in pooblastil glede reševanja in prisilnega prenehanja v skladu z ZRPPB
in Uredbo (EU) št. 806/2014. Pri ugotavljanju dejanskih stroškov Banke
Slovenije se ne upoštevajo stroški, ki Banki Slovenije nastanejo v zvezi s konkretnim
postopkom reševanja ali prisilnega prenehanja.
(2) Fiksni delež skupnega letnega nadomestila znaša 20
%, variabilni pa 80 % skupnega zneska letnega nadomestila.
(3) Višina letnega nadomestila zavezanca za posamezno
leto je vsota fiksnega in variabilnega dela, ki se izračuna za tega zavezanca v
skladu s četrtim do šestim odstavkom tega člena.
(4) Fiksni del letnega nadomestila zavezanca se izračuna
tako, da se fiksni del skupnega zneska letnega nadomestila, deli s številom
vseh bank in EU podružnic.
(5) Variabilni del letnega nadomestila za vse zavezance
se izračuna tako, da se variabilni del skupnega letnega nadomestila, razdeli
med banke in EU podružnice po deležih v skupni višini bilančnih vsot. Pri tem
se za izračun tega dela letnega nadomestila za posamezno leto upoštevajo
bilančne vsote po stanju na zadnji dan predhodnega leta.
(6) V primeru statusnih sprememb iz 105. člena
ZBan-2 se letno nadomestilo za posamezno leto izračuna s smiselnim upoštevanjem
stanja po statusni spremembi zavezanca.
6. člen
(obvestilo zavezancu ob izdaji računa)
Banka Slovenije v rokih iz tretjega odstavka 14. člena
ZRPPB izda posameznemu zavezancu račun, ki mora vsebovati višino načrtovanih
oziroma dejanskih stroškov reševanja in prisilnega prenehanja, višino skupnega
letnega nadomestila in znesek, ki ga mora plačati zavezanec.
4. PREHODNE IN KONČNE DOLOČBE
7. člen
(uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije.
Ljubljana, dne
13. septembra 2016
dr. Mejra Festić l.r.
namestnica predsednika
Sveta Banke Slovenije