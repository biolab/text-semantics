o gozdnogospodarskem načrtu gozdnogospodarske enote Mikula -
Dedna gora (2007–2016)
1. člen
S tem pravilnikom se sprejme gozdnogospodarski načrt gozdnogospodarske
enote Mikula - Dedna gora (2007–2016), št. 05-18/07 z dne 3. 10. 2007, ki ga je
za obdobje od 1. januarja 2007 do 31. decembra 2016 izdelal Zavod za gozdove Slovenije,
Območna enota Postojna.
2. člen
Gozdnogospodarska enota Mikula - Dedna gora, ki meri 3.423,81
ha, se nahaja v Gozdnogospodarskem območju Postojna, v Občini Ilirska Bistrica,
oziroma v katastrskih občinah Bač in Koritnice.
3. člen
V gozdnogospodarski enoti Mikula - Dedna gora je s 1. januarjem
2007 ugotovljeno naslednje stanje gozdov:
A)    
lastništvo: 96,49% zasebnih gozdov v lasti fizičnih ali pravnih oseb,
3,48% državnih gozdov in 0,03% gozdov lokalnih skupnosti;
B)    
površina: 3.332,55 ha, od katere je 3.322,29 ha večnamenskih gozdov in
10,26 ha gozdov s posebnim namenom, v katerih so gozdnogospodarski ukrepi
dovoljeni;
C)   
lesna zaloga: 301,0 m3/ha, od tega 166,7 m3/ha
iglavcev in 134,3 m3/ha listavcev;
D)   
tekoči letni prirastek: 6,60 m3/ha, od tega 3,58 m3/ha
iglavcev in 3,02 m3/ha listavcev.
4. člen
(1) V gozdnogospodarskem načrtu gozdnogospodarske enote
Mikula - Dedna gora (2007–2016) je ob upoštevanju usmeritev iz gozdnogospodarskega
načrta Gozdnogospodarskega območja Postojna, izdelanega za obdobje od 1.
januarja 2001 do 31. decembra 2010, ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Mikula - Dedna gora
določeno, da so najbolj poudarjene funkcije gozdov, ki določajo način
gospodarjenja z gozdom,
-       
proizvodne funkcije na površini 3.166,16 ha,
-       
ekološke funkcije na površini 203,90 ha ter
-       
socialne funkcije na površini 6,93 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Mikula - Dedna gora (2007–2016)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Mikula – Dedna gora za obdobje od 1. januarja
2007 do 31. decembra 2016 določeni naslednji ukrepi:
-       
najvišji možni posek v višini 188.122 m3, od tega 108.483 m3
iglavcev in 79.639 m3 listavcev,
-       
gojitvena dela, potrebna za ohranitev in razvoj gozdov, na površini
634,87 ha,
-       
nega drogovnjaka na površini 205,00 ha,
-       
nega prebiralnega gozda na površini 73,67 ha,
-       
varstvena dela, potrebna za zaščito pred divjadjo, in sicer zaščita s
premazom na površini 62,10 ha, zaščita z 3.350 m ograje ter vzdrževanje 2.420 m
ograje,
-       
varstvena dela, potrebna za zaščito pred žuželkami, v obsegu 100
delovnih dni,
-       
nega habitatov prosto živečih živali, in sicer vzdrževanje travinj na
površini 233,30 ha.
(2) V gozdnogospodarskem načrtu gozdnogospodarske enote
Mikula - Dedna gora (2007–2016) so določeni ukrepi in načini njihove izvedbe
tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Mikula - Dedna gora v obdobju od
uveljavitve tega pravilnika do 31. Decembra 2016 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Mikula - Dedna gora (2007–2016).
7. člen
Po en izvod gozdnogospodarskega načrta gozdnogospodarske enote
Mikula - Dedna gora (2007–2016) je na vpogled na sedežu Zavoda za gozdove
Slovenije, Območne enote Postojna, Vojkova 9, Postojna, na sedežu Zavoda za
gozdove Slovenije, Krajevne enote Knežak, Knežak 202a, Knežak, in na Ministrstvu
za kmetijstvo, gozdarstvo in prehrano, Dunajska 58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Mikula - Dedna gora (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-05-20/01/10
Ljubljana, dne 23. novembra 2007
EVA 2007-2311-0124
Iztok Jarc l.r.
Minister
za kmetijstvo, gozdarstvo in prehrano