1. člen
(1) S to odredbo se sprejme Program promocije za obdobje
od 2016 do 2018, ki vključuje naslednje ukrepe:
-       
ukrep 1: skupna splošna promocija kmetijskih proizvodov in informiranje
o njih (v nadaljnjem besedilu: Ukrep 1);
-       
ukrep 2: skupna splošna promocija mleka in mlečnih proizvodov ter
informiranje o njih ter promocija mleka in mlečnih proizvodov iz sheme
kakovosti »izbrana kakovost« (v nadaljnjem besedilu: Ukrep 2);
-       
ukrep 3: skupna splošna promocija mesa in mesnih proizvodov ter
informiranje o njih ter promocija mesa in mesnih proizvodov iz sheme kakovosti
»izbrana kakovost« (v nadaljnjem besedilu: Ukrep 3).
(2) Sredstva za Program promocije za obdobje od 2016 do
2018 se dodelijo v skladu z:
-       
Uredbo Komisije (EU) št. 702/2014 z dne 25. junija 2014 o
razglasitvi nekaterih vrst pomoči v kmetijskem in gozdarskem sektorju ter na
podeželju za združljive z notranjim trgom z uporabo členov 107 in 108 Pogodbe o
delovanju Evropske unije (UL L št. 193 z dne 1. 7. 2014, str. 1; v
nadaljnjem besedilu: Uredba 702/2014/EU) in
-       
Smernicami Evropske unije o državni pomoči v kmetijskem in gozdarskem
sektorju ter na podeželju za obdobje od 2014 do 2020 (UL C št. 204 z dne
1. 7. 2014, str. 1; v nadaljnjem besedilu: Smernice EU).
2. člen
Program iz prejšnjega člena je kot priloga sestavni del te
odredbe.

Priloga:
Program promocije za obdobje od 2016 do 2018

Odredba o Programu promocije za obdobje od
2016 do 2018 (Uradni list RS, št. 21/16) vsebuje naslednjo prehodno in
končno določbo:
»3. člen
(1) Aktivnosti promocije in informiranja iz Ukrepa 1 se
začnejo izvajati, ko Evropska komisija izda potrdilo o prejemu povzetka
informacij o državni pomoči z identifikacijsko številko pomoči, in se izvajajo
do 31. decembra 2018.
(2) Aktivnosti promocije in informiranja iz Ukrepov 2 in
3 se začnejo izvajati, ko Evropska komisija izda sklep o združljivosti državne
pomoči s Pogodbo o delovanju EU (UL C št. 326 z dne 26. 10. 2012,
str. 47; v nadaljnjem besedilu: Pogodba o delovanju EU), in se izvajajo do
30. junija 2019.
(3) Minister za kmetijstvo, gozdarstvo in prehrano
objavi obvestili o prejemu potrdila Evropske komisije iz prvega odstavka tega
člena ter o prejemu sklepa Evropske komisije iz prejšnjega odstavka v Uradnem
listu Republike Slovenije.
4. člen
Ta odredba začne veljati naslednji dan po objavi v Uradnem listu
Republike Slovenije.«.

Odredba o spremembah in dopolnitvi Odredbe o
Programu promocije za obdobje od 2016 do 2018 (Uradni list RS, št. 25/17) vsebuje naslednjo končno določbo:
»KONČNA DOLOČBA
5. člen
Ta odredba začne veljati naslednji dan po objavi v Uradnem
listu Republike Slovenije.«.