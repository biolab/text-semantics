1. člen
(namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in
Sveta z dne 24. novembra 2010 o ustanovitvi Evropskega nadzornega organa
(Evropski bančni organ) in o spremembi Sklepa št. 716/2009/ES ter
razveljavitvi Sklepa Komisije 2009/78/ES (UL L št. 331 z dne
15. decembra 2010, str. 12), zadnjič spremenjene z Uredbo (EU)
2019/2175 Evropskega parlamenta in Sveta z dne 18. decembra 2019 o
spremembi Uredbe (EU) št. 1093/2010 o ustanovitvi Evropskega
nadzornega organa (Evropski bančni organ), Uredbe (EU) št. 1094/2010
o ustanovitvi Evropskega nadzornega organa (Evropski organ za zavarovanja in
poklicne pokojnine), Uredbe (EU) št. 1095/2010 o ustanovitvi
Evropskega nadzornega organa (Evropski organ za vrednostne papirje in trge),
Uredbe (EU) št. 600/2014 o trgih finančnih instrumentov,
Uredbe (EU) 2016/1011 o indeksih, ki se uporabljajo kot referenčne vrednosti
v finančnih instrumentih in finančnih pogodbah ali za merjenje uspešnosti
investicijskih skladov, in Uredbe (EU) 2015/847 o informacijah, ki
spremljajo prenose sredstev (UL L št. 334 z dne
27. 12. 2019, str. 1) (v nadaljevanju: Uredba 1093/2010/EU), dne
24. februarja 2022 na svoji spletni strani objavil Smernice o
izvzetju omejene mreže na podlagi PSD2 (EBA/GL/2022/02; v nadaljevanju:
smernice).
(2) Smernice iz prvega odstavka tega člena določajo
uporabo izvzetja na podlagi (k) točke 3. člena Direktive (EU)
št. 2015/2366 Evropskega parlamenta in Sveta z dne 25. novembra 2015
o plačilnih storitvah na notranjem trgu, spremembah direktiv 2002/65/ES,
2009/110/ES ter 2013/36/EU in Uredbe (EU) št. 1093/2010 ter razveljavitvi
Direktive 2007/64/ES, zadnjič popravljene s Popravkom Direktive (EU) 2015/2366
Evropskega parlamenta in Sveta z dne 25. novembra 2015 o plačilnih
storitvah na notranjem trgu, spremembah direktiv 2002/65/ES, 2009/110/ES ter
2013/36/EU in Uredbe (EU) št. 1093/2010 ter razveljavitvi Direktive
2007/64/ES (UL L št. 337 z dne 23. 12. 2015, str. 35)
(v nadaljevanju: Direktiva 2015/2366/EU), ter podrobnosti o obveščanju v skladu
z drugim odstavkom 37. člena Direktive 2015/2366/EU in o opisu dejavnosti,
ki se javno objavi v skladu s petim odstavkom 37. člena Direktive 2015/2366/EU.
Smernice se uporabljajo v zvezi s storitvami, ki temeljijo na posebnih
plačilnih instrumentih, katerih načini uporabe so omejeni, kot je določeno v
(k) točki 3. člena Direktive 2015/2366/EU, in so izvzete iz področja
uporabe direktive. Smernice zlasti določajo merila in dejavnike, ki jih morajo
pristojni organi upoštevati pri oceni, ali bi dejavnosti morale spadati med
izvzetje iz (k) točke 3. člena Direktive 2015/2366/EU. Uporabljajo se
tudi za obveščanje v skladu z drugim odstavkom 37. člena Direktive
2015/2366/EU, vključno z izračunom mejne vrednosti in informacijami, ki jih
mora vsebovati obvestilo, ki ga izdajatelji pošljejo pristojnim organom. Poleg
tega se uporabljajo za informacije, ki se objavijo v nacionalnih registrih
pristojnih organov in centralnem registru Evropskega bančnega organa v skladu s
petim odstavkom 37. člena Direktive 2015/2366/EU. Deli teh smernic se
uporabljajo tudi za storitve iz (k) točke 3. člena Direktive
2015/2366/EU, ki jih opravljajo ponudniki plačilnih storitev in izdajatelji
elektronskega denarja.
(3) Smernice so naslovljene na pristojne organe iz
točke (vi) drugega odstavka 4. člena Uredbe 1093/2010/EU.
2. člen
(vsebina sklepa in obseg uporabe smernic)
(1) S tem sklepom Banka Slovenije določa uporabo smernic
in vseh njenih bodočih sprememb, če ne bo Banka Slovenije za posamezno
spremembo smernic odločila drugače, za Banko Slovenije, kadar kot pristojni
organ izvaja naloge nadzora na področju opravljanja plačilnih storitev in
storitev izdajanja elektronskega denarja, kot to določata 9. člen ZBan-3
in 243. člen ZPlaSSIED.
(2) Banka Slovenije bo pri opravljanju nalog in
pristojnosti nadzora v skladu z ZPlaSSIED in ZBan-3 v celoti upoštevala določbe
smernic.
3. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne 31. maja 2022
Boštjan Vasle
predsednik
Sveta Banke Slovenije