1. člen
(vsebina)
(se
preneha uporabljati)
(1) S to uredbo se sprejme načrt
upravljanja voda za vodni območji Donave in Jadranskega morja za obdobje do
leta 2015 (v nadaljnjem besedilu: načrt).
(2) Ta uredba določa tudi:
-      
podaljšanje rokov za doseganje ciljev, ki se
nanašajo na doseganje dobrega stanja ali dobrega ekološkega potenciala (v
nadaljnjem besedilu: okoljski cilji) posameznih vodnih teles zaradi razlogov,
povezanih s tehnično izvedljivostjo ali z naravnimi pogoji,
-      
možnost odstopanj od okoljskih ciljev zaradi
fizičnih sprememb vodnega telesa zaradi nove človekove dejavnosti.
(3) Načrt se šteje za okoljska
izhodišča na področju upravljanja voda v skladu s predpisi, ki urejajo varstvo
okolja.
2. člen
(načrt)
(se
preneha uporabljati)
(1) Načrt vsebuje:
1.    
opis administrativne ureditve:
-  
podatke o pripravljavcu načrta ter navedbo
predpisov in mednarodnih oziroma meddržavnih pogodb s področja upravljanja
voda;
-  
podatke o zemljepisni opredelitvi vodnega
območja;
-  
podatke o obdobju, za katerega se sprejema
načrt;
2.    
opis stanja na območju načrta:
-  
opis značilnosti vodnega območja;
-  
prikaz območij s posebnimi zahtevami;
-  
opis monitoringa in oceno stanja vodnih teles
površinskih in podzemnih voda;
-  
prikaz obremenitev in presojo vplivov
človekovega delovanja na stanje površinskih in podzemnih voda;
-  
ekonomsko analizo obremenjevanja voda;
3.    
povzetek programa temeljnih ukrepov;
4.    
pregled pomembnih zadev upravljanja voda in
pomembne obremenitve za doseganje ciljev do leta 2015:
-  
oceno verjetnosti doseganja okoljskih ciljev do
leta 2015 in
-  
pregled pomembnih zadev upravljanja voda in
pomembnih obremenitev za doseganje ciljev do leta 2015;
5.    
podrobnejšo opredelitev ciljev načrta
upravljanja voda;
6.    
povzetek programa dopolnilnih ukrepov;
7.    
finančna sredstva za izvedbo programa ukrepov;
8.    
povzetek aktivnosti in rezultatov sodelovanja z
javnostjo;
9.    
priloge.
(2) Načrt ima besedilni in
kartografski del, ki ga ministrstvo, pristojno za vode (v nadaljnjem besedilu:
ministrstvo), objavi na svoji spletni strani in je na vpogled na sedežu
ministrstva.
(3) Original načrta v digitalni in
analogni obliki se hrani na ministrstvu. Digitalna oblika načrta je del vodnega
katastra.
(4) Dostop do vsebin iz načrta
zagotavlja Agencija Republike Slovenije za okolje z uporabo računalniške
aplikacije »Pregledovalnik podatkov za vodna telesa površinskih in podzemnih
voda«, ki:
-      
podaja prikaz vsebin iz načrta na vodno telo;
-      
podaja prikaz usmeritev urejanja na območjih
poplavljanja znotraj vodnih teles;
-      
podaja prikaz usmeritev za varovana območja
znotraj vodnih teles, za katere sta pomembna vodni režim in kakovost voda;
-      
povezuje besedilni in kartografski del načrta s
programom ukrepov upravljanja voda za obdobje 2011–2015 in določa, na katerih
vodnih telesih se posamezni ukrepi izvajajo, ter
-      
omogoča pregled posameznih vsebin na vodno
območje, porečje oziroma povodje in vodna telesa.
(5) Podrobna vsebina načrta je
določena v prilogi, ki je sestavni del te uredbe.
(6) Podrobnejša vsebina računalniške
aplikacije iz četrtega odstavka tega člena in njena uporaba sta določeni v
prilogi načrta.
3. člen
(podaljšanje rokov za doseganje okoljskih
ciljev)
(1) Rok za doseganje okoljskih ciljev,
določenih z načrtom, je 22. december 2015. (se
preneha uporabljati)
(2) Ne glede na rok iz prejšnjega
odstavka se zaradi razlogov, povezanih s tehnično izvedljivostjo ali z
naravnimi pogoji, rok za doseganje teh ciljev na določenih vodnih telesih
podaljša do leta 2027.
(3) Vodna telesa površinskih voda iz
prejšnjega odstavka so:
-      
zadrževalnik HE Moste (MPVT SI111VT7),
-      
Paka Velenje – Skorno (VT SI162VT7),
-      
zadrževalnik Šmartinsko jezero (MPVT SI1668VT),
-      
Hudinja Nova Cerkev – sotočje z Voglajno (VT
SI1688VT2),
-      
Voglajna zadrževalnik Slivniško jezero – Celje
(VT SI168VT9),
-      
Sotla Dobovec – Podčetrtek (VT SI192VT1),
-      
Sava Vrhovo – Boštanj (MPVT SI1VT713),
-      
Kolpa Petrina – Primostek (VT SI21VT50),
(se
preneha uporabljati)
-      
Perniško jezero (MPVT SI38VT34),
-      
(črtana),
-      
Kučnica (VT SI432VT),
-      
zadrževalnik Gajševsko jezero (MPVT SI434VT52),
-      
Mura Petanjci – Gibina (VT SI43VT30),
-      
Velika Krka povirje – državna meja (VT
SI441VT),
-      
Kobiljski potok povirje – državna meja (VT
SI4426VT1),
-      
Kobiljski potok državna meja – Ledava (VT
SI4426VT2),
-      
Ledava državna meja – zadrževalnik Ledavsko
jezero (VT SI442VT11),
-      
zadrževalnik Ledavsko jezero (MPVT SI442VT12),
-      
Sora (VT SI123VT),
-      
Dragonja Podkaštel – izliv (VT SI512VT52),
-      
Klivnik (VT SI5212VT2), (se
preneha uporabljati)
-      
Jadransko morje (VT SI5VT1),
-      
Morje Lazaret – Ankaran (VT SI5VT2),
-      
Morje Koprski zaliv (MPVT SI5VT3),
-      
Morje Žusterna – Piran (VT SI5VT4),
-      
Morje Piranski zaliv (VT SI5VT5).
(4) Vodna telesa podzemnih voda iz
drugega odstavka tega člena so:
-      
Savinjska kotlina (VTPodV_1002),
-      
Dravska kotlina (VTPodV_3012),
-      
Murska kotlina (VTPodV_4016).
(5) Vodna telesa voda iz tretjega in
četrtega odstavka tega člena so prikazana na kartah, ki sta sestavni del
kartografskega dela načrta. (se
preneha uporabljati)
4. člen
(možnosti odstopanj od okoljskih ciljev)
(se
preneha uporabljati)
(1) Zaradi načrtovane nove človekove
trajnostne dejavnosti, ki bo povzročila fizične spremembe vodnih teles, zaradi
katerih bo prišlo do poslabšanja stanja voda, se na vodnih telesih površinskih
voda Sava Krško – Vrbina (SI1VT913), Sava mejni odsek (SI1VT930) in Sava
Boštanj – Krško (SI1VT739) pričakuje odstopanje od doseganja okoljskih ciljev.
(2) Vlada Republike Slovenije odloči o
odstopanju od doseganja okoljskih ciljev na vodnih telesih površinskih voda iz
prejšnjega odstavka v skladu s predpisi, ki urejajo vode, če je:
-      
z nacionalnim energetskim programom izkazan
javni interes;
-      
iz nacionalnega energetskega programa oziroma
celovite presoje vplivov tega programa na okolje razvidno, da koristnih ciljev,
ki bodo doseženi z novimi preoblikovanji, zaradi tehnične neizvedljivosti ali
nesorazmernih stroškov ni mogoče zagotoviti na drug način, ki je hkrati tudi
boljša okoljska rešitev;
-      
z državnim prostorskim načrtom, celovito
presojo vplivov tega načrta na okolje oziroma z okoljevarstvenim soglasjem
določeno, da se bodo izvedli vsi tehnično izvedljivi in sorazmerni ukrepi, da
se ublažijo škodljivi vplivi na stanje voda, in
-      
z nacionalnim energetskim programom, državnim
prostorskim načrtom, celovito presojo vplivov programa ali načrta na okolje
oziroma z okoljevarstvenim soglasjem ugotovljeno, da se ne bo ogrozilo
uresničevanja okoljskih ciljev na drugih vodnih telesih na istem vodnem
območju.
(3) Vodna telesa površinskih voda iz
prvega odstavka tega člena so prikazana na karti, ki je sestavni del
kartografskega dela načrta.
5. člen
(prepovedi, pogoji in omejitve posebne
rabe površinske vode)
(1) Vodne pravice za posebno rabo vode
se ne podeli, če je vrednost srednjega malega pretoka vode (v nadaljnjem
besedilu: sQnp) v profilu predvidenega odvzema vode manjša ali enaka 0,02 m3/s
in je hkrati vrednost srednjega pretoka vode (v nadaljnjem besedilu: sQs) v
profilu predvidenega odvzema vode manjša ali enaka 0,08 m3/s.
(2) Ne glede na določbe prejšnjega
odstavka se vodna pravica lahko podeli za namakanje kmetijskih zemljišč in za zasneževanje smučišč, če:
-      
gre za odvzem vode, ki ne presega 0,1 odstotka
sQs v profilu predvidenega odvzema,
-      
gre za odvzem vode, ki ne presega petih
odstotkov sQs, pod pogojem da je pretok v času odvzema večji od 1x sQs in se
odvzem vode izvede na višini sQs,
-      
gre za odvzem vode, ki ne presega desetih
odstotkov sQs, pod pogojem da je pretok v času odvzema večji od 2x sQs in se
odvzem vode izvede na višini 2x sQs.
(3) Odvzem vode iz prejšnjega odstavka
mora biti tehnično izveden tako, da fizično onemogoča odvzem vode v nasprotju z
drugo in tretjo alinejo prejšnjega odstavka.
(4) Ne glede na določbe prvega
odstavka tega člena se vodna pravica za oskrbo s pitno vodo lahko podeli.
(5) Vodne pravice za rabo vode za
proizvodnjo električne energije se ne podeli na delu vodotoka, ki ima prispevno
površino, manjšo od 10 km2, ali če je vrednost sQnp v profilu
predvidenega odvzema vode manjša ali enaka 0,08 m3/s, razen v
primeru samooskrbnih gospodinjstev, ki izkažejo, da priključitev na
distribucijsko omrežje ni izvedljiva.
(6) Vodne pravice za rabo površinske
vode za namakanje se ne podeli, če se zemljišče, ki naj bi se namakalo, nahaja
na območju delujočega velikega namakalnega sistema in le-ta ni popolno
izkoriščen. Ministrstvo, pristojno za kmetijstvo, posreduje podatke o
izkoriščenosti velikega namakalnega sistema ministrstvu.
(7) Imetnik vodne pravice za rabo vode
za namakanje, ki lahko skladno s pridobljeno vodno pravico v obdobju, kadar je
dejanski pretok na mestu odvzema manjši od ekološko sprejemljivega pretoka,
odvzema vodo največ v višini sedmih odstotkov seštevka vseh odvzemov vode
srednjega malega pretoka, vode ne sme odvzemati, če je:
-      
dejanski pretok vode na mestu odvzema manjši od
0,6 × sQnp in gre za odvzeme na vodotokih s prispevno površino, večjo od 2.500
km2, ali sQs > 50 m3/s ali za odvzeme na vodotokih iz
skupine ekoloških tipov 3, določenih v skladu s predpisom, ki ureja stanje
površinskih voda, s prispevno površino med 100 in 1 000 km2;
-      
dejanski pretok vode na mestu odvzema manjši od
0,7 × sQnp in gre za odvzeme na vodotokih, ki niso vodotoki iz prejšnje
alineje.
(8) Ne glede na določbe prvega
odstavka tega člena se vodna pravica za izvajanje športnega ribolova v komercialnem
ribniku, odvzem vode za gojenje sladkovodnih organizmov in drugo rabo vode
(račniki, biotopi, okrasni ribniki, ribniki, v katerih
se izvaja ribolov v skladu s predpisi, ki urejajo sladkovodno ribištvo) lahko podeli v skladu s predpisi, ki urejajo vode.
(9) Vodne pravice za odvzem vode za
gojenje sladkovodnih organizmov v stoječih vodah se ne podeli za gramoznice.
6. člen
(prepovedi, pogoji in omejitve rabe na
odsekih)
(1) Vodne pravice za posebno
rabo vode se ne podeli na odsekih vodotokov in na naravnih jezerih, pomembnih
za določitev za tip površinske vode značilnih referenčnih razmer (v nadaljnjem
besedilu: odseki). Vodna pravica za posebno rabo vode na vodotokih in drugih
vodah v zaledju odseka se lahko podeli na podlagi ugotovitve, da izvajanje vodne
pravice ne bo poslabšalo stanja voda na teh odsekih.
(2) Odseki so prikazani na karti, ki
je sestavni del kartografskega dela načrta. (se
preneha uporabljati)
(3) Ne glede na določbe prvega
odstavka tega člena se vodna pravica za namakanje kmetijskih zemljišč na
odsekih lahko podeli, če gre za odvzem vode, ki ne presega 0,1 odstotka sQs.
(4) Ne glede na določbe prvega
odstavka tega člena se vodna pravica za oskrbo s pitno vodo lahko podeli.
(5) Ne glede na določbe prvega odstavka
tega člena se vodna pravica za rabo vode za gojenje sladkovodnih organizmov
lahko podeli na odsekih, za katere je že podeljena ta vodna pravica, na podlagi
strokovnega mnenja Inštituta za vode Republike Slovenije, iz katerega izhaja,
da uresničevanje predvidene vodne pravice za rabo vode za gojenje sladkovodnih
organizmov ne bo poslabšalo referenčnih razmer na teh odsekih.
7. člen
(pogoji za posege v površinske vode in
odseke)
(se
preneha uporabljati)
Zajemni objekt za odvzem vode v primerih
rabe vode iz 5. in 6. člena te uredbe mora biti izveden tako, da ne prekinja
vzdolžne kontinuitete vodotoka in ne posega v morfologijo struge.
8. člen
(prepovedi, pogoji in omejitve rabe
podzemne vode in pogoji za posege v podzemne vode)
(1) Vodne pravice za rabo vode za
pridobivanje toplote na najožjih vodovarstvenih območjih se ne podeli.
(2) Vgradnja toplotnih črpalk na najožjih
vodovarstvenih območjih je prepovedana.
(3) Vodne pravice za rabo vode za
izkoriščanje termalne in termomineralne vode v Mursko-Zalskem in
Krško-Brežiškem bazenu se lahko podelijo na podlagi ugotovitve, da trend
gladine podzemne vode v vodonosnikih določenih vodnih teles ni več padajoč.
(4) Vodna telesa iz prejšnjega
odstavka so:
-      
Krška kotlina (VTPodV_1003),
-      
Posavsko hribovje do osrednje Sotle
(VTPodV_1008),
-      
Dolenjski kras (VTPodV_1011),
-      
Dravska kotlina (VTPodV_3012),
-      
Haloze in Dravinjske gorice (VTPodV_3014),
-      
Zahodne Slovenske gorice (VTPodV_3015),
-      
Murska kotlina (VTPodV_4016),
-      
Vzhodne Slovenske gorice (VTPodV_4017),
-      
Goričko (VTPodV_4018).
(5) Ne glede na določbe tretjega
odstavka tega člena se vodne pravice na podlagi 199. člena Zakona o vodah (Uradni
list RS, št. 67/02, 110/02 – ZGO-1, 2/04 – ZZdrl-A, 41/04 – ZVO-1 in 57/08)
lahko podelijo, pri čemer je obseg vodne pravice odvisen od ugotovitve iz
tretjega odstavka tega člena.
(6) Če se rudarska pravica za
izkoriščanje primarnih mineralnih surovin nanaša na podzemne vode, se ta lahko
podeli pod naslednjimi pogoji:
-      
z izvajanjem rudarske pravice se ne odpira ali
povečuje vodnih površin podzemnih voda,
-      
dno izkopa mora biti vsaj 2 m nad najvišjo
gladino podzemne vode.
(7) Pri opravljanju rudarske dejavnosti
se lahko uporabljajo samo tiste snovi, vključno z razstrelivi, ki same oziroma
njihovi razgradni produkti ne povzročajo poslabšanja kemijskega stanja podzemne
vode na mestu vnosa.
(8) Vodne pravice za rabo vode za
namakanje se ne podeli, če se zemljišče, ki naj bi se namakalo, nahaja na
območju velikega namakalnega sistema in le-ta ni popolno izkoriščen.
9. člen
(prepovedi posegov na vodnih in priobalnih
zemljiščih)
(1) Na vodnih zemljiščih je izven
območij pristanišč, za katera je podeljena vodna pravica, prepovedano stalno
sidranje.
(2) Vnos hranil v vode je prepovedan,
razen v skladu s predpisom, ki ureja ribolovni režim, in
odločbo, s katero je podeljena vodna pravica za gojenje vodnih organizmov. (se
preneha uporabljati)

Priloga: Podrobnejša vsebina načrta upravljanja voda
za vodni območji Donave in Jadranskega morja

Uredba o načrtu upravljanja voda za vodni
območji Donave in Jadranskega morja (Uradni list RS, št. 61/11) vsebuje naslednji prehodni in
končno določbo:
»10. člen
(objava
povzetka načrta)
Ministrstvo v štirih mesecih po uveljavitvi
te uredbe pripravi poljuden povzetek načrta in ga skupaj z angleškim prevodom
objavi na svoji spletni strani.
11. člen
(postopki)
Postopki za pridobitev vodne pravice z
vodnim dovoljenjem ali podelitvijo koncesije na podlagi Zakona o vodah (Uradni
list RS, št. 67/02, 110/02 – ZGO-1, 2/04 – ZZdrl-A, 41/04 – ZVO-1 in 57/08),
začeti pred uveljavitvijo te uredbe, se končajo v skladu z dosedanjimi
predpisi, pri čemer se upoštevajo 5., 6., 7. in 8. člen te uredbe.
12. člen
(začetek
veljavnosti)
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
načrtu upravljanja voda za vodni območji Donave in Jadranskega morja (Uradni
list RS, št. 49/12) spreminja 11. člen uredbe tako, da
se glasi:
»11. člen
(postopki)
(1) Postopki za pridobitev vodne pravice z
vodnim dovoljenjem ali podelitvijo koncesije na podlagi Zakona o vodah (Uradni
list RS, št. 67/02, 110/02 – ZGO-1, 2/04 – ZZdrl-A, 41/04 – ZVO-1 in 57/08),
začeti pred uveljavitvijo te uredbe, se končajo v skladu z dosedanjimi
predpisi, pri čemer se upoštevajo 5., 6., 7. in 8. člen te uredbe.
(2) Ne glede na določbe prvega odstavka 5.
člena te uredbe se vodno dovoljenje za neposredno rabo vode za zasneževanje
smučišč na vlogo imetnika lahko podaljša v enakem obsegu, v kakršnem je bilo
podeljeno, če je bil za uresničevanje vodne pravice zgrajen objekt za rabo vode
za zasneževanje smučišč.«;
ter vsebuje naslednjo končno določbo:
»6. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o
načrtih upravljanja voda na vodnih območjih Donave in Jadranskega morja (Uradni
list RS, št. 67/16)
določa:
»7. člen
(prenehanje veljavnosti)
Z dnem uveljavitve te uredbe preneha
veljati Uredba o načrtu upravljanja voda za vodni območji Donave in Jadranskega
morja (Uradni list RS, št. 61/11 in 49/12), drugi odstavek, prva do sedma,
deveta, enajsta do dvajseta in dvaindvajseta do šestindvajseta alineja tretjega
odstavka ter četrti odstavek 3. člena, 5. člen, prvi, tretji, četrti in peti
odstavek 6. člena, 8. člen ter prvi odstavek 9. člena pa se
uporabljajo še naprej.«;
ter vsebuje naslednjo končno določbo:
»8. člen
(začetek veljavnosti)
Ta uredba začne veljati naslednji dan po
objavi v Uradnem listu Republike Slovenije.«.