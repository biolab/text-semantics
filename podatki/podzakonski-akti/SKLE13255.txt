I
Ta sklep določa podrobni seznam čebelarske opreme, katere
nakup se sofinancira, in najvišjo višino priznanih stroškov nakupa posamezne
čebelarske opreme, seznam zdravil za zatiranje varoj na osnovi organskih kislin
in eteričnih olj, ki so dovoljena v ekološkem čebelarstvu, ter najvišjo višino
priznanih stroškov nakupa navedenih zdravil in eteričnih olj, seznam sadik
medovitih rastlin in najvišjo višino priznanih stroškov nakupa posamezne sadike
medovite rastline ter najvišjo višino priznanih stroškov nakupa satnice in ceno
satnice v primeru predelave voska v satnice oziroma ceno satnice v primeru
lastne izdelave satnic iz voska lastne predelave s certifikatom ali analiznim
izvidom za izvajanje intervencij v sektorju čebelarskih proizvodov iz
strateškega načrta skupne kmetijske politike 2023–2027.
II
Podrobni seznam čebelarske opreme, seznam zdravil za
zatiranje varoj na osnovi organskih kislin in eteričnih olj, ki so dovoljena v
ekološkem čebelarstvu, in podrobnejši seznam sadik medovitih rastlin so
določeni v Prilogi, ki je sestavni del tega sklepa.
III
Najvišja višina priznanih stroškov nakupa posamezne
čebelarske opreme, najvišja višina priznanih stroškov nakupa zdravil za
zatiranje varoj na osnovi organskih kislin in eteričnih olj, ki so dovoljena v
ekološkem čebelarstvu, najvišja višina priznanih stroškov nakupa posamezne
sadike medovite rastline, najvišja višina priznanih stroškov nakupa satnice in
cena satnice v primeru predelave voska v satnice oziroma cena satnice v primeru
lastne izdelave satnic iz voska lastne predelave s certifikatom ali analiznim
izvidom se določijo z uporabo najvišje višine priznanih stroškov nakupa iz
Priloge tega sklepa.
IV
Ta sklep začne veljati naslednji dan po objavi v Uradnem
listu Republike Slovenije.
Št. 00704-179/2023
Ljubljana, dne 20. aprila 2023
EVA 2023-2330-0041
Vlada Republike Slovenije
dr. Robert Golob
predsednik

Priloga:
Seznami čebelarske opreme, zdravil za zatiranje varoj na osnovi organskih
kislin in eteričnih olj, ki so dovoljena v ekološkem čebelarstvu, sadik
medonosnih rastlin ter najvišje višine priznanih stroškov nakupa čebelarske
opreme, zdravil za zatiranje varoj na osnovi organskih kislin in eteričnih olj,
ki so dovoljena v ekološkem čebelarstvu, sadik medonosnih rastlin in nakupa
oziroma cene izdelave satnice za namen izvajanja intervencij v sektorju
čebelarskih proizvodov iz strateškega načrta skupne kmetijske politike
2023–2027