I. SPLOŠNE DOLOČBE
1. člen
Ta uredba določa v zvezi z elektromagnetnim sevanjem v okolju
(v nadaljnjem besedilu: sevanje) mejne vrednosti veličin elektromagnetnega
polja v okolju, stopnje varstva pred sevanjem v posameznih območjih naravnega
in življenjskega okolja, način določanja in vrednotenja obremenitve okolja
zaradi sevanja ter ukrepe za zmanjševanje in preprečevanje čezmernega sevanja.
Določbe te uredbe veljajo za sevanje zunaj nadzorovanih
območij, ki ga v posameznih območjih naravnega in življenjskega okolja
povzročajo stalne ali občasne emisije enega ali več virov obremenjevanja okolja
s sevanjem (v nadaljnjem besedilu: vir sevanja) razen za sevanje naprav, ki so
namenjene diagnostiki ali zdravljenju v zdravstvu, in za sevanje premičnih ali
prenosnih oddajnih ali radarskih sistemov za obrambne potrebe ter za zaščito,
reševanje in pomoč.
2. člen
Pojmi imajo po tej uredbi naslednji pomen:
1.     
Elektromagnetno sevanje je sevanje, ki pri uporabi ali obratovanju vira
sevanja v njegovi bližnji ali daljni okolici povzroča elektromagnetno polje, in
je tveganje za škodljive učinke za človeka in živo naravo. Bližnje polje je
elektromagnetno polje v neposredni bližini vira sevanja, kjer elektromagnetno
polje nima značilnosti ravnega valovanja. Daljno polje je elektromagnetno polje
na vplivnem področju vira sevanja, vendar toliko daleč od vira, da že ima
značilnost ravnega valovanja.
2.     
Vir sevanja je visokonapetostni transformator, razdelilna
transformatorska postaja, nadzemni ali podzemni vod za prenos električne
energije, odprt oddajni sistem za brezžično komunikacijo, radijski ali
televizijski oddajnik, radar ali druga naprava ali objekt, katerega uporaba ali
obratovanje obremenjuje okolje z:
- 
nizkofrekvenčnim elektromagnetnim sevanjem od 0 Hz do vključno 10 kHz (v
nadaljnjem besedilu: nizkofrekvenčni vir sevanja) in je nazivna napetost, pri
kateri vir sevanja obratuje, večja od 1kV ali
- 
visokofrekvenčnim elektromagnetnim sevanjem od 10 kHz do vključno 300
GHz in je njegova največja oddajna moč večja od 100 W (v nadaljnjem besedilu:
visokofrekvenčni vir sevanja).
Amaterska radijska postaja ni vir sevanja.
3.     
Obstoječi vir sevanja je vir sevanja, ki je bil v uporabi ali je
obratoval na dan začetka veljavnosti te uredbe ali za katerega je bilo skladno
s predpisi pred začetkom veljavnosti te uredbe pridobljeno gradbeno dovoljenje.
4.     
Rekonstrukcija vira sevanja je vsak poseg v vir sevanja, s katerim se
bistveno spremenijo glavne tehnične značilnosti, način uporabe ali obratovanja
ali zmogljivost vira in ima za posledico spremembo moči, jakosti ali vrste
elektromagnetnega polja.
5.     
Nadzemni vod je električni vod z vodniki nad zemljo, običajno podprtimi
z izolatorji in ustreznimi podporniki.
6.     
Amaterska radijska postaja je radijska postaja po predpisih o
radioamaterski dejavnosti.
7.     
Nadzorovano območje je ograjeno in označeno območje okrog vira sevanja,
kjer je vstop dovoljen samo osebju, ki vir upravlja ali vzdržuje.
8.     
Nemoteno elektromagnetno polje (v nadaljnjem besedilu: nemoteno polje)
je zaradi sevanja povzročeno elektromagnetno polje na vplivnem področju vira
sevanja, kadar niso prisotni premikajoči se objekti ali osebe. V nemotenem
polju je izbran kraj meritev veličin elektromagnetnega polja.
9.     
Električna poljska jakost E (v nadaljnjem besedilu: električna poljska
jakost) je veličina elektromagnetnega polja, ki opisuje električno polje,
povzročeno zaradi vira sevanja, in se izraža v voltih na meter (V/m).
10.  
Gostota magnetnega pretoka B (v nadaljnjem besedilu: gostota magnetnega
pretoka) je veličina elektromagnetnega polja, ki opisuje magnetno polje,
povzročeno zaradi vira sevanja, in se izraža v teslih (T).
11.  
Magnetna poljska jakost H (v nadaljnjem besedilu: magnetna poljska
jakost) je veličina elektromagnetnega polja, ki je povezana z gostoto
magnetnega pretoka preko permeabilnosti in se izraža v amperih na meter (A/m).
12.  
Gostota pretoka moči S (v nadaljnjem besedilu: gostota pretoka moči) je
moč elektromagnetnega polja, ki ji je izpostavljena površina, postavljena
pravokotno na smer elektromagnetnega valovanja in se izraža v watih na
kvadratni meter (W/m²).
13.  
Mejna vrednost veličine elektromagnetnega polja (v nadaljnjem besedilu:
mejna vrednost) je vrednost veličine, določena s to uredbo za posamezno območje
naravnega ali življenjskega okolja, na podlagi katere se določa čezmerna
obremenitev okolja zaradi sevanja in se izraža kot:
- 
mejna efektivna vrednost električne poljske jakosti in gostote
magnetnega pretoka ter mejna temenska vrednost električne poljske jakosti in
gostote magnetnega pretoka za elektromagnetno polje, ki je posledica emisije
nizkofrekvenčnih virov sevanja,
- 
mejna efektivna vrednost električne in magnetne poljske jakosti ter
mejna vrednost povprečne vrednosti gostote pretoka moči za elektromagnetno
polje, ki je posledica emisije visokofrekvenčnih virov sevanja,
- 
mejna temenska vrednost električne in magnetne poljske jakosti ter mejna
temenska vrednost gostote pretoka moči za primere impulznega elektromagnetnega
polja, ki je posledica emisije visokofrekvenčnih virov sevanja.
14.  
Efektivna vrednost veličin elektromagnetnega polja se določa za
periodična polja in je za eliptično polarizirano elektromagnetno polje enaka:
kjer so E(x) , E(y) in E(z) efektivne
vrednosti komponent električne poljske jakosti. Enako velja tudi za magnetno
poljsko jakost.
15.  
Povprečna vrednost gostote pretoka moči se določa za periodična
elektromagnetna sevanja in je enaka povprečni vrednosti produkta električne in
magnetne poljske jakosti, izračunane za čas najdaljše periode elektromagnetnega
sevanja kot posledice vira sevanja.
16.  
Temenska vrednost veličin elektromagnetnega polja je največja trenutna
vrednost, ki jo doseže veličina. Če gre za impulzna elektromagnetna sevanja, je
temenska vrednost veličine največja vrednost veličine v času trajanja impulza
brez upoštevanja konic in drugih nezaželenih delov impulza, ki ne presegajo 5%
celotne energije impulza.
17.  
Prve meritve so meritve, ki se izvedejo pri prvem zagonu novega ali
rekonstruiranega vira sevanja.
18.  
Občasne meritve so meritve elektromagnetnega polja, povzročenega zaradi
uporabe ali obratovanja virov sevanja, ki se opravljajo v predpisanih časovnih
presledkih v okviru predpisanega obratovalnega monitoringa.
3. člen
Stopnji varstva pred sevanjem, določeni glede na občutljivost
posameznega območja naravnega ali življenjskega okolja (v nadaljnjem besedilu:
območje) za učinke elektromagnetnega polja, ki jih povzročajo viri sevanja, sta
I. in II. stopnja.
I. stopnja varstva pred sevanjem velja za I. območje, ki
potrebuje povečano varstvo pred sevanjem. I. območje je območje bolnišnic,
zdravilišč, okrevališč ter turističnih objektov, namenjenih bivanju in
rekreaciji, čisto stanovanjsko območje, območje objektov vzgojnovarstvenega in
izobraževalnega programa ter programa osnovnega zdravstvenega varstva, območje
igrišč ter javnih parkov, javnih zelenih in rekreacijskih površin,
trgovsko-poslovno-stanovanjsko območje, ki je hkrati namenjeno bivanju in
obrtnim ter podobnim proizvodnim dejavnostim, javno središče, kjer se
opravljajo upravne, trgovske, storitvene ali gostinske dejavnosti, ter tisti
predeli območja, namenjenega kmetijski dejavnosti, ki so hkrati namenjeni
bivanju (v nadaljnjem besedilu: I. območje).
II. stopnja varstva pred sevanjem velja za II. območje, kjer
je dopusten poseg v okolje, ki je zaradi sevanja bolj moteč. II. območje je
zlasti območje brez stanovanj, namenjeno industrijski ali obrtni ali drugi
podobni proizvodni dejavnosti, transportni, skladiščni ali servisni dejavnosti
ter vsa druga območja, ki niso v prejšnjem odstavku določena kot I. območje (v
nadaljnjem besedilu: II. območje).
II. stopnja varstva pred sevanjem velja tudi na površinah, ki
so v I. območju namenjene javnemu cestnemu ali železniškemu prometu.
II. MEJNE VREDNOSTI ZA NIZKOFREKVENČNE VIRE SEVANJA
4. člen
Mejne efektivne vrednosti električne poljske jakosti kot
posledice obratovanja ali uporabe nizkofrekvenčnih virov sevanja so za I. in
II. območje določene v tabeli 1.
Tabela 1: Mejne efektivne vrednosti
električne poljske jakosti
Mejne efektivne vrednosti gostote magnetnega pretoka kot
posledice obratovanja ali uporabe nizkofrekvenčnih virov sevanja so za I. in
II. območje določene v tabeli 2.
Tabela 2: Mejne efektivne vrednosti
gostote magnetnega pretoka
III. MEJNE VREDNOSTI ZA VISOKOFREKVENČNE VIRE SEVANJA
5. člen
Mejne efektivne vrednosti električne in magnetne poljske
jakosti ter povprečne vrednosti gostote pretoka moči kot posledice obratovanja
ali uporabe visokofrekvenčnih virov sevanja so za I. območje določene v tabeli
3.
Tabela 3: Mejne efektivne vrednosti za I.
območje
Mejne vrednosti, določene v tabeli 3, veljajo tudi za
elektromagnetno polje, ki je posledica obratovanja ali uporabe rekonstruiranega
visokofrekvenčnega vira sevanja.
Mejne efektivne vrednosti električne in magnetne poljske
jakosti ter gostote pretoka moči kot posledice obratovanja ali uporabe
visokofrekvenčnih virov sevanja so za II. območje določene v tabeli 4.
Tabela 4: Mejne efektivne vrednosti za
II. območje
Mejne vrednosti, določene v tabeli 4, veljajo tudi za
elektromagnetno polje, ki je posledica obratovanja ali uporabe rekonstruiranega
visokofrekvenčnega vira sevanja.
6. člen
Mejne efektivne vrednosti električne in magnetne poljske
jakosti ter gostote pretoka moči kot posledice obratovanja ali uporabe
obstoječih visokofrekvenčnih virov sevanja v I. in II. območju so določene v
tabeli 4 prejšnjega člena.
7. člen
Mejne vrednosti za temenske vrednosti električne poljske
jakosti, magnetne poljske jakosti in gostote pretoka moči kot posledice
obratovanja ali uporabe visokofrekvenčnih virov sevanja, ki veljajo pri
izpostavljenosti impulznim elektromagnetnim poljem s časom trajanja manj kot
100 μs, so za I. območje določene v tabeli 5.
Tabela 5: Mejne vrednosti za
izpostavljenost impulznim elektromagnetnim poljem na I. območju
Mejne vrednosti, določene v tabeli 5, veljajo tudi za
impulzno elektromagnetno polje, ki je posledica obratovanja ali uporabe
rekonstruiranega visokofrekvenčnega vira sevanja.
Mejne vrednosti za temenske vrednosti električne poljske
jakosti, magnetne poljske jakosti in gostote pretoka moči kot posledice
obratovanja ali uporabe visokofrekvenčnih virov sevanja, ki veljajo pri
izpostavljenosti impulznim elektromagnetnim poljem, so za II. območje določene
v tabeli 6.
Tabela 6: Mejne vrednosti za
izpostavljenost impulznim elektromagnetnim poljem na II. območju
Mejne vrednosti, določene v tabeli 6, veljajo tudi za
impulzno elektromagnetno polje, ki je posledica obratovanja ali uporabe
rekonstruiranega visokofrekvenčnega vira sevanja.
8. člen
Mejne vrednosti za temenske vrednosti električne poljske
jakosti, magnetne poljske jakosti in gostote pretoka kot posledice obratovanja
ali uporabe obstoječih visokofrekvenčnih virov sevanja v I. in II. območju pri
izpostavljenosti impulznim elektromagnetnim poljem so določene v tabeli 6
prejšnjega člena.
IV. DOLOČANJE IN VREDNOTENJE OBREMENITVE S SEVANJEM
9. člen
Celotna obremenitev območja s sevanjem kot posledice
obratovanja ali uporabe vseh virov sevanja se ugotavlja tako, da se na kraju
meritev izmerijo in vrednotijo veličine elektromagnetnega polja, za katere so s
to uredbo določene mejne vrednosti. Celotna obremenitev območja s sevanjem za-
radi nizkofrekvenčnih virov sevanja in zaradi visokofrekvenčnih virov sevanja
se ugotavlja ločeno. Če so med visokofrekvenčnimi viri sevanja, ki
obremenjujejo območje, tudi viri z impulznim načinom delovanja, se obremenitev
območja zaradi izpostavljenosti impulznim elektromagnetnim poljem vrednoti
posebej.
10. člen
Obremenitev območja s sevanjem kot posledice obratovanja ali
uporabe posameznega vira sevanja se ugotavlja tako, da se na kraju meritev
izmerijo in vrednotijo veličine elektromagnetnega polja, za katere so s to
uredbo določene mejne vrednosti, pri čemer se za frekvenčno območje, v katerem
obravnavani vir seva, ne upoštevajo deleži elektromagnetnega polja, ki so na
kraju meritev posledica emisije vseh drugih pomembnih virov sevanja.
Če je za posamezni vir sevanja predpisan računski postopek
vrednotenja veličin elektromagnetnega polja, kot posledice obratovanja ali
uporabe posameznega vira sevanja, se lahko namesto iz rezultatov meritev
vrednotijo veličine elektromagnetnega polja na kraju imisije na podlagi
podatkov o obratovanju vira sevanja, ko ta s sevanjem najbolj obremenjuje
okolje. Računske postopke za izračun veličin elektromagnetnega polja na kraju imisije
za posamezni vir sevanja predpiše minister, pristojen za okolje.
Nizkofrekvenčni vir sevanja je pomemben vir sevanja, če
njegovo obratovanje ali uporaba na kraju meritev pomeni, da je:
-       
efektivna vrednost električne poljske jakosti ali gostote magnetnega
pretoka oziroma
-       
temenska vrednost električne poljske jakosti ali gostote magnetnega
pretoka, če gre za frekvenčno območje od 0 do 0,1 Hz,
najmanj v enem frekvenčnem območju večja od
20% vrednosti, ki je kot mejna vrednost za nove nizkofrekvenčne vire sevanja
določena s to uredbo.
Visokofrekvenčni vir sevanja je pomemben vir sevanja, če
njegovo obratovanje ali uporaba na kraju meritev pomeni, da je:
-       
efektivna vrednost električne ali magnetne poljske jakosti oziroma
-       
temenska vrednost, če gre za impulzno sevanje,
najmanj za eno frekvenčno območje večja od
20% vrednosti, ki je kot mejna vrednost za nove visokofrekvenčne vire sevanja
določena s to uredbo.
11. člen
Obremenitev območja s sevanjem, ki je posledica obratovanja
ali uporabe enega ali več nizkofrekvenčnih virov sevanja, je čezmerna , če so
izpolnjeni pogoji iz priloge 1, ki je sestavni del te uredbe.
Če se ugotavlja celotna obremenitev območja, kjer obratuje
ali se uporablja najmanj en obstoječi nizkofrekvenčni vir sevanja, ki je po
določbah drugega odstavka prejšnjega člena pomemben vir sevanja, se za izračun
čezmernosti obremenitve iz priloge 1 upoštevajo mejne vrednosti električne
poljske jakosti in gostote magnetnega pretoka, ki v tabelah 1 in 2 iz 4. člena
te uredbe veljajo za obstoječe nizkofrekvenčne vire sevanja.
12. člen
Obremenitev območja s sevanjem, ki je posledica obratovanja
ali uporabe enega ali več visokofrekvenčnih virov sevanja, je čezmerna, če so
izpolnjeni pogoji iz priloge 2, ki je sestavni del te uredbe.
Če se ugotavlja celotna obremenitev območja, kjer obratuje
ali se uporablja najmanj en obstoječi visokofrekvenčni vir sevanja, ki je po
določbah tretjega odstavka 10. člena te uredbe pomemben vir sevanja, se za
izračun čezmernosti obremenitve iz priloge 2 upoštevajo mejne vrednosti veličin
elektromagnetnega polja, ki po 6. členu te uredbe veljajo za obstoječe
visokofrekvenčne vire sevanja.
13. člen
Obremenitev območja s sevanjem, ki je posledica obratovanja
ali uporabe enega ali več visokofrekvenčnih virov sevanja, je pri izpostavljenosti
impulznim elektromagnetnim poljem čezmerna, če so izpolnjeni pogoji iz priloge
4, ki je sestavni del te uredbe.
Če se ugotavlja celotna obremenitev območja, kjer obratuje
ali se uporablja najmanj en obstoječi visokofrekvenčni vir sevanja, ki je po določbah
tretjega odstavka 10. člena te uredbe pomemben vir sevanja, se za izračun
čezmernosti obremenitve iz prejšnjih odstavkov upoštevajo mejne vrednosti
veličin elektromagnetnega polja, ki po 8. členu te uredbe veljajo za obstoječe
visokofrekvenčne vire sevanja.
14. člen
Vir sevanja povzroča na kraju meritve čezmerno obremenitev,
če je ob neupoštevanju vseh drugih pomembnih virov sevanja celotna obremenitev
območja, določena na način iz 11., 12. ali 13. člena te uredbe, čezmerna.
V. UKREPI ZMANJŠEVANJA SEVANJA
15. člen
Nov poseg v okolje ali rekonstrukcija objekta ali naprave, ki
je vir sevanja, ne sme povzročiti čezmerne obremenitve iz 14. člena te uredbe.
Nov poseg v okolje ali rekonstrukcija objekta ali naprave, ki
je vir sevanja, ne sme povzročiti čezmerne celotne obremenitve območja s
sevanjem, če s predpisi določene mejne vrednosti na tem območju še niso
presežene.
Nov poseg v okolje ali rekonstrukcija objekta ali naprave ne
sme povzročiti povečanja celotne obremenitve območja s sevanjem, če je celotna
obremenitev območja zaradi sevanja že čezmerna.
Rekonstrukcija obstoječega podzemnega ali nadzemnega voda za
prenos električne energije v I. območju lahko povzroči čezmerno obremenitev za
vir sevanja iz 14. člena te uredbe in čezmerno celotno obremenitev območja s
sevanjem, če se ta ne ugotavlja skladno z določbami drugega odstavka 11. člena
te uredbe in če se zaradi obratovanja nadzemnega voda ne poveča obremenitev na
vplivnem območju vira sevanja v nobenem od bivalnih ali drugih prostorov v
zgradbah, v katerih se ljudje zadržujejo.
Če se čezmerna celotna obremenitev območja s sevanjem
ugotavlja skladno z določbami drugega odstavka 11. člena te uredbe, lahko
rekonstrukcija iz prejšnjega odstavka povzroča čezmerno obremenitev za vir
sevanja iz 14. člena te uredbe s tem, da se zaradi obratovanja vira sevanja ne
poveča obremenitev na vplivnem območju vira sevanja v nobenem od bivalnih ali
drugih prostorov v zgradbah, v katerih se ljudje zadržujejo.
Ne glede na obremenitev prostorov iz prejšnjih dveh odstavkov
s sevanjem pred rekonstrukcijo podzemnega ali nadzemnega voda v njih zaradi
obratovanja rekonstruiranega vira sevanja efektivna električna poljska jakost
ne sme presegati vrednosti 1,8 kV/m in efektivna vrednost gostote magnetnega
pretoka vrednosti 15 μT.
16. člen
Nov objekt ali naprava ali objekt ali naprava v
rekonstrukciji, ki je vir sevanja, mora za pridobitev dovoljenja za poseg v
prostor izpolnjevati te pogoje:
-       
elektromagnetno polje, ki je posledica uporabe ali obratovanja vira, ne
sme povzročati čezmerne obremenitve s sevanjem in
-       
kjer je obremenitev zaradi sevanja že čezmerna, morajo biti pri uporabi
ali obratovanju obravnavanega vira zagotovljeni ukrepi varstva pred sevanjem,
ki zagotavljajo izpolnjenost pogoja iz tretjega odstavka prejšnjega člena.
Za izračun obremenitve območja s sevanjem zaradi obratovanja
vira sevanja iz prejšnjega odstavka se uporabljajo računski postopki iz drugega
odstavka 10. člena te uredbe.
Za objekt ali napravo iz prvega odstavka tega člena, pri
kateri se na podlagi zakona presojajo vplivi na okolje, se skladnost s pogoji
iz prejšnjega odstavka ugotavlja v postopku za izdajo okoljevarstvenega
soglasja.
Za objekt ali napravo iz prvega odstavka tega člena, za
katero okoljevarstveno soglasje ni potrebno, mora investitor v zahtevi za
dovoljenje za poseg v prostor kot osnovne podatke o namenu in zmogljivosti
objekta ali naprave posredovati tudi strokovno oceno obremenitve okolja zaradi
sevanja kot posledice uporabe ali obratovanja tega vira sevanja.
Strokovno oceno iz prejšnjega odstavka izdela pravna ali
fizična oseba, pooblaščena za izdelavo poročil o vplivih na okolje.
17. člen
Investitor mora pri novem ali rekonstruiranem objektu ali
napravi, ki je vir sevanja, zagotoviti prve meritve tistih veličin
elektromagnetnega polja kot posledice obremenitve območja zaradi sevanja iz
vira, za katere so s to uredbo določene mejne vrednosti.
Lastnik ali upravljavec vira sevanja mora kot obratovalni
monitoring zagotavljati občasne meritve tistih veličin elektromagnetnega polja
kot posledice obremenitve območja s sevanjem iz vira, za katere so s to uredbo
določene mejne vrednosti.
Obratovalnega monitoringa iz prejšnjega odstavka ni treba
zagotavljati za:
-       
nizkofrekvenčni vir sevanja na II. območju,
-       
nizkofrekvenčni vir sevanja na I. območju, katerega nazivna napetost je
manjša od 110 kV,
-       
visokofrekvenčni vir sevanja, katerega največja oddajna moč ne presega
600 W, in
-       
visokofrekvenčni vir sevanja, katerega največja oddajna moč ne presega
50 kW, če gre za visokofrekvenčni vir sevanja, ki obremenjuje okolje z
impulznim elektromagnetnim poljem.
Prve in občasne meritve iz prvega in drugega odstavka tega
člena se izvajajo na način in v obsegu, določenima s predpisi o prvih meritvah
in obratovalnem monitoringu za vire sevanja.
18. člen
Ministrstvo, pristojno za varstvo okolja, lahko na podlagi
vloge lastnika ali upravljavca odobri za vir sevanja spremembo programa
obratovalnega monitoringa, če ugotovi, da je lahko pogostost meritev manjša,
ker je obremenjevanje okolja s sevanjem enako vse koledarsko leto.
Vloga iz prejšnjega odstavka mora vsebovati poročilo o
meritvah veličin elektromagnetnega polja in mnenje izvajalca obratovalnega
monitoringa o upravičenosti zahtevane spremembe programa.
Inšpektor, pristojen za varstvo okolja, lahko lastniku ali
upravljavcu odredi za vir sevanja spremembo programa obratovalnega monitoringa,
če ugotovi, da mora biti pogostost meritev večja, ker se obremenjevanje okolja
s sevanjem zaradi uporabe ali obratovanja vira spreminja v obdobju med dvema
občasnima meritvama ali ker je zaradi obratovanja vira sevanja obremenitev
območja s sevanjem občasno čezmerna.
19. člen
Pri načrtovanju, gradnji ali rekonstrukciji vira sevanja mora
investitor izbrati tehnične rešitve in upoštevati dognanja in rešitve, ki
zagotavljajo, da mejne vrednosti niso presežene, in hkrati omogočajo najnižjo
tehnično dosegljivo obremenitev okolja zaradi sevanja.
Povzročitelj obremenitve okolja s sevanjem mora zagotoviti
ograditev bližnjega polja okrog vira sevanja, če vira sevanja ni mogoče
namestiti tako, da je onemogočen dostop na območje čezmerne obremenitve okolja
zaradi sevanja ali če čezmerne obremenitve okolja zaradi sevanja na tem območju
kot posledice obratovanja ali uporabe vira ni mogoče preprečiti z drugimi
ukrepi varstva pred sevanjem.
Povzročitelj obremenitve s sevanjem mora inšpektoratu,
pristojnemu za varstvo okolja, prijaviti vsako nepravilno obratovanje vira
sevanja, ki povzroči čezmerno obremenitev okolja zaradi sevanja. Zemeljski
stiki, kratki stiki ter delovanje različnih zaščit se pri napravah in objektih
za prenos električne energije v nizkofrekvenčnem območju ne štejejo za
nepravilno obratovanje vira sevanja.
20. člen
Amaterske radijske postaje ni dopustno upravljati tako, da:
-       
največja oddajna moč postaje presega 1,5 kW,
-       
letni obratovalni čas postaje na I. območju presega 700 ur in
-       
je aktivni del antene radijske postaje, katere največja oddajna moč
presega 250 W, več kot 5 m oddaljen od najbližjega bivalnega ali drugega
prostora v zgradbah, kjer se ljudje zadržujejo.
VI. NADZOR
21. člen
Nadzor nad izvajanjem te uredbe opravlja inšpektorat,
pristojen za varstvo okolja.
VII. KAZENSKE DOLOČBE
22. člen
Z denarno kaznijo najmanj 200.000 SIT se kaznuje za prekršek
gospodarska družba ali druga pravna oseba ali posameznik, ki stori prekršek v
zvezi s samostojnim opravljanjem dejavnosti, če ravna v nasprotju z:
-       
drugim odstavkom 17. člena,
-       
drugim in tretjim odstavkom 19. člena te uredbe.
Z denarno kaznijo najmanj 50.000 SIT se kaznuje za prekršek
iz prejšnjega odstavka tudi odgovorna oseba gospodarske družbe ali druge pravne
osebe.
Z denarno kaznijo najmanj 50.000 SIT se kaznuje upravljavec
amaterske radijske postaje, če ravna v nasprotju z 20. členom te uredbe.
VIII. PREHODNE IN KONČNE DOLOČBE
23. člen
Povzročitelji čezmerne obremenitve okolja s sevanjem morajo
prilagoditi obstoječe vire sevanja zahtevam te uredbe v štiriindvajsetih
mesecih po njeni uveljavitvi.
24. člen
Do uveljavitve predpisa o vrstah posegov v okolje, za katere
je presoja vplivov na okolje obvezna, se izpolnjevanje pogojev za vse objekte
in naprave iz prvega odstavka 16. člena te uredbe ugotavlja na način, določen v
tretjem odstavku 16. člena te uredbe.
Do določitve pooblaščenih pravnih ali fizičnih oseb iz
četrtega odstavka 16. člena te uredbe strokovno oceno iz tretjega odstavka 16.
člena te uredbe izdela Uprava Republike Slovenije za varstvo narave.
25. člen
Ta uredba začne veljati petnajsti dan po objavi v Uradnem
listu Republike Slovenije.
Št. 353-06/96-4/1-8
Ljubljana, dne 21. novembra 1996.
Vlada Republike Slovenije
dr. Janez Drnovšek l. r. 
Predsednik

Priloga
1: Izračun čezmerne obremenitve zaradi sevanja nizkofrekvenčnih virov sevanja
Priloga
2: Izračun čezmerne obremenitve zaradi sevanja visokofrekvenčnih virov sevanja
Priloga
3: Izračun časovnih povprečij pri izpostavljenosti sevanju, ki je krajša od 6
minut
Priloga
4: Izračun čezmerne obremenitve zaradi sevanja visokofrekvenčnih virov sevanja
pri izpostavljenosti impulznim elektromagnetnim poljem