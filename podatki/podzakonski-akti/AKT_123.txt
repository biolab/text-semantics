Soglašam z aktom o ustanovitvi
Ustanove fundacije za pomoč invalidnim in drugim pomoči potrebnim ljudem,
posredovanim ministrstvu z notarskim zapisom opr. št. SV 846/99 z dne 11. 10.
1999 in s katerim so ustanovitelji Bojan Ribežl, Milan Kalinger, Janez Kozmus,
Ludvig Zvonar in Marjan Cimerman ustanovili Ustanovo fundacijo za pomoč
invalidnim in drugim pomoči potrebnim ljudem, s sedežem v Celju, Ulica Matevža
Haceta 3. Namen ustanove je splošnokoristno in trajno delovanje pri nudenju
pomoči invalidnim in drugim pomoči potrebnim osebam, z zagotavljanjem moralne
in denarne podpore pri njihovem izobraževanju in zaposlovanju ter njihovem
vključevanju v različne oblike delovanja, predvsem na področju izobraževanja,
kulture, ekologije in humanitarnih dejavnosti. Skrajšano ime ustanove je
Ustanova – fundacija »HUMANITARIUS«.
Št. 017-04-0007/99
Ljubljana, dne 27. januarja 2000.
Minister
za delo, družino
in socialne zadeve
mag. Anton Rop l. r.