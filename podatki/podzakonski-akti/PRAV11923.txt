1. člen
S tem pravilnikom se sprejme
gozdnogospodarski načrt gozdnogospodarske enote Primskovo (2014–2023), št.
04-49/14 z dne 11. 9. 2014, ki ga je za obdobje od 1. januarja 2014 do
31. decembra 2023 izdelal Zavod za gozdove Slovenije, Območna enota
Ljubljana.
2. člen
Gozdnogospodarska enota Primskovo, ki meri
4.744,36 ha, se nahaja v Gozdnogospodarskem območju Ljubljana, v občinah
Ivančna Gorica, Litija, Šmartno pri Litiji, oziroma v katastrskih občinah
Poljane, Gradišče, Sobrače, Ježni vrh, Velika goba, Polšnik, Moravče in Liberg.
3. člen
V gozdnogospodarski enoti Primskovo je s
1. januarjem 2014 ugotovljeno naslednje stanje gozdov:
a)     lastništvo: 78,7 % zasebnih gozdov v lasti fizičnih ali pravnih
oseb, 21,2 % državnih gozdov in 0,1 % gozdov lokalnih skupnosti;
b)     površina: 3.253,59 ha, ki so vsi večnamenski;
c)     lesna zaloga: 280,3 m3/ha, od tega 68,4 m3/ha
iglavcev in 211,9 m3/ha listavcev;
č)    tekoči letni prirastek: 6,62 m3/ha,
od tega 1,41 m3/ha iglavcev in 5,21 m3/ha listavcev.
4. člen
(1) V gozdnogospodarskem načrtu
gozdnogospodarske enote Primskovo (2014–2023) je ob upoštevanju usmeritev iz
gozdnogospodarskega načrta Gozdnogospodarskega območja Ljubljana, izdelanega za
obdobje od 1. januarja 2014 do 31. decembra 2023, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Primskovo določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 1.177,2 ha,
-       
ekološke funkcije na površini 336,75 ha ter
-       
socialne funkcije na površini 16,46 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Primskovo (2014–2023) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Primskovo za
obdobje od 1. januarja 2014 do 31. decembra 2023 določeni naslednji
ukrepi:
-       
najvišji možni posek v višini 214.767 m3, od tega 49.818 m3
iglavcev in 164.949 m3 listavcev,
-       
gojitvena dela, potrebna za ohranitev in razvoj gozdov, na površini
254,57 ha,
-       
nega drogovnjaka na površini 111,56 ha,
-       
nega habitatov prosto živečih živali, in sicer vzdrževanje travinj v
obsegu 66 ha in vzdrževanje vodnih površin v obsegu 35 dni.
(2) V gozdnogospodarskem načrtu
gozdnogospodarske enote Primskovo (2014–2023) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Primskovo, v
obdobju od uveljavitve tega pravilnika do 31. decembra 2023, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Primskovo (2014–2023).
7. člen
Po en izvod gozdnogospodarskega načrta
gozdnogospodarske enote Primskovo (2014–2023) je na vpogled na sedežu Zavoda za
gozdove Slovenije, Območne enote Ljubljana, na sedežu Zavoda za gozdove
Slovenije, Krajevne enote Litija, Litijska 20, Litija in na Ministrstvu za kmetijstvo,
gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Primskovo (2014–2023).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-520/2014
Ljubljana, dne 5. januarja 2015
EVA 2014-2330-0041
Mag. Dejan Židan l.r.
minister za kmetijstvo, gozdarstvo
in prehrano