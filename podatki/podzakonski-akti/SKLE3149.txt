I
Vlada Republike Slovenije odreja javno razgrnitev osnutka
lokacijskega načrta za mednarodni mejni prehod Gruškovje (v nadaljnjem
besedilu: osnutek lokacijskega načrta), ki ga je izdelal Projektivni atelje –
Prostor, d.o.o., Ljubljana, pod št. projekta 1218/02 v juliju 2002.
II
Vlada Republike Slovenije ugotavlja, da je osnutek
lokacijskega načrta skladen z zasnovo prometnega omrežja in omrežja zvez v
prostorskih sestavinah dolgoročnega plana SR Slovenije za obdobje 1986–2000
(Uradni list SRS, št. 1/86, 41/87 in 12/89 in Uradni list RS, št. 36/90, 27/91,
72/95, 13/96 in 11/99) in s prostorskimi sestavinami družbenega plana SR
Slovenije za obdobje 1986–1990 (Uradni list SRS, št. 2/86, 41/87, 23/89 in
Uradni list RS, št. 72/95, 13/96 in 11/99) (v nadaljnjem besedilu: republiški
prostorski planski akti).
III
Javna razgrnitev bo potekala na Ministrstvu za okolje,
prostor in energijo, Uradu Republike Slovenije za prostorsko planiranje, Dunajska
21, Ljubljana, v prostorih Občine Žetale, Žetale 1, Žetale in Občine Podlehnik,
Podlehnik 9, Podlehnik v času od 14. 10. 2002 do 28. 10. 2002. 
Javni obravnavi bosta potekali dne 22. 10. 2002 v prostorih
Občine Žetale (prosvetna dvorana) s pričetkom ob 17 uri in v prostorih Občine
Podlehnik (krajevna dvorana) s pričetkom ob 19 uri.
IV
V času javne razgrnitve lahko podajo na javno razgrnjeni
osnutek lokacijskega načrta pripombe in predloge vsi zainteresirani organi,
organizacije in posamezniki.
V
Občini Žetale in Podlehnik morata v roku 15 dni po preteku
javne razgrnitve ministru za okolje, prostor in energijo poslati vse zbrane
pripombe in predloge iz javne razgrnitve in obravnave, skupaj z mnenjem občin.
Kolikor pristojni minister pripomb in predlogov iz javne razgrnitve in obravnav
ter mnenj občin ne prejme v tem roku, se šteje, da na osnutek lokacijskega
načrta ni pripomb oziroma, da je ta usklajen.
VI
Ta sklep se objavi v Uradnem listu Republike Slovenije.
Št. 350-29/2001-5
Ljubljana, dne 3. oktobra 2002.
Vlada Republike Slovenije
mag. Anton Rop l. r.
Minister