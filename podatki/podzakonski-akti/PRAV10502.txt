1. člen
S tem pravilnikom se sprejme
gozdnogospodarski načrt gozdnogospodarske enote Most na Soči (201 –2020), št.
01-06/11 z dne 30. 8. 2011, ki ga je za obdobje od 1. januarja 2011do
31. decembra 2020 izdelal Zavod za gozdove Slovenije, Območna enota
Tolmin.
2. člen
Gozdnogospodarska enota Most na Soči, ki
meri 12.146,63 ha, se nahaja v Gozdnogospodarskem območju Most na Soči, v
občinah Nova Gorica in Tolmin, oziroma v katastrskih občinah Ponikve, Most na
Soči, Tolminski Lom, Kanalski Lom, Idrija pri Bači, Slap ob Idrijci, Pečine,
Šentviška Gora, Prapetno Brdo, Gorenja Trebuša, Lazna in Utre.
3. člen
V gozdnogospodarski enoti Most na Soči je s
1. januarjem 2011 ugotovljeno naslednje stanje gozdov:
a) 
lastništvo: 81,4% zasebnih gozdov v lasti
fizičnih ali pravnih oseb, 16,8% državnih gozdov in 1,8% gozdov lokalnih
skupnosti;
b) 
površina: 8.989,07 ha, od katere je 7.404,62 ha
večnamenskih gozdov, in 1.584,45 ha varovalnih gozdov;
c) 
lesna zaloga: 239,7 m3/ha, od tega
35,7 m3/ha iglavcev in 204,0 m3/ha listavcev;
d) 
tekoči letni prirastek: 7,71 m3/ha,
od tega 1,41 m3/ha iglavcev in 6,30 m3/ha listavcev.
4. člen
(1) V gozdnogospodarskem načrtu
gozdnogospodarske enote Most na Soči (2011–2020) je na podlagi ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Most na Soči določeno, da so najbolj poudarjene funkcije gozdov, ki določajo
način gospodarjenja z gozdom:
-      
proizvodne funkcije na površini 947,98 ha,
-      
ekološke funkcije na površini 1.709,36 ha in
-      
socialne funkcije na površini 2.355,98 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Most na Soči (2011–2020) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Most na Soči za
obdobje od 1. januarja 2011 do 31. decembra 2020 določeni naslednji
ukrepi:
-      
najvišji možni posek v višini 455.502 m3, od tega 83.940 m3
iglavcev in 371.562 m3 listavcev,
-      
gojitvena dela, potrebna za ohranitev in razvoj gozdov, na površini
364,62 ha,
-      
nega drogovnjaka na površini 106,70 ha,
-      
varstvena dela, potrebna za zaščito pred divjadjo, in sicer zaščita s
premazom na površini 9,51 ha,
-      
nega habitatov prosto živečih živali, in sicer vzdrževanje travinj na
površini 27,50 ha ter vzdrževanje grmišč na površini 5,50 ha.
(2) V gozdnogospodarskem načrtu
gozdnogospodarske enote Most na Soči (2011–2020) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Most na Soči, v
obdobju od uveljavitve tega pravilnika do 31. decembra 2020, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Most na Soči (2011–2020).
7. člen
Po en izvod gozdnogospodarskega načrta
gozdnogospodarske enote Most na Soči (2011–2020) je na vpogled na sedežu Zavoda
za gozdove Slovenije, Območne enote Tolmin, Tumov drevored 17, Tolmin, na
sedežu Zavoda za gozdove Slovenije, Krajevne enote Most na Soči, Tumov drevored
17, Tolmin in na Ministrstvu za kmetijstvo, gozdarstvo in prehrano, Dunajska
22, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Most na Soči (2011–2020).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-482/2011
Ljubljana, dne 17. januarja 2012
EVA 2011-2311-0002
mag. Dejan Židan l.r.
Minister za kmetijstvo, gozdarstvo
in prehrano