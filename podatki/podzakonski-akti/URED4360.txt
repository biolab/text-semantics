1. člen
S to uredbo se določa dohodek verskih delavcev iz naslova
razmerja z versko skupnostjo, ki nima vseh elementov delovnega razmerja.
2. člen
Verski delavec iz prejšnjega člena je posameznik, ki vodi
religiozne dejavnosti in obrede in za to ne prejema plačila za opravljeno delo.
3. člen
Dohodek se za posamezne skupine verskih delavcev iz
prejšnjega člena določi v naslednjih zneskih, in sicer: 
1.    
za škofe, v višini minimalne plače v skladu z zakonom, ki ureja
minimalno plačo; 
2.    
za župnike, ki so po letopisu verske skupnosti odgovorni za več kot 5000
vernikov, in duhovnike, ki so odgovorni za več kot 5000 vernikov, v znesku, ki
je enak 65 odstotkom minimalne plače; 
3.    
za verske delavce, ki niso našteti v prejšnjih točkah, v znesku, ki je
enak osnovnemu znesku minimalnega dohodka, ki ga enkrat letno objavlja
minister, pristojen za socialno varstvo, v skladu z zakonom, ki ureja socialno
varstvo.
4. člen
Ta uredba začne veljati 1. januarja 2007.
Št. 00712-56/2006/7
Ljubljana, dne 13. decembra 2006
EVA 2006-1611-0164
Vlada Republike Slovenije
Janez Janša l.r. 
Predsednik