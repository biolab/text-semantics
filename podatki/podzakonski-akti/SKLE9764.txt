1. člen
(vsebina sklepa)
Ta sklep za pokojninski sklad, oblikovan
kot kritni sklad, določa podrobnejšo vsebino:
-       
obvestila o vključitvi v kolektivno zavarovanje iz sedmega odstavka 238.
člena Zakona o pokojninskem in invalidskem zavarovanju (Uradni list RS, št.
96/12 in 39/13; v nadaljnjem besedilu: ZPIZ-2), (v nadaljnjem besedilu:
obvestilo),
-       
izjave o izbiri naložbene politike iz šestega odstavka 238. člena
ZPIZ-2,
-       
pristopne izjave k pokojninskemu načrtu individualnega zavarovanja iz
četrtega odstavka 240. člena ZPIZ-2, vključno z izjavo iz drugega odstavka 240.
člena ZPIZ-2 o izbiri kritnega sklada iz skupine kritnih skladov (v nadaljnjem
besedilu: pristopna izjava).
2. člen
(besedilo obvestila in izjav)
Besedilo obvestila, pristopne izjave in
izjave o izbiri naložbene politike iz 1. člena tega sklepa mora biti enopomensko
oblikovano, pregledno razčlenjeno, razumljivo in sestavljeno v slovenskem
jeziku.
3. člen
(vsebina obvestila in izjav)
(1) Obvestilo vsebuje informacije in
podatke iz Priloge 1 k temu sklepu.
(2) V primeru dodatnega zavarovanja,
ki se izvaja preko skupine kritnih skladov z različnimi naložbenimi politikami,
je izjava o izbiri naložbene politike iz šestega odstavka 238. člena ZPIZ-2
sestavni del obvestila. Vsebovati mora informacije in podatke iz Priloge 2 k
temu sklepu.
(3) Pristopna izjava vsebuje
informacije in podatke iz Priloge 3 k temu sklepu.
(4) Priloge 1, 2 in 3 so sestavni del
tega sklepa.
4. člen
(prehodna določba)
Zavarovalnice in pokojninske družbe morajo
vsebino obvestila in izjav iz 1. člena tega sklepa prilagoditi določbam tega
sklepa do 1. novembra 2013.
5. člen
(uveljavitev sklepa)
Ta sklep začne veljati petnajsti dan po
objavi v Uradnem listu Republike Slovenije.
Št. 40151-1241/2013
Ljubljana, dne 11. julija 2013
EVA 2013-1611-0125
Predsednik Strokovnega sveta
Agencije za zavarovalni nadzor
Sergej Simoniti l.r.

Priloga 1: Vsebina
obvestila o vključitvi v kolektivno dodatno pokojninsko zavarovanje
Priloga 2: Sestavni
del obvestila o vključitvi v kolektivno dodatno pokojninsko zavarovanje -
Izjava o izbiri naložbene politike
Priloga 3: Vsebina
pristopne izjave