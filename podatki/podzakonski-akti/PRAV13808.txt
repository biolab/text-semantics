1. člen
(vsebina)
Ta pravilnik določa usklajene kazalnike tveganja zaradi
uporabe fitofarmacevtskih sredstev (v nadaljnjem besedilu: FFS) v skladu z
Direktivo 2009/128/ES Evropskega parlamenta in Sveta z dne 21. oktobra 2009 o
določitvi okvira za ukrepe Skupnosti za doseganje trajnostne rabe pesticidov
(UL L št. 309 z dne 24. 11. 2009, str. 71), zadnjič spremenjeno z Uredbo (EU)
2019/1243 Evropskega parlamenta in Sveta z dne 20. junija 2019 o prilagoditvi
več zakonodajnih aktov, v katerih je določena uporaba regulativnega postopka s
pregledom, členoma 290 in 291 Pogodbe o delovanju Evropske unije (UL L št. 198
z dne 25. 7. 2019, str. 241), (v nadaljnjem besedilu: Direktiva 2009/128/ES).
2. člen
(izraz)
Izraz usklajeni kazalniki tveganja, uporabljen v tem pravilniku,
pomeni kazalce tveganja iz zakona, ki ureja fitofarmacevtska sredstva.
3. člen
(usklajeni kazalniki tveganja)
(1) Usklajeni kazalnik tveganja 1 se izračuna z uporabo
statističnih podatkov o letnem prometu aktivnih snovi v FFS na podlagi Uredbe
(ES) št. 1107/2009 Evropskega parlamenta in Sveta z dne 21. oktobra 2009 o
dajanju fitofarmacevtskih sredstev v promet in razveljavitvi direktiv Sveta
79/117/EGS in 91/414/EGS (UL L št. 309 z dne 24. 11. 2009, str. 1), zadnjič
spremenjene z Uredbo (EU) 2019/1009 Evropskega parlamenta in Sveta z dne 5.
junija 2019 o določitvi pravil o omogočanju dostopnosti sredstev za gnojenje EU
na trgu, spremembi uredb (ES) št. 1069/2009 in (ES) št. 1107/2009 ter
razveljavitvi Uredbe (ES) št. 2003/2003 (UL L št. 170 z dne 25. 6. 2019, str.
1), (v nadaljnjem besedilu: Uredba 1107/2009/ES), ki se sporočijo Evropski
komisiji v skladu s Prilogo I Uredbe (ES) št. 1185/2009 Evropskega parlamenta
in Sveta z dne 25. novembra 2009 o statističnih podatkih o pesticidih (UL L št.
324 z dne 10. 12. 2009, str. 1), zadnjič spremenjene z Uredbo Komisije (EU)
2017/269 z dne 16. februarja 2017 o spremembi Uredbe (ES) št. 1185/2009
Evropskega parlamenta in Sveta o statističnih podatkih o pesticidih v zvezi s
seznamom aktivnih snovi (UL L št. 40 z dne 17. 2. 2017, str. 4).
(2) Usklajeni kazalnik tveganja 2 se izračuna z uporabo
podatkov o številu dovoljenj za nujne primere za uporabo FFS, izdanih na
podlagi 53. člena Uredbe 1107/2009/ES.
4. člen
(postopki za izračun in poročanje o usklajenih kazalnikih)
(1) Izračun usklajenih kazalnikov tveganja 1 in 2 iz
prejšnjega člena se izvede v skladu s postopki in splošnimi pravili, določenimi
v Prilogi IV Direktive 2009/128/ES.
(2) Uprava Republike Slovenije za varno hrano, veterinarstvo
in zdravstveno varstvo rastlin izračuna usklajena kazalnika tveganja 1 in 2 ter
ju sporoči Evropski komisiji najpozneje 20 mesecev po izteku leta, za katero se
kazalnika računata, ter ju objavi na svojih spletnih straneh.
5. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-157/2019
Ljubljana, dne 2. septembra 2019
EVA 2019-2330-0072
Dr. Aleksandra Pivec
ministrica
za kmetijstvo, gozdarstvo in prehrano