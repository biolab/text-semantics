1. člen
Ta pravilnik določa obvezno vleko ladij, pogoje obvezne vleke
ladij, obvezno število vlačilcev in način izvajanja vleke ladij v pristaniški
vleki na območju koprskega tovornega pristanišča.
2. člen
(1) Ladje morajo pri vplutju, premiku med privezi in izplutju
iz koprskega tovornega pristanišča zaradi varnosti plovbe, preprečevanja
onesnaženja morja, zmanjšanja nevarnosti za človeška življenja in preprečevanja
poškodb obale, naprav in objektov, ki služijo za varnost plovbe ali opravljanje
pristaniških dejavnosti, obvezno uporabiti naslednje število vlačilcev, vsak z
močjo najmanj 1450 kW:
1.     
I. bazen in III. bazen
- 
ladje z bruto tonažo od 1500 do 8000 en vlačilec,
- 
ladje z bruto tonažo od 8000 do 25000 dva vlačilca,
- 
ladje z bruto tonažo od 25000 do 40000 tri vlačilce,
- 
ladje z bruto tonažo preko 40000 štiri vlačilce.
2.     
V III. bazenu morajo ladje z ugrezom nad 16,70 metra uporabiti dodatni
peti vlačilec.
3.     
II. bazen
- 
ladje z bruto tonažo od 500 do 3000 en vlačilec,
- 
ladje z bruto tonažo od 3000 do 20000 dva vlačilca,
- 
ladje z bruto tonažo od 20000 do 35000 tri vlačilce,
- 
ladja z bruto tonažo nad 35000 štiri vlačilce.
(2) Ladjam z bruto tonažo do 1500 v I. bazenu in v III. bazenu
ter ladjam z bruto tonažo do 500 v II. bazenu pri vplutju, premiku med privezi
in izplutju iz koprskega tovornega pristanišča ni treba uporabljati vlačilca.
(3) Določba 3. točke prvega odstavka tega člena se uporablja
v primeru, ko so v II. bazenu privezani tankerji. Če v II. bazenu ni privezanih
tankerjev, se lahko uporabljajo enaki pogoji vleke ladij, kot so predvideni za
I. bazen in III. bazen.
3. člen
(1) Število vlačilcev se lahko zmanjša za število bočnih porivnih
vijakov, s katerimi je ladja opremljena, razen za tankerje in ladje, ki
prevažajo nevarne snovi.
(2) Pri vleki ladij se ne smejo uporabljati vlačilci s
klasičnim pogonom z enim vijakom na krmi.
4. člen
(1) Obvezna vleka ladij, določena v tem pravilniku, se uporablja
pri normalnih pogojih plovbe.
(2) Uprava Republike Slovenije za pomorstvo lahko zaradi
posebnih pogojev plovbe, kot so zelo ugodne ali neugodne vremenske razmere,
mesto priveza, smer, v katero je ladja obrnjena, vrsta in količina tovora, po
uradni dolžnosti ali na predlog ladje, posredovanem po ustaljenih poteh
komuniciranja, kot so po VHF radijski postaji, faksu, elektronski pošti, odredi
drugačne pogoje vleke ladij, kot so določeni v tem pravilniku.
(3) Brez predhodnega dovoljenja iz prejšnjega odstavka ladje
ne smejo vpluti, opraviti premika med privezi ali izpluti iz pristanišča, če ne
uporabljajo s tem pravilnikom predpisanega števila vlačilcev.
5. člen
Ladja mora najmanj eno uro pred vplutjem, premikom ladje med
privezi ali izplutjem ladje iz pristanišča zaprositi izvajalca vleke za
predpisano število vlačilcev.
6. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 2620-5/2004/10
Ljubljana, dne 23. avgusta 2005.
EVA 2005-2411-0085
mag. Janez Božič l. r.
Minister
za promet