1. člen
Ta pravilnik določa vsebino zahtevka za uveljavljanje višjih normiranih
stroškov ali dejanskih stroškov nerezidenta – nastopajočega izvajalca ali
športnika (v nadaljnjem besedilu: davčni zavezanec – nerezident) v primeru
davčnega odtegljaja od dohodka iz dejavnosti.
2. člen
(1) Zahtevek za uveljavljanje višjih normiranih stroškov
ali dejanskih stroškov davčnega zavezanca – nerezidenta po 311.a členu Zakona o
davčnem postopku (Uradni list RS, št. 13/11 – uradno prečiščeno besedilo,
32/12, 94/12, 101/13 – ZDavNepr, 111/13, 22/14 – odl. US, 25/14 – ZFU, 40/14 –
ZIN-B, 90/14, 91/15, 63/16 in 69/17) vsebuje podatke o:
-       
plačniku davka (potrebne za identifikacijo plačnika),
-       
aktivnosti v zvezi s katero davčni zavezanec – nerezident uveljavlja
višje normirane stroške ali dejanske stroške, pravni podlagi in datumu ali
obdobju opravljanja aktivnosti,
-       
prejetemu dohodka davčnega zavezanca – nerezidenta (datum izplačila,
višina dohodka, znesek normiranih stroškov in davčni odtegljaj),
-       
izpolnjevanju pogojev davčnega zavezanca – nerezidenta za višje
normirane stroške, ki sicer veljajo za vstop in obstoj v sistemu normiranih
odhodkov, določenih v zakonu, ki ureja dohodnino,
-       
dejanskih stroških davčnega zavezanca – nerezidenta (razčlenitev
dejanskih stroškov in znesek),
-       
transakcijskem (osebnem) računu davčnega zavezanca – nerezidenta in
-       
prilogah.
(2) K zahtevku se priložijo:
-       
dokument, na podlagi katerega je davčni zavezanec – nerezident opravil
posamezno aktivnost,
-       
dokazilo o višini prihodkov iz dejavnosti v davčnem letu pred davčnim
letom prejema (izplačila) dohodka, ki so ugotovljeni po pravilih oziroma
predpisih države rezidentstva davčnega zavezanca – nerezidenta,
-       
če prihodki iz dejavnosti iz prejšnje alineje presegajo 50.000 eurov (in
so hkrati nižji od 100.000 eurov), se priloži tudi dokazilo, da je bila pri
davčnem zavezancu – nerezidentu po pravilih oziroma predpisih njegove države
rezidentstva, obvezno zavarovana vsaj ena oseba za polni delovni čas
neprekinjeno najmanj pet mesecev,
-       
dokazila (račune) o nastanku dejanskih stroškov, ki se nanašajo na
opravljanje posamezne aktivnosti.
(3) Vzorec obrazca »Zahtevek za uveljavljanje višjih
normiranih stroškov ali dejanskih stroškov nerezidenta – nastopajočega izvajalca
ali športnika« je objavljen na spletni strani Finančne uprave Republike
Slovenije.
3. člen
Ta pravilnik začne veljati 1. januarja 2018.
Št. 007-787/2017/13
Ljubljana, dne 22. decembra 2017
EVA 2017-1611-0109
mag. Mateja Vraničar Erman
l.r.
Ministrica
za finance