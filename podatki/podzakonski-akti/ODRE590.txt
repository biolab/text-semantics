1. člen
Sprejme se splošni del gozdnogospodarskega načrta
gozdnogospodarske enote Pokljuka, št. 02-04/96 z dne 18. 1. 2001, ki ga je
izdelal Zavod za gozdove Slovenije, Območna enota Bled, za obdobje od 1. 1.
1996 do 31. 12. 2005. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Pokljuka na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Pokljuka je izdelan v treh izvodih za 4382,62 hektarjev gozdov, ki ležijo
v gozdnogospodarskem območju Bled, v občinah Bled in Bohinj, oziroma v
katastrskih občinah Bohinjska Bela, Bohinjska Češnjica, Bohinjska Srednja vas,
Gorjuše in Zgornje Gorje.
3. člen
Po en izvod splošnega dela gozdnogospodarskega načrta
gozdnogospodarske enote Pokljuka
je na vpogled na sedežu Zavoda za gozdove Slovenije, Območne enote Bled,
Ljubljanska c.19, Bled, na sedežu Zavoda za gozdove Slovenije, Krajevne enote
Pokljuka, Triglavska c. 47, Bled, in na Ministrstvu za kmetijstvo, gozdarstvo
in prehrano Republike Slovenije, Dunajska 58, Ljubljana, kjer se hrani tudi
dokumentacija v zvezi s postopkom sprejemanja splošnega dela
gozdnogospodarskega načrta gozdnogospodarske enote Pokljuka.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-02/6-99
Ljubljana, dne 27. februarja 2001.
Minister 
za kmetijstvo, gozdarstvo in 
prehrano 
mag. Franc But l. r.