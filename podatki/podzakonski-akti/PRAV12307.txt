1. člen
S tem pravilnikom se sprejme gozdnogospodarski načrt
gozdnogospodarske enote Banjšice (2015–2024), št. 01-20/15 z dne
28. septembra 2015, ki ga je za obdobje od 1. januarja 2015 do
31. decembra 2024 izdelal Zavod za gozdove Slovenije, Območna enota
Tolmin.
2. člen
Gozdnogospodarska enota Banjšice, ki meri 17.113,36 ha, se
nahaja v tolminskem gozdnogospodarskem območju, v občinah Kanal, Nova Gorica in
Tolmin, oziroma v katastrskih občinah Gorenja Trebuša, Kal nad Kanalom, Avče,
Bodrež, Vrh kanalski, Kanal, Morsko, Deskle, Grgar, Bate, Banjšice, Lokovec,
Čepovan in Kanalski lom.
3. člen
V gozdnogospodarski enoti Banjšice je s 1. januarjem
2015 ugotovljeno naslednje stanje gozdov:
1.     
lastništvo: 84,4% zasebnih gozdov v lasti fizičnih ali pravnih oseb,
9,8% državnih gozdov in 5,8% gozdov lokalnih skupnosti;
2.     
površina: 12.520,39 ha, od katere je 12.378,25 ha večnamenskih gozdov
in 142,14 ha varovalnih gozdov;
3.     
lesna zaloga: 193,9 m3/ha, od tega 25,3 m3/ha
iglavcev in 168,6 m3/ha listavcev;
4.     
tekoči letni prirastek: 4,78 m3/ha, od tega 0,67 m3/ha
iglavcev in 4,11 m3/ha listavcev.
4. člen
(1) V gozdnogospodarskem načrtu gozdnogospodarske enote
Banjšice (2015–2024) je ob upoštevanju usmeritev iz gozdnogospodarskega načrta
tolminskega gozdnogospodarskega območja, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih spoznanj
pri spremljanju razvoja gozdov v gozdnogospodarski enoti Banjšice določeno, da
so najbolj poudarjene funkcije gozdov, ki določajo način gospodarjenja z
gozdom:
-       
proizvodne funkcije na površini 362,58 ha,
-       
ekološke funkcije na površini 2.541,58 ha ter
-       
socialne funkcije na površini 979,31 ha.
(2) Na podlagi funkcij gozdov in njihovega ovrednotenja so
v gozdnogospodarskem načrtu gozdnogospodarske enote Banjšice (2015–2024)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Banjšice za obdobje od
1. januarja 2015 do 31. decembra 2024 določeni naslednji ukrepi:
-       
najvišji možni posek v višini 429.184 m3, od tega 48.879
m3 iglavcev in 380.305 m3 listavcev,
-       
gojitvena dela, potrebna za ohranitev in razvoj gozdov, na površini
225,92 ha,
-       
nega drogovnjaka na površini 138,04 ha,
-       
varstvena dela, potrebna za varstvo pred požari in sicer vzdrževanje
protipožarnih objektov v dolžini 5 km,
-       
varstvena dela, potrebna za zaščito pred divjadjo in sicer zaščita s
premazom na površini 30 ha in zaščita s količenjem ali tulci v obsegu 170
kosov,
-       
nega habitatov prostoživečih živali in sicer vzdrževanje grmišč na
površini 2,3 ha, vzdrževanje travinj na površini 165,9 ha ter vzdrževanje
vodnih površin v obsegu 5,5 delovnih dni.
(2) V gozdnogospodarskem načrtu gozdnogospodarske enote
Banjšice (2015–2024) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Banjšice, v obdobju od uveljavitve
tega pravilnika do 31. decembra 2024, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Banjšice (2015–2024).
7. člen
Po en izvod gozdnogospodarskega načrta gozdnogospodarske enote
Banjšice (2015–2024) je na vpogled na sedežu Zavoda za gozdove Slovenije,
Območne enote Tolmin, Tumov drevored 17, Tolmin, na sedežu Zavoda za gozdove
Slovenije, Krajevne enote Gorica, Vipavska cesta 57, Nova Gorica in na
Ministrstvu za kmetijstvo, gozdarstvo in prehrano, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Banjšice (2015–2024).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-479/2015
Ljubljana, dne 30. decembra 2015
EVA 2015-2330-0016
Mag. Dejan Židan l.r.
minister
za kmetijstvo, gozdarstvo in prehrano