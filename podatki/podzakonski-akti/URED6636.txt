I. SPLOŠNE DOLOČBE
1. člen
(vsebina)
(1) Ta uredba določa obdobje in višino
prihrankov energije, način izračuna prihrankov energije, porazdelitev
prihrankov energije po posameznih letih določenega obdobja, način in roke za
izpolnjevanje obveznosti doseganja prihrankov energije ter vrste energetskih
storitev in ukrepov za doseganje prihrankov energije.
(2) Uredba določa tudi višino
prispevka na rabo energije za povečanje energetske učinkovitosti za izvajanje
programa Eko sklada, Slovenskega okoljskega javnega sklada (v nadaljnjem
besedilu: Eko sklad).
2. člen
(pomen izrazov)
(1) Izrazi, uporabljeni v tej uredbi,
imajo naslednji pomen:
-       
»prihranek energije« je količina prihranjene energije pri končnih
odjemalcih, določena z merjenjem oziroma oceno porabe pred in po izvedbi ene
ali več energetskih storitev ali ukrepov za izboljšanje energetske
učinkovitosti;
-       
»program za izboljšanje energetske učinkovitosti« je program spodbujanja
energetske učinkovitosti in rabe obnovljivih virov energije pri končnih
odjemalcih.
(2) Izrazi, ki niso opredeljeni s to
uredbo, imajo enak pomen, kot so določeni v Energetskem zakonu.
II. PRIHRANKI ENERGIJE PRI KONČNIH ODJEMALCIH
3. člen
(zavezanci)
(1) Dobavitelji električne energije,
toplote, plina ter tekočih in trdnih goriv končnim odjemalcem so zavezanci za
doseganje prihrankov energije pri končnih odjemalcih (v nadaljnjem besedilu:
zavezanci).
(2) Prihranki energije se dosežejo z
izvajanjem energetskih storitev in ukrepov za povečanje energetske učinkovitosti
pri končnih odjemalcih.
4. člen
(obdobje in višina prihrankov energije)
(1) Zavezanec mora v tekočem
koledarskem letu dosegati prihranke v višini 0,75 % prodane energije v
preteklem letu.
(2) Ne glede na prejšnji odstavek mora
zavezanec, ki dobavlja tekoča goriva, v tekočem koledarskem letu dosegati
prihranke v višini 0,25 % prodanega motornega bencina in dizelskega goriva v
preteklem letu.
(3) Če zavezanec v posameznem
koledarskem letu doseže večje prihranke energije, kot so določeni v prvem in
prejšnjem odstavku tega člena, presežek doseženih prihrankov energije upošteva
za izpolnjevanje obveznosti v naslednjih treh letih.
5. člen
(vrste energetskih storitev in ukrepov)
(1) Ukrepi učinkovite rabe in večje
rabe obnovljivih virov energije pri proizvodnji toplote v javnem in storitvenem
sektorju ter industriji so:
-       
celovita obnova stavb;
-       
obnova posameznih elementov ali celotnega zunanjega ovoja stavb;
-       
vgradnja sprejemnikov sončne energije, toplotnih črpalk in drugih naprav
za proizvodnjo toplote iz obnovljivih virov energije;
-       
vgradnja energetsko učinkovitih sistemov razsvetljave v stavbah;
-       
energetsko učinkovita zunanja razsvetljava;
-       
energetsko učinkoviti gospodinjski aparati;
-       
vgradnja energetsko učinkovitih elektromotorjev;
-       
vgradnja frekvenčnih pretvornikov;
-       
povečanje učinkovitosti sistemov za pripravo komprimiranega zraka;
-       
vgradnja naprav za učinkovito soproizvodnjo;
-       
zamenjava električnih peči z novimi kotli na lesno biomaso;
-       
zamenjava električnih peči z novimi kotli na plin;
-       
zamenjava kotlov na vse vrste goriv z novimi kotli z visokim izkoristkom
na lesno biomaso;
-       
zamenjava kotlov na vse vrste goriv z novimi kotli z visokim izkoristkom
na plin;
-       
vgradnja sistemov za izkoriščanje odpadne toplote;
-       
namestitev opreme za izvajanje obratovalnega monitoringa in upravljanja
z energijo pri odjemalcih;
-       
vgradnja naprednih merilnih sistemov;
-       
uvedba sistema upravljanja z energijo;
-       
optimizacija tehnoloških procesov, ki temelji na izvedenem energetskem
pregledu.
(2) Ukrepi učinkovite rabe energije v
eno-, dvo- in večstanovanjskih stavbah so:
-       
vgradnja sprejemnikov sončne energije;
-       
vgradnja toplotnih črpalk;
-       
posodobitev sistemov za skupno ogrevanje v večstanovanjskih stavbah,
vključno s toplotnimi postajami, ki vključuje vgradnjo termostatskih ventilov
in hidravlično uravnoteženje ogrevalnega sistema;
-       
optimizacija delovanja sistema ogrevanja v večstanovanjskih stavbah;
-       
vgradnja naprav za učinkovito soproizvodnjo;
-       
zamenjava električnih peči z novimi kotli z visokim izkoristkom na plin;
-       
zamenjava električnih peči z novimi kotli z visokim izkoristkom na
biomaso;
-       
zamenjava kotlov na vse vrste goriv z novimi kotli z visokim izkoristkom
na plin;
-       
zamenjava kotlov na vse vrste goriv z novimi kotli z visokim izkoristkom
na biomaso;
-       
vgradnja energetsko učinkovitih sistemov razsvetljave;
-       
energetsko učinkoviti gospodinjski aparati;
-       
vgradnja naprednih merilnih sistemov;
-       
uvedba naprednih načinov merjenja in obračunavanja energije.
(3) Ukrepi učinkovite rabe energije v
prometu so:
-       
nakup električnih vozil;
-       
nakup energetsko učinkovitih pnevmatik;
-       
drugi ukrepi za povečanje energetske učinkovitosti v prometu.
(4) Ukrepi za povečanje učinkovitosti
sistemov daljinskega ogrevanja so predvsem:
-       
celovita prenova toplotne postaje;
-       
zmanjšanje izgub sistemov za razvod toplote;
-       
priklop stavb na učinkovit sistem daljinskega ogrevanja.
6. člen
(izjeme v drugih sektorjih)
(1) Ne glede na določbe prejšnjega
člena se prihranek primarne energije, dosežen v sektorjih pretvorbe,
distribucije in prenosa energije, vključno z infrastrukturo za učinkovito
daljinsko ogrevanje in hlajenje, upošteva pri prihranku energije.
(2) Zavezanci lahko prihranke energije
dosegajo:
-       
s celovito prenovo toplotne postaje, ne glede na lastništvo toplotne
postaje in ne glede na lokacijo števcev za toploto;
-       
z ukrepi za povečanje učinkovitosti sistema za distribucijo toplote;
-       
z vgradnjo naprav za proizvodnjo toplote za daljinsko ogrevanje, tako da
sistemi daljinskega ogrevanja dosegajo kriterije za energetsko učinkovite
sisteme daljinskega ogrevanja, ki jih določa Energetski zakon.
7. člen
(način doseganja prihrankov energije)
(1) Zavezanci lahko prihranke energije
dosežejo z investiranjem v ukrepe za povečanje energetske učinkovitosti,
dodeljevanjem spodbud, izvajanjem energetskih storitev, pogodbenim
zagotavljanjem prihrankov energije ali na drug način.
(2) Način, s katerim zavezanci
dosegajo prihranke energije pri končnih odjemalcih, mora izkazovati, da je
posredovanje zavezanca prispevalo k realizaciji doseženih prihrankov.
8. člen
(izračun prihrankov energije)
(1) Zavezanci v poročilu, ki ga za
posamezno leto pošljejo Agenciji za energijo, izkažejo skupne prihranke
energije, ki so jih dosegli z ukrepi pri končnih odjemalcih.
(2) Skupni prihranki energije se
izračunajo kot vsota vseh prihrankov energije doseženih s posameznimi ukrepi, ki
so določeni na podlagi metod iz predpisa, ki določa metode za določanje
prihrankov energije. Pri izračunu se upoštevajo prihranki, ki izhajajo iz
izvedenih ukrepov, katerih učinki bodo trajali najmanj do leta 2020.
(3) Za ukrepe, za katere način izračuna
prihrankov energije ni določen v predpisu iz prejšnjega odstavka, se prihranki
energije izračunajo na podlagi izvedenega energetskega pregleda.
9. člen
(nakazilo finančnih sredstev Eko skladu)
(1) Zavezanci, ki obveznost
zagotavljanja prihrankov energije delno ali v celoti izpolnijo z nakazilom
finančnih sredstev Eko skladu, morajo obvestiti Eko sklad najpozneje do
1. oktobra za naslednje leto.
(2) Eko sklad objavi specifični
strošek doseganja prihrankov energije za preteklo leto do 1. aprila
tekočega leta.
(3) Podrobnejši postopek poročanja in
nakazovanja sredstev določi Eko sklad in ga objavi na svoji spletni strani.
III. PRISPEVEK ZA ENERGETSKO UČINKOVITOST
10. člen
(višina prispevka za energetsko
učinkovitost)
Višina
prispevka za energetsko učinkovitost, ki ga plačuje končni odjemalec električne
energije, zemeljskega plina in toplote iz omrežja ter končni odjemalec trdnih,
tekočih in plinastih goriv, je 0,08 centa na kilovatno uro. Višina prispevka,
preračunana na prodajno enoto za posamezno vrsto energije, je določena v
spodnji tabeli:


 

višina prispevka

enota


električna energija 

0,080

€c/kWh


zemeljski plin 

0,757

€c/Sm3


daljinska toplota

0,080

€c/kWh


UNP 

1,023

€c/kg


motorni bencin 

0,736

€c/l


dizelsko gorivo 

0,800

€c/l


ekstra lahko kurilno olje 

0,800

€c/l


kurilno olje 

0,882

€c/kg


lesna biomasa

0,080

€c/kWh


premog in koks

0,080

€c/kWh


11. člen
(sredstva za izvajanje programa Eko
sklada)
(1) Operaterji zaračunavajo prispevek
končnim odjemalcem na računih za omrežnino za električno energijo in zemeljski
plin, dobavitelji zaračunavajo prispevek končnim odjemalcem na računih za
toploto iz distribucijskega omrežja ter druga plinasta, tekoča in trdna goriva.
(2) Operaterji in dobavitelji morajo
na podlagi obračunov končnim odjemalcem mesečno poročati o obračunanih količinah
in zbranih sredstvih ter jih mesečno nakazovati Eko skladu.
(3) Podrobnejši postopek poročanja in
nakazovanja sredstev za izvajanje programa za izboljšanje energetske
učinkovitosti določi Eko sklad in ga objavi na svoji spletni strani.

Uredba o zagotavljanju prihrankov energije
(Uradni list RS, št. 96/14) vsebuje naslednje prehodne in
končne določbe:
»IV. PREHODNE IN KONČNE DOLOČBE
12. člen
(prehodno obdobje
doseganja prihrankov)
Ne glede na določbo prvega odstavka 4.
člena morajo zavezanci:
-       
v letu 2015 dosegati prihranke v višini 0,25 % prodane energije v letu
2014;
-       
v letu 2016 in 2017 dosegati prihranke v višini 0,50 % prodane energije
v preteklem koledarskem letu.
13. člen
(višina
prispevka za energetsko učinkovitost v letih 2015 in 2016)
Ne glede na
določbe 10. člena je višina prispevka za energetsko učinkovitost v letih 2015
in 2016, preračunana na prodajno enoto za posamezno vrsto energije, določena v
spodnji tabeli:


 

2015

2016

 


 

višina prispevka

višina prispevka

enota


električna energija

0,068

0,080

€c/kWh


zemeljski plin

0,650

0,757

€c/Sm3


daljinska toplota

0,050

0,065

€c/kWh


UNP

1,600

1,023

€c/kg


neosvinčen motorni bencin 

0,600

0,700

€c/l


dizelsko gorivo

0,400

0,600

€c/l


ekstra lahko kurilno olje

6,500

3,000

€c/l


kurilno olje

6,500

3,000

€c/kg


14. člen
(začetek
zbiranja prispevka za naftne derivate)
Zavezanci, ki so dobavitelji naftnih
derivatov, katerih cene se oblikujejo na podlagi predpisa o oblikovanju cen
naftnih derivatov, začnejo zbirati prispevek iz 10. člena ob prvi spremembi
cene naftnih derivatov po uveljavitvi te uredbe v skladu s predpisom o
oblikovanju cen naftnih derivatov.
15. člen
(sredstva,
zbrana na podlagi dosedanjih predpisov)
(1) Zavezanci, določeni v Uredbi o
zagotavljanju prihrankov energije pri končnih odjemalcih (Uradni list RS, št.
114/09 in 75/11), izvedejo programe za leto 2014, ki jih je potrdil Eko sklad.
(2) Zavezanci iz prejšnjega odstavka
in center za podpore morajo sredstva, zbrana iz plačila prispevka in dodatka za
povečanje energetske učinkovitosti za leto 2014, razen sredstev za izvedbo
programa iz prejšnjega odstavka, nakazati Eko skladu.
16. člen
(prenehanje
uporabe)
Z dnem uveljavitve te uredbe se preneha
uporabljati Uredba o zagotavljanju prihrankov energije pri končnih odjemalcih
(Uradni list RS, št. 114/09 in 75/11).
17. člen
(začetek
veljavnosti)
Ta uredba začne veljati 1. januarja
2015.«.

Uredba o dopolnitvi Uredbe o zagotavljanju
prihrankov energije (Uradni list RS, št. 84/22) vsebuje naslednjo končno določbo:
»KONČNA DOLOČBA
2. člen
Ta uredba začne veljati 21. junija 2022.«.

Uredba
o spremembah in dopolnitvi Uredbe o zagotavljanju prihrankov energije (Uradni
list RS, št. 86/22)
vsebuje naslednjo končno določbo:
»KONČNA DOLOČBA
2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o zagotavljanju
prihrankov energije (Uradni list RS, št. 107/22) vsebuje naslednjo končno določbo:
»KONČNA DOLOČBA
2. člen
Ta uredba začne veljati 17. avgusta 2022.«.