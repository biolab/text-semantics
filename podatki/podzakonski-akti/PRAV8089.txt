1. člen
(1) Neposredni uporabniki proračuna Republike Slovenije (v
nadaljnjem besedilu: neposredni uporabniki) lahko v letu 2007 prevzemajo
obveznosti za investicijske odhodke in investicijske transfere, ki se plačujejo
po posameznih situacijah, in ki zapadejo v plačilo v breme proračuna Republike
Slovenije (v nadaljnjem besedilu: proračun) za leto 2007, do vključno torka,
30. oktobra 2007. 
(2) Vse ostale obveznosti se lahko prevzemajo do vključno
petka, 30. novembra 2007. 
(3) Prvi in drugi odstavek tega člena ne veljata za
prevzemanje obveznosti: 
1.     
iz naslova zadolževanja države, 
2.     
za stroške, povezane s službenimi potovanji, 
3.     
za tekoče transfere v sklade socialnega zavarovanja, 
4.     
za plačila iz 26. člena Zakona o izvrševanju proračunov Republike Slovenije
za leti 2007 in 2008 (Uradni list RS, št. 126/06 in 66/07; v nadaljnjem
besedilu: ZIPRS0708), 
5.     
iz naslova namenskih sredstev po Zakonu o javnih financah (Uradni list
RS, št. 79/99, 124/00, 79/01, 30/02, 56/02 – ZJU, 110/02 – ZDT-B, 127/06 – ZJZP
in 14/07 – ZSPDPO) ter ZIPRS0607 ter za pripadajočo slovensko udeležbo, 
6.     
ki jih v izjemnih primerih posebej odobri Ministrstvo za finance in pri
tem upošteva likvidnostni položaj proračuna.
2. člen
Neposredni uporabniki lahko do ponedeljka, 31. decembra 2007
prevzemajo obveznosti, ki bodo zapadle v plačilo v prihodnjih letih v skladu z
22. členom ZIPRS0708.
3. člen
(1) V skladu s 153. in 154. členom Pravilnika o postopkih za
izvrševanje proračuna Republike Slovenije (Uradni list RS, št. 50/07; v
nadaljnjem besedilu: Pravilnik) so neposredni uporabniki dolžni potrditi
obrazec FEP v sistemu MFERAC in predložiti dokumentacijo svoji računovodski
službi najkasneje do: 
-       
ponedeljka, 5. novembra 2007, do 17. ure za obveznosti iz prvega
odstavka 1. člena tega pravilnika, 
-       
srede, 5. decembra 2007, do 17. ure za obveznosti iz drugega odstavka 1.
člena tega pravilnika. 
(2) Kasneje evidentirane prevzete obveznosti se štejejo kot
obveznosti, prevzete v breme proračuna naslednjega leta. 
(3) Neposredni uporabniki morajo posredovati dokumentacijo v
izplačilo v rokih, kot jih določa Pravilnik. 
(4) Neposredni uporabniki morajo predložiti: 
1.     
odredbe za plačilo – nakazilo do vključno petka, 7. decembra 2007,
najkasneje do 17. ure, 
2.     
zahtevke za izplačilo do vključno torka, 11. decembra 2007, najkasneje
do 17. ure, 
3.     
naloge za obračun drugih stroškov dela do vključno torka, 11. decembra
2007, 
4.     
odredbe za plačilo – nakazilo stroškov iz prejšnje točke najkasneje do
ponedeljka, 24. decembra 2007, pod pogojem, da so potrjene do petka, 21.
decembra 2007. 
(5) Ne glede na prvi, drugi, tretji in četrti odstavek tega
člena morajo neposredni uporabniki o obveznostih iz tretjega odstavka 1. člena
tega pravilnika obvestiti ministrstvo, pristojno za finance, dostaviti
dokumentacijo ter predložiti odredbe za izplačilo naslednji dan po prevzemu
obveznosti, vendar najkasneje tri delovne dni pred rokom izplačila iz
proračuna. 
(6) Ne glede na tretji in četrti odstavek tega člena lahko
odredbe za plačila transferov posameznikom in gospodinjstvom predloži
ministrstvo, pristojno za delo, družino in socialne zadeve do vključno petka,
14. decembra 2007, vendar najkasneje tri delovne dni pred rokom izplačila iz
proračuna.
4. člen
(1) Neposredni uporabniki morajo predložiti odredbe za
plačilo – nakazilo v breme postavk slovenske udeležbe in postavk namenskih
sredstev EU iz 12. in 13. točke drugega odstavka 2. člena ZIPRS0708 do vključno
petka, 2. novembra 2007 za izplačila z rokom plačila do najkasneje petka, 9.
novembra 2007. 
(2) Navedeni roki veljajo pod pogojem, da bo neposredni
uporabnik pripravil in predložil zahtevek za povračilo plačilnemu organu, v
skladu z 20. in 38. členom Uredbe o izvajanju postopkov pri porabi sredstev
strukturne politike v Republiki Sloveniji (Uradni list RS, št. 7/06 in 114/06 –
ZUE), najkasneje do četrtka, 15. novembra 2007. 
(3) V primeru, da neposredni uporabnik ne zagotovi črpanja
namenskih sredstev EU, bo ministrstvo, pristojno za finance, selektivno glede
na likvidnostni položaj proračuna ob koncu leta, zadržalo izvrševanje proračuna
na postavkah integralnega proračuna neposrednih uporabnikov v višini nečrpanih
namenskih sredstev EU.
5. člen
(1) Med prejemke proračuna leta 2007 se vključujejo vsi
prejemki, ki bodo vplačani na podračun proračuna do vključno ponedeljka, 31.
decembra 2007. 
(2) Med izdatke proračuna se vključujejo vsi izdatki za
poravnavo obveznosti, nastalih v letu 2007, izplačani do vključno ponedeljka,
31. decembra 2007. 
(3) Obveznosti v breme proračuna leta 2007 se lahko plačujejo
še prva dva delovna dneva v januarju 2008. Ne glede na navedeno neposredni
uporabniki pri pripravi mesečnega finančnega načrta za december upoštevajo
dejanski datum predvidenega plačila.
6. člen
Neposredni uporabniki, ki so nadzorniki oziroma skrbniki
javnofinančnih prihodkov, morajo zagotoviti praznitev prehodnih računov
proračuna na dan 31. december 2007 na način, kot ga določi ministrstvo,
pristojno za finance.
7. člen
Župan določi končni rok za prevzemanje obveznosti, ki zapadejo
v plačilo v breme občinskega proračuna za leto 2007, upoštevaje veljavno
proračunsko leto in predpisane plačilne roke.
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 4102-210/2007/4
Ljubljana, dne 23. oktobra 2007
EVA 2007-1611-0033
dr. Andrej Bajuk l.r. 
Minister 
za finance