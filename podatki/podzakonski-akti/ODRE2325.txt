1. člen
Ta pravilnik določa strokovno izobrazbo, ki
jo morajo imeti učitelji v izobraževalnem programu za odrasle Slovenščina kot
drugi in tuji jezik.
2. člen
V tem pravilniku uporabljeni izrazi imajo
naslednji pomen:
-       
univerzitetni študijski program – študijski program, sprejet pred
11. junijem 2004, po katerem se v skladu s 15. členom Zakona o
spremembah in dopolnitvah Zakona o visokem šolstvu (Uradni list RS,
št. 94/06; v nadaljnjem besedilu: ZViS-E) pridobi raven izobrazbe, ki
ustreza ravni izobrazbe, pridobljeni s študijskim programom druge stopnje,
-       
magistrski študijski program druge stopnje – študijski program druge
stopnje v skladu s 33. členom Zakona o visokem šolstvu (Uradni list RS,
št. 119/06 – uradno prečiščeno besedilo, 64/08 in 68/09; v nadaljnjem
besedilu: ZViS).
3. člen
V tem pravilniku izobrazba pomeni študijski
program za pridobitev izobrazbe, po katerem se pridobi strokovni naslov v
skladu z Zakonom o strokovnih in znanstvenih naslovih (Uradni list RS,
št. 61/06 in 87/11 – ZVPI).
4. člen
Če v tem pravilniku ni navedeno, ali je za
posameznega strokovnega delavca ustrezen enopredmetni ali dvopredmetni
študijski program, se šteje, da je ustrezen tako enopredmetni kot dvopredmetni
študijski program.
Če je v tem pravilniku za posameznega
strokovnega delavca naveden dvopredmetni študijski program, je ustrezen ne
glede na to, na katerem mestu je predmet naveden.
5. člen
Učitelj v izobraževalnem programu za
odrasle Slovenščina kot drugi in tuji jezik je lahko, kdor je končal
univerzitetni študijski program slovenščine ali magistrski študijski program
druge stopnje slovenistika oziroma magistrski študijski program slovenski jezik
in književnost.
6. člen
Učitelj v izobraževalnem programu za
odrasle Slovenščina kot drugi in tuji jezik mora imeti ustrezna
pedagoško-andragoška znanja, predpisana z zakonom, in sicer v obsegu najmanj 60
kreditnih točk po ECTS.
7. člen
Ne glede na določbe tega pravilnika je za
učitelja ustrezna tudi izobrazba, pridobljena po študijskih programih za
pridobitev magisterija znanosti oziroma doktorata znanosti ustrezne smeri v
skladu s 15. členom ZViS-E ali po študijskem programu tretje stopnje
ustrezne smeri v skladu s 33. členom ZViS.
8. člen
Ta pravilnik začne veljati naslednji dan po
objavi v Urad­nem listu Republike Slovenije.
Št. 0070-44/2015
Ljubljana, dne 28. julija 2015
EVA 2015-3330-0026
dr. Maja Makovec Brenčič l.r.
Ministrica
za izobraževanje, znanost in šport