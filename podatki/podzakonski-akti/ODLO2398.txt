1. člen
Z namenom omejitve gibanja prebivalstva za zajezitev in
obvladovanje epidemije COVID-19 se s tem odlokom začasno prepovedujeta
ponujanje in prodajanje blaga in storitev neposredno potrošnikom na področju
voznikov in vozil v Republiki Sloveniji, in sicer se:
1.     
gospodarskim družbam, javnim in zasebnim izobraževalnim zavodom in
drugim pravnim osebam zasebnega prava ter samostojnim podjetnikom posameznikom
začasno prepove izvajanje:
- 
dejavnosti usposabljanja kandidatov za voznike motornih vozil;
2.     
pravnim osebam in samostojnim podjetnikom posameznikom začasno prepove
izvajanje:
- 
nalog tehničnih služb, strokovnih organizacij in pooblaščenih
registracijskih organizacij s področja motornih vozil,
- 
programa dodatnega usposabljanja voznikov začetnikov,
- 
programa dodatnega usposabljanja za varno vožnjo,
- 
programa izobraževanja in dodatnega usposabljanja izvajalcev programov
dodatnega usposabljanja voznikov začetnikov in za varno vožnjo;
3.     
pooblaščenim organizacijam začasno prepove izvajanje:
- 
postopkov in nalog v tahografskih delavnicah,
- 
rednih in vmesnih pregledov cistern ter pregledov vozil za izdajo
certifikatov ADR o brezhibnosti vozil za prevoz nevarnega blaga,
- 
začetnih in obnovitvenih usposabljanj voznikov za prevoz nevarnega
blaga,
- 
usposabljanj in preizkusov znanja za pridobitev temeljnih kvalifikacij
za voznike motornih vozil v cestnem prometu,
- 
rednih usposabljanj za podaljšanje veljavnosti temeljnih kvalifikacij,
- 
preizkusov znanja za pridobitev spričevala o strokovni usposobljenosti
upravljavca prevozov,
- 
osnovnih strokovnih usposabljanj ter preizkusov usposobljenosti
spremljevalcev izrednih prevozov,
- 
osnovnih strokovnih usposabljanj in preizkusov znanja kandidatov za
cestninske nadzornike in obdobnih strokovnih izpopolnjevanj cestninskih
nadzornikov;
4.     
Javni agenciji Republike Slovenije za varnost prometa začasno prepove
izvajanje:
- 
izobraževanj in dodatnih usposabljanj učiteljev vožnje, učiteljev
predpisov in strokovnih vodij šol vožnje,
- 
usposabljanj za ocenjevanje na vozniškem izpitu in dodatnih usposabljanj
ocenjevalcev na vozniškem izpitu,
- 
osnovnega in obdobnega strokovnega usposabljanja ter preverjanja
usposobljenosti presojevalcev varnosti cest,
- 
edukacijskih in psihosocialnih delavnic,
- 
preventivnih programov, kampanj in akcij za varnost cestnega prometa na
javnih krajih ter
- 
vozniških izpitov.
2. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.
PREHODNI IN KONČNI DOLOČBI
3. člen
(1) Veljavnost vozniških dovoljenj, ki zaradi začasne
prepovedi iz 1. člena tega odloka poteče v obdobju od uveljavitve tega odloka
do 11. aprila 2021, se podaljša do 9. maja 2021.
(2) Veljavnost prometnih dovoljenj, vključno z zavarovanjem
motornih vozil, ki zaradi začasne prepovedi iz 1. člena tega odloka poteče v
obdobju največ 30 dni pred uveljavitvijo tega odloka do 11. aprila 2021, se
podaljša do 9. maja 2021.
(3) Veljavnost potrdil o rednih in vmesnih pregledih cistern
ter certifikatov ADR o brezhibnosti vozil za prevoz nevarnega blaga, ki zaradi
začasne prepovedi iz 1. člena tega odloka poteče v obdobju največ 30 dni pred
uveljavitvijo tega odloka do 11. aprila 2021, se podaljša do 9. maja 2021.
4. člen
(1) Za vozila, za katera je bila veljavnost prometnih
dovoljenj v skladu z drugim odstavkom prejšnjega člena podaljšana, se plača
letna dajatev za uporabo vozila v cestnem prometu od datuma poteka veljavnosti,
navedenega v prometnem dovoljenju.
(2) Če letna dajatev iz prejšnjega odstavka ni obračunana v
postopku ponovnega podaljšanja veljavnosti prometnega dovoljenja, letno dajatev
obračuna Direkcija Republike Slovenije za infrastrukturo, ki za ta namen
pridobi podatke iz evidence registriranih vozil. Če znesek obračunane letne
dajatve ni plačan ali ni plačan v celoti, Direkcija Republike Slovenije za
infrastrukturo pošlje v elektronski obliki predlog za izvršbo organu,
pristojnemu za izterjavo davčnih obveznosti. Davčni organ opravi izterjavo v
skladu z zakonom, ki ureja davčni postopek.
5. člen
Z dnem uveljavitve tega odloka preneha veljati Odlok o
omejitvah in načinu izvajanja ponujanja in prodajanja blaga in storitev
neposredno potrošnikom na področju voznikov in vozil v Republiki Sloveniji
(Uradni list RS, št. 27/21, 30/21, 35/21, 40/21 in 43/21).
6. člen
Ta odlok začne veljati 1. aprila 2021 in velja do vključno
11. aprila 2021.
Št. 00710-31/2021
Ljubljana, dne 28. marca 2021
EVA 2021-2430-0052
Vlada Republike Slovenije
Janez Janša
predsednik