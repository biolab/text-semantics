1. člen
Sprejme se splošni del gozdnogospodarskega načrta
gozdnogospodarske enote Metlika, št. 07-17/98 z dne 23. 2. 2000, ki ga je
izdelal Zavod za gozdove Slovenije, Območna enota Novo mesto, za obdobje od 1.
1. 1998 do 31. 12. 2007.
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Metlika na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Metlika je izdelan v treh izvodih za 5376,53 hektarjev gozdov, ki ležijo
v gozdnogospodarskem območju Novo mesto, v občini Metlika, oziroma v katastrskih
občinah Dole, Sekuliči, Hrast pri Jugorju, Bušinja vas, Lokvica, Grabrovec,
Bojanja vas, Radovica, Slamna vas, Drašiči, Božakovo, Radoviči, Rosalnice,
Metlika, Primostek, Dobravice, Gradac, Podzemelj in Krasinec.
3. člen
Po en izvod splošnega dela gozdnogospodarskega načrta
gozdnogospodarske enote Metlika je na vpogled na sedežu Zavoda za gozdove
Slovenije, Območne enote Novo mesto, Gubčeva 15, Novo mesto, na sedežu Zavoda
za gozdove Slovenije, Krajevne enote Črnomelj, Pod smreko 10, Črnomelj, in na Ministrstvu
za kmetijstvo, gozdarstvo in prehrano Republike Slovenije, Dunajska 58,
Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Črnomelj.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-07-2/99
Ljubljana, dne 2. oktobra 2001.
Minister 
za kmetijstvo, gozdarstvo 
in prehrano 
mag. Franc But l. r.