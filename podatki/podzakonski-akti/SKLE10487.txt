1. člen
(splošne določbe)
(1) Sklep določa obseg, način in roke poročanja bank
oziroma hranilnic (v nadaljevanju: bank) o efektivnih obrestnih merah, ki jih
uporabljajo za potrošniške kredite po zakonu, ki ureja potrošniške kredite.
(2) Za potrebe tega sklepa se uporablja definicija in
način izračuna efektivne obrestne mere iz zakona, ki ureja potrošniške kredite.
(3) Kadar se ta sklep sklicuje na določbe drugih
predpisov, se te določbe uporabljajo v njihovem vsakokrat veljavnem besedilu.
2. člen
(ročnosti in zneski potrošniških kreditov)
Banka mora poročati efektivne obrestne mere za naslednje, po
ročnostih in zneskih, standardizirane produkte potrošniških kreditov:
-       
2 meseca, 200 eurov,
-       
4 mesece, 500 eurov,
-       
6 mesecev, 1.000 eurov,
-       
12 mesecev, 2.000 eurov,
-       
36 mesecev, 4.000 eurov,
-       
10 let, 20.000 eurov.
3. člen
(poročanje)
(1) Banka mora o efektivnih obrestnih merah, ki jih
uporablja za potrošniške kredite, poročati dvakrat letno, in sicer po pogojih
veljavnih na dan 1. junija in 1. decembra, najkasneje do 15. dne v
tekočem mesecu.
(2) Banka mora predložiti efektivne obrestne mere
potrošniških kreditov na obrazcu EOM-PotK, ki je sestavni del tega sklepa.
4. člen
(prenehanje uporabe sklepa)
Z dnem uveljavitve tega sklepa se preneha uporabljati Sklep o
poročanju efektivnih obrestnih mer bank in hranilnic v skladu z Zakonom o
potrošniških kreditih (Uradni list RS, št. 18/08 in 72/10).
5. člen
(uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije.
Ljubljana, dne
23. junija 2015
Boštjan Jazbec l.r.
Predsednik
Sveta Banke Slovenije