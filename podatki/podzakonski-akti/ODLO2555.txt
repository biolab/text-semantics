1. člen
S tem odlokom se zaradi preprečitve ponovnih izbruhov okužb
in širjenja okužb z nalezljivo boleznijo COVID-19 začasno določijo uporaba
zaščitne maske na javnih krajih oziroma prostorih, izpolnjevanje pogoja
prebolevnosti, cepljenosti ali testiranja, če je ta določen s predpisom, pogoje
za ustreznost testa na virus SARS-CoV-2 z metodo verižne reakcije s polimerazo
(v nadaljnjem besedilu: test PCR) in hitrega antigenskega testa (v nadaljnjem
besedilu: test HAG) ter obvezno razkuževanje rok.
2. člen
(1) Uporaba zaščitne maske je obvezna pri gibanju in
zadrževanju v vseh zaprtih javnih krajih oziroma prostorih.
(2) Uporaba zaščitne maske je obvezna tudi pri gibanju
in zadrževanju na odprtih javnih krajih oziroma prostorih, če ni mogoče
zagotoviti medosebne razdalje najmanj 1,5 metra, in v osebnih vozilih. Ne glede
na prejšnji stavek nošenje zaščitne maske pri gibanju in zadrževanju na odprtih
javnih krajih oziroma prostorih ni potrebno, če gre za člane istega
gospodinjstva in je zagotovljena medosebna razdalja najmanj 1,5 metra do drugih
oseb, in v osebnem vozilu, če je v vozilu ena oseba ali več članov istega
gospodinjstva.
(3) Zaprt javni kraj oziroma prostor je javni prostor,
ki ga pokriva streha in ima zaprto več kot polovico površine pripadajočih sten
oziroma stranic (ne glede na vrsto uporabljenega materiala), ne glede na to,
ali je objekt stalen ali začasen, pri tem pa okna in vrata štejejo kot del zaprte
površine. Kot zaprt javni kraj oziroma prostor se štejejo tudi vse oblike
javnega potniškega prometa in žičniške naprave za prevoz oseb v zaprtih
kabinah.
3. člen
(1) Ne glede na prejšnji člen uporaba zaščitne maske ni
obvezna za:
1.     
otroke do dopolnjenega 6. leta starosti,
2.     
učence v osnovni šoli do vključno 5. razreda, izključno ko so v
matičnemu oddelku,
3.     
vzgojitelje predšolskih otrok in vzgojitelje predšolskih otrok-pomočnike
pri opravljanju neposrednega dela z otroki,
4.     
višje in visokošolske učitelje, kadar predavajo za zaščitno pregrado iz
stekla ali podobnega materiala,
5.     
govornike v zaprtih javnih krajih oziroma prostorih, če je zagotovljena
medosebna razdalja vsaj 2 metra,
6.     
osebe, ki izvajajo individualno športno vadbo, če je zagotovljena
medosebna razdalja vsaj 3 metre,
7.     
osebe s posebnimi potrebami, ki jim je uporaba zaščitne maske iz
objektivnih razlogov onemogočena, ter
8.     
učence in dijake pri pouku športne vzgoje in pouku športa.
(2) Pri neposredni komunikaciji z gluhimi, gluhonemimi
in naglušnimi osebami se, ob upoštevanju zaščite vseh udeleženih, uporaba
zaščitnih mask lahko začasno opusti, če je mogoče zagotoviti medosebno razdaljo
najmanj 2 metra, uporabo vizirja ali če komunikacija s temi osebami poteka za
stekleno pregrado.
(3) Uporaba zaščitne maske v komunikaciji z osebami iz
prejšnjega odstavka ni obvezna za tolmače za slovenski znakovni jezik.
4. člen
Pogoj prebolevnosti, cepljenosti ali testiranja je izpolnjen,
če osebe razpolagajo z enim od spodaj navedenih dokazil, in sicer:
1.     
z dokazilom o negativnem rezultatu testa PCR, ki ni starejši od 72 ur od
odvzema brisa, ali testa HAG, ki ni starejši od 48 ur od odvzema brisa,
2.     
z digitalnim COVID potrdilom EU v digitalni ali papirnati obliki,
opremljenim s kodo QR (v nadaljnjem besedilu: EU DCP);
3.     
z digitalnim COVID potrdilom tretje države v digitalni ali papirnati
obliki, opremljenim s kodo QR, ki vsebuje vsaj enake podatke kot EU DCP in ga
je pristojni zdravstveni organ tretje države izdal v angleškem jeziku (v
nadaljnjem besedilu: DCP tretje države);
4.     
z dokazilom o cepljenju zoper COVID-19, s katerim izkazujejo, da je
prejela:
- 
drugi odmerek cepiva Comirnaty proizvajalca Biontech/Pfizer, cepiva
Spikevax (COVID-19 Vaccine) proizvajalca Moderna, cepiva Sputnik V proizvajalca
Russia’s Gamaleya National Centre of Epidemiology and Microbiology, cepiva
CoronaVac proizvajalca Sinovac Biotech, cepiva COVID-19 Vaccine proizvajalca
Sinopharm, cepiva Vaxzevria (COVID-19 Vaccine) proizvajalca AstraZeneca in
cepiva Covishield proizvajalca Serum Institute of India/AstraZeneca ali
kombinacijo dveh predhodno naštetih cepiv,
- 
prvi odmerek cepiva COVID-19 Vaccine Janssen proizvajalca Johnson in
Johnson/Janssen-Cilag;
5.     
z dokazilom o pozitivnem rezultatu testa PCR, ki je starejši od deset
dni, razen če zdravnik presodi drugače, vendar ni starejši od šest mesecev;
6.     
s potrdilom zdravnika, da je oseba prebolela COVID‑19 in od začetka
simptomov ni minilo več kot šest mesecev ali
7.     
z dokazilom iz 5. ali 6. točke tega odstavka in so bile v obdobju, ki ni
daljše od osmih mesecev od pozitivnega rezultata testa PCR oziroma od začetka
simptomov, cepljene z enim odmerkom cepiva iz 4. točke tega odstavka, pri čemer
v primeru cepiv iz prve in druge alineje 4. točke tega odstavka zadostuje en
odmerek. Zaščita se vzpostavi z dnem cepljenja.
5. člen
(1) Ob vstopu v zaprt javni kraj oziroma prostor je
obvezno razkuževanje rok z razkužilom, ki je registrirano za ta namen in
uvrščeno v Register biocidnih proizvodov, ki ga vodi in na svoji spletni strani
objavlja Urad Republike Slovenije za kemikalije.
(2) Razkužila iz prejšnjega odstavka mora zagotoviti
upravljavec oziroma izvajalec dejavnosti v zaprtem javnem kraju oziroma
prostoru pri vhodu v tak prostor.
6. člen
(1) Test HAG iz tega odloka je ustrezen, če je opravljen
v državi članici Evropske unije, državi članici schengenskega območja,
Avstraliji, Bosni in Hercegovini, Izraelu, Turčiji, Kanadi, Novi Zelandiji,
Ruski federaciji, Republiki Srbiji, Združenem kraljestvu Velike Britanije in
Severne Irske ali Združenih državah Amerike. Če je test HAG iz tega odloka
opravljen v državi, ki ni navedena v prejšnjem stavku, je ustrezen, če vsebuje
vsaj enak nabor podatkov kot test HAG, izdan v državi članici Evropske unije
ali schengenskega območja, če je opremljen s QR kodo v skladu s standardi in
tehnološkimi sistemi, ki so interoperabilni s sistemom EU DCP, in če omogoča
preverjanje verodostojnosti, veljavnosti in celovitosti potrdila na enak način
kot EU DCP. Ne glede na državo izdaje je test HAG ustrezen le, če je naveden na
skupnem seznamu hitrih antigenskih testov, ki je objavljen na povezavi https://ec.europa.eu/health/sites/default/files/preparedness_response/docs/covid-19_rat_common-list_en.pdf.
Seznam se objavi tudi na spletni strani NIJZ, Ministrstva za zdravje in
Ministrstva za notranje zadeve.
(2) Test PCR iz tega odloka je ustrezen, če je opravljen
v državi članici Evropske unije, državi članici schengenskega območja,
Avstraliji, Bosni in Hercegovini, Izraelu, Turčiji, Kanadi, Novi Zelandiji,
Ruski federaciji, Republiki Srbiji, Združenem kraljestvu Velike Britanije in
Severne Irske ali Združenih državah Amerike. Če je test PCR iz tega odloka
opravljen v državi, ki ni navedena v prejšnjem stavku, je ustrezen, če vsebuje
vsaj enak nabor podatkov kot test PCR, izdan v državi članici Evropske unije
ali schengenskega območja, če je opremljen s QR kodo v skladu s standardi in
tehnološkimi sistemi, ki so interoperabilni s sistemom EU DCP, in če omogoča
preverjanje verodostojnosti, veljavnosti in celovitosti potrdila na enak način
kot EU DCP.
(3) Potrdilo o prebolevnosti se upošteva, če je bilo
izdano v državi članici Evropske unije, državi članici schengenskega območja,
Avstraliji, Izraelu, Kanadi, Novi Zelandiji, Ruski federaciji, Republiki
Srbiji, Združenem kraljestvu Velike Britanije in Severne Irske ali Združenih
državah Amerike, na kontrolnih točkah na letalskih povezavah za mednarodni
zračni promet pa tudi, če je bilo izdano v Turčiji.
7. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o začasnih ukrepih za zmanjšanje
tveganja okužbe in širjenja okužbe z virusom SARS-CoV-2 (Uradni list RS, št. 129/21) vsebuje naslednjo končno določbo:
»KONČNA DOLOČBA
8. člen
Ta odlok začne veljati 16. avgusta 2021 in velja do
22. avgusta 2021.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 132/21)
spreminja 8. člen odloka tako, da se glasi:
»8. člen
Ta odlok začne veljati 16. avgusta 2021 in velja do 29. avgusta
2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah Odloka o začasnih ukrepih za zmanjšanje tveganja okužbe in
širjenja okužbe z virusom SARS-CoV-2 (Uradni list RS, št. 136/21)
spreminja 8. člen odloka tako, da se glasi:
»8. člen
Ta odlok začne veljati 16. avgusta 2021 in velja do 5. septembra
2021.«;
ter vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije in se del, ki se nanaša na cepivo Vaxzevria (COVID-19
Vaccine) proizvajalca AstraZeneca in cepivo Covishield proizvajalca Serum
Institute of India/AstraZeneca uporablja po preteku 14 dni od začetka
veljavnosti.«.