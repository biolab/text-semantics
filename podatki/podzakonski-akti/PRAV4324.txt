1. člen
Sprejme se splošni del gozdnogospodarskega načrta gozdnogospodarske
enote Jesenice, št. 02-06/98 z dne 3. 6. 2002, ki ga je izdelal Zavod za
gozdove Slovenije, Območna enota Bled, za obdobje od 1. 1. 1998 do 31. 12. 2007.
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Jesenice na ravneh celotne
gozdnogospodarske enote, gospodarskih razredov in odsekov, so sestavni del tega
pravilnika.
2. člen
Splošni del gozdnogospodarskega načrta gozdnogospodarske enote
Jesenice je izdelan v treh izvodih za 9487,83 hektarjev gozdov, ki ležijo v
gozdnogospodarskem območju Bled, v občinah Jesenice in Kranjska gora, oziroma v
katastrskih občinah Dovje, Javorniški rovt, Jesenice, Planina, Prihodi, Hrušica,
Plavški rovt in Podmežakla.
3. člen
Po en izvod splošnega dela gozdnogospodarskega načrta
gozdnogospodarske enote Jesenice je na vpogled na sedežu Zavoda za gozdove
Slovenije, Območne enote Bled, Ljubljanska c. 19, Bled, na sedežu Zavoda za
gozdove Slovenije, Krajevne enote Jesenice, Cesta Toneta Tomšiča 68, Jesenice
in na Ministrstvu za kmetijstvo, gozdarstvo in prehrano Republike Slovenije,
Dunajska 58, Ljubljana, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Jesenice.
4. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-02-1/00
Ljubljana, dne 12. julija 2002.
Minister
za kmetijstvo,
gozdarstvo in prehrano
mag. Franc But l. r.