1. člen
S tem pravilnikom se sprejme gozdnogospodarski načrt gozdnogospodarske
enote Spodnje Dravsko polje (2006–2015), št. 12-33/06 z dne 13. 9. 2007, ki ga
je za obdobje od 1. januarja 2006 do 31. decembra 2015 izdelal Zavod za gozdove
Slovenije, Območna enota Maribor.
2. člen
Gozdnogospodarska enota Spodnje Dravsko polje, ki meri
12.300,27 ha, se nahaja v Gozdnogospodarskem območju Maribor, v občinah
Kidričevo, Ptuj, Videm in Hajdina, oziroma v katastrskih občinah Slovenja vas,
Gerečja vas, Hajdoše, Skorba, Hajdina, Draženci, Ptuj, Šturmovci, Pobrežje,
Lancova vas, Sela, Trnovec, Apače, Lovrenc na Dravskem polju, Župečja vas,
Pleterje, Mihovce, Cirkovce, Starošnice, Spodnje Jablane, Pongrce, Šikole in
Stražgonjca.
3. člen
V gozdnogospodarski enoti Spodnje Dravsko polje je s 1.
januarjem 2006 ugotovljeno naslednje stanje gozdov:
a)    
lastništvo: 60,88% zasebnih gozdov v lasti fizičnih oseb, 31,10%
državnih gozdov, 1,47% občinskih gozdov in 6,55% zasebnih gozdov v lasti
pravnih oseb;
b)    
površina: 1.966,29 ha, od katere je 1.809,61 ha večnamenskih gozdov,
2,30 ha gozdov s posebnim namenom, v katerih gozdnogospodarski ukrepi niso
dovoljeni in 154,38 ha varovalnih gozdov;
c)    
lesna zaloga: 273,7 m3/ha, od tega 183,0 m3/ha iglavcev
in 90,7 m3/ha listavcev;
d)    
tekoči letni prirastek: 7,63 m3/ha, od tega 4,80 m3/ha
iglavcev in 2,83 m3/ha listavcev.
4. člen
(1) V gozdnogospodarskem načrtu gozdnogospodarske enote
Spodnje Dravsko polje (2006–2015) je ob upoštevanju usmeritev iz
gozdnogospodarskega načrta Gozdnogospodarskega območja Maribor, izdelanega za
obdobje od 1. januarja 2001 do 31. decembra 2010, ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Spodnje
Dravsko polje določeno, da so najbolj poudarjene funkcije gozdov, ki določajo
način gospodarjenja z gozdom:
-       
ekološke funkcije na površini 921,47 ha ter
-       
socialne funkcije na površini 1.022,80 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Spodnje Dravsko polje
(2006–2015) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Spodnje Dravsko polje za obdobje od 1.
januarja 2006 do 31. decembra 2015 določeni naslednji ukrepi:
-       
najvišji možni posek v višini 108.408 m3, od tega 72.696 m3
iglavcev in 37.712 m3 listavcev,
-       
gojitvena dela, potrebna za ohranitev in razvoj gozdov, na površini
462,81 ha,
-       
nega mlajšega drogovnjaka na površini 15,01 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 38.150 tulci, zaščita z ograjo v dolžini 3.350 m ter
vzdrževanje 25.850 tulcev.
(2) V gozdnogospodarskem načrtu gozdnogospodarske enote
Spodnje Dravsko polje (2006–2015) so določeni ukrepi in načini njihove izvedbe
tudi na ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Spodnje Dravsko polje v obdobju od
uveljavitve tega pravilnika do 31. decembra 2015 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Spodnje Dravsko polje (2006–2015).
7. člen
Po en izvod gozdnogospodarskega načrta gozdnogospodarske enote
Spodnje Dravsko polje (2006–2015) je na vpogled na sedežu Zavoda za gozdove
Slovenije, Območne enote Maribor, Tyrševa 15, Maribor, na sedežu Zavoda za gozdove
Slovenije, Krajevne enote Ptuj, Zoisova 5, Ptuj, in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta gozdnogospodarske
enote Spodnje Dravsko polje (2006–2015).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-12-14/01/9
Ljubljana, dne 7. maja 2007
EVA 2006-2311-0180
Iztok Jarc l.r.
Minister
za kmetijstvo, gozdarstvo in prehrano