1. člen
(vsebina)
Ta pravilnik določa višino nadomestila, ki
so ga Slovensko zavarovalno združenje in zavarovalnice dolžne plačati za
vpogled ali posredovanje podatkov iz evidenc policije o kršiteljih in
prekrških, o kaznivih dejanjih, o dogodkih in elektronskih zapisnikih policije
o prometnih nesrečah (v nadaljnjem besedilu: vpogled v podatke).
2. člen
(višina nadomestila)
Nadomestilo za enkraten vpogled v podatke
znaša 34,81 eurov brez davka na dodano vrednost. Davek na dodano vrednost se
obračunava v skladu z veljavno zakonodajo.
3. člen
(prenehanje uporabe)
Z dnem uveljavitve tega pravilnika se
preneha uporabljati Pravilnik o nadomestilu za vpogled in posredovanje podatkov
iz evidenc policije (Uradni list RS, št. 53/12 in 15/13 – ZNPPol).
4. člen
(veljavnost)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-349/2013
Ljubljana, dne 11. septembra
2013
EVA 2013-1711-0052
dr. Gregor Virant l.r.
Minister 
za notranje zadeve