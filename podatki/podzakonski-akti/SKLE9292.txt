1. člen
(vsebina sklepa)
Ta sklep določa vsebine prospekta odprtega
investicijskega sklada, za spremembo katerih družbi za upravljanje ni potrebno
pridobiti dovoljenja Agencije za trg vrednostnih papirjev (v nadaljevanju:
Agencija) za objavo prospekta investicijskega sklada iz 204. člena Zakona o
investicijskih skladih in družbah za upravljanje (Uradni list RS, št. 77/11 in
10/12 – ZPre-1C).
2. člen
(vsebine prospekta za spremembo katerih ni
potrebno dovoljenje)
Dovoljenje Agencije za objavo prospekta investicijskega
sklada ni potrebno, kadar se spremembe prospekta odprtega investicijskega
sklada nanašajo izključno na:
1.    
firmo in sedež družbe za upravljanje ter kraj glavne uprave družbe za
upravljanje, če ta ni enak sedežu družbe;
2.    
kontaktne podatke o družbi za upravljanje;
3.    
skrbnika premoženja investicijskega sklada;
4.    
pooblaščenega revizorja poslovanja investicijskega sklada ter družbe za
upravljanje;
5.    
seznam oseb, na katere je družba za upravljanje prenesla posamezne
storitve upravljanja investicijskega sklada;
6.    
informacije o obdavčitvi investicijskega sklada in imetnikov
investicijskih kuponov;
7.    
višino v sodni register vpisanega in vplačanega osnovnega kapitala
družbe za upravljanje;
8.    
podatke o organih vodenja in nadzora družbe za upravljanje;
9.    
podatke o mehkih provizijah in sporazumih o delitvi provizij;
10.  imena
trgov finančnih instrumentov, na katerih trguje investicijski sklad, kadar
sprememba imena ni povezana z vsebino in obsegom finančnih instrumentov, s
katerimi se trguje na tem trgu;
11.  podatke
o pretekli donosnosti investicijskega sklada;
12.  podatke
o celotnih stroških poslovanja investicijskega sklada;
13.  informacije
o izvensodnem reševanju sporov;
14.  sklice
na objave predpisov v uradnih publikacijah;
15.  podatke
o ISIN kodah in oznakah investicijskih kuponov;
16.  mesto
objave informacij o pravnem in finančnem položaju investicijskega sklada;
17.  mesto
objave vrednostni enote premoženja;
18.  »sintetični
kazalnik tveganj in donosa« iz 8. člena Uredbe Komisije (EU) št. 583/2010 z dne
1. julija 2010 o izvajanju Direktive 2009/65/ES Evropskega parlamenta in
Sveta v zvezi s ključnimi podatki za vlagatelje in pogoji, ki jih je treba
izpolniti pri posredovanju ključnih podatkov za vlagatelje ali prospekta na
trajnem nosilcu podatkov, ki ni papir, ali na spletni strani (UL L št. 176 z
dne 10. 7. 2010, str. 1);
19.  mesto
in čas, ko je možen vpogled v splošne akte družbe za upravljanje in v zadnje
razpoložljivo revidirano letno poročilo družbe za upravljanje, in
20.  druge
vsebine prospekta odprtega investicijskega sklada, ki niso hkrati del pravil
upravljanja investicijskega sklada in so potrebne izključno zaradi sprememb
predpisov.
3. člen
(popravljanje pomot)
Če prospekt odprtega investicijskega sklada
vsebuje očitno pomoto, ki se nanaša na eno ali več vsebin iz 2. člena tega
sklepa, sme družba za upravljanje prospekt popraviti tudi pred prvo naslednjo
posodobitvijo prospekta.
KONČNI DOLOČBI
4. člen
(prenehanje uporabe sklepa)
Z dnem uveljavitve tega sklepa se preneha
uporabljati Sklep o vsebini podatkov iz prospekta oziroma izvlečka prospekta
vzajemnega sklada, za spremembo katerih ni potrebno dovoljenje Agencije za trg
vrednostnih papirjev (Uradni list RS, št. 42/08). 
5. člen
(uveljavitev sklepa)
Ta sklep začne veljati petnajsti dan po
objavi v Uradnem listu Republike Slovenije.
Št. 00701-39/2011-3
Ljubljana, dne 11. aprila 2012
EVA 2012-1611-0076
Predsednik sveta
Agencije za trg vrednostnih papirjev
dr. Damjan Žugelj l.r.