1. člen
S tem pravilnikom se sprejme
gozdnogospodarski načrt gozdnogospodarske enote Brda-Kolovrat (2012–2021), št.
01-19/12 z dne 25. 8. 2012, ki ga je za obdobje od 1. januarja 2012 do
31. decembra 2021 izdelal Zavod za gozdove Slovenije, Območna enota
Tolmin.
2. člen
Gozdnogospodarska enota Brda-Kolovrat, ki
meri 14.894,23 ha, se nahaja v Gozdnogospodarskem območju Tolmin, v občinah
Nova Gorica, Kanal in Brda, oziroma v katastrskih občinah Mirnik, Kožbana,
Krasno, Vrhovlje, Šmartno, Vedrijan, Višnjevik, Neblo, Biljana, Medana,
Vipolže, Kozana, Cerovo, Kojsko, Podsabotin, Doblar, Ročinj, Ajba, Gorenja vas,
Idrija nad Kanalom, Ukanje, Anhovo, Plave, Dreka in Šmaver.
3. člen
V gozdnogospodarski enoti Brda-Kolovrat je
s 1. januarjem 2012 ugotovljeno naslednje stanje gozdov:
a)     lastništvo: 81,10 % zasebnih gozdov v lasti fizičnih ali pravnih
oseb, 18,20 % državnih gozdov in 0,70 % gozdov lokalnih skupnosti;
b)     površina: 9.947,14 ha, od katere je 9.493,49 ha večnamenskih
gozdov, 6,82 ha gozdov s posebnim namenom, v katerih gozdnogospodarski ukrepi
niso dovoljeni, in 446,83 ha varovalnih gozdov;
c)     lesna zaloga: 173,2 m³/ha, od tega 7,1 m³/ha iglavcev in 166,1 m³/ha
listavcev;
d)     tekoči letni prirastek: 5,85 m³/ha, od tega 0,05 m³/ha iglavcev in
5,80 m³/ha listavcev.
4. člen
(1) V gozdnogospodarskem načrtu
gozdnogospodarske enote Brda-Kolovrat (2012–2021) je na podlagi ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Brda-Kolovrat določeno, da so najbolj poudarjene funkcije gozdov, ki določajo
način gospodarjenja z gozdom:
-       
proizvodne funkcije na površini 365,0 ha,
-       
ekološke funkcije na površini 871,0 ha in
-       
socialne funkcije na površini 2301,0 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Brda-Kolovrat (2011–2020) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Brda-Kolovrat za
obdobje od 1. januarja 2012 do 31. decembra 2021 določeni naslednji
ukrepi:
-       
najvišji možni posek v višini 414.314 m³, od tega 10.852 m³ iglavcev in
403.462 m³ listavcev,
-       
gojitvena dela, potrebna za ohranitev in razvoj gozdov na površini
559,39 ha,
-       
nega drogovnjaka na površini 21,77 ha,
-       
varstvena dela, potrebna za zaščito pred boleznimi in žuželkami, v
obsegu 14 delovnih dni in
-       
nega habitatov prosto živečih živali in sicer vzdrževanje grmišč na
površini 4,50 ha ter vzdrževanje travinj na površini 36,50 ha.
(2) V gozdnogospodarskem načrtu
gozdnogospodarske enote Brda-Kolovrat (2012–2021) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Brda-Kolovrat v
obdobju od uveljavitve tega pravilnika do 31. decembra 2021 se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Brda-Kolovrat (2012–2021).
7. člen
Po en izvod gozdnogospodarskega načrta
gozdnogospodarske enote Brda-Kolovrat (2012–2021) je na vpogled na sedežu
Zavoda za gozdove Slovenije, Območne enote Tolmin, Tumov drevored 17, Tolmin,
na sedežu Zavoda za gozdove Slovenije, Krajevne enote Gorica, Vipavska cesta
57, Nova Gorica in na Ministrstvu za kmetijstvo in okolje, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Brda-Kolovrat (2012–2021).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-584/2012
Ljubljana, dne 28. januarja 2013
EVA 2012-2330-0060
Franc Bogovič l.r.
Minister za kmetijstvo in okolje