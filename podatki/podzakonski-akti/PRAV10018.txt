1. člen
(vsebina)
Ta pravilnik določa podrobnejše pogoje za
dodelitev plačilnih pravic iz nacionalne rezerve za izvajanje:
-      
Uredbe Sveta (ES) št. 73/2009 z dne 19.
januarja 2009 o skupnih pravilih za sheme neposrednih podpor za kmete v okviru
skupne kmetijske politike in o uvedbi nekaterih shem podpor za kmete, spremembi
uredb (ES) št. 1290/2005, (ES) št. 247/2006, (ES) št. 378/2007 in razveljavitvi
Uredbe (ES) št. 1782/2003 (UL L št. 30 z dne 31. 1. 2009, str. 16), zadnjič
spremenjene z Izvedbeno uredbo Komisije (ES) št. 785/2011 z dne 5. avgusta 2011
o spremembi Uredbe (ES) št. 73/2009 glede maksimalne zajamčene površine, za
katero se lahko dodeli premija za stročnice (UL L št. 203 z dne 6. 8. 2011,
str. 10) in
-      
Uredbe Komisije (ES) št. 1120/2009 z dne 29.
oktobra 2009 o podrobnih pravilih za izvajanje sheme enotnega plačila iz
naslova III Uredbe Sveta (ES) št. 73/2009 o skupnih pravilih za sheme
neposrednih podpor za kmete v okviru skupne kmetijske politike in o uvedbi
nekaterih shem podpor za kmete (UL L št. 316 z dne 2. 12. 2009, str. 1),
zadnjič spremenjene z Uredbo Komisije (EU) št. 1126/2011 z dne 7. novembra 2011
o spremembi Priloge III k Uredbi (ES) št. 1120/2009 glede zneskov za
financiranje posebne podpore iz Uredbe Sveta (ES) št. 73/2009 (UL L št. 289 z
dne 8. 11. 2011, str. 24), (v nadaljnjem besedilu: Uredba 1120/2009/ES).
2. člen
(nosilci kmetijskih gospodarstev, ki
začnejo na novo opravljati kmetijsko dejavnost)
(1) Upravičenec do dodelitve plačilnih
pravic iz nacionalne rezerve je nosilec kmetijskega gospodarstva, ki začne na
novo opravljati kmetijsko dejavnost. Šteje se, da nosilec kmetijskega
gospodarstva začne na novo opravljati kmetijsko dejavnost, če:
-      
je kot nosilec kmetijskega gospodarstva vpisan
v register kmetijskih gospodarstev (v nadaljnjem besedilu: RKG) po
10. juniju 2007,
-      
pred vpisom v RKG vsaj pet let ni bil vpisan v
RKG kot nosilec katerega koli kmetijskega gospodarstva in
-      
pred vpisom v RKG vsaj pet let ni bil vpisan v
RKG kot član kmetijskega gospodarstva, na katerem začne opravljati kmetijsko
dejavnost.
(2) Nosilec kmetijskega gospodarstva
iz prejšnjega odstavka je upravičen do dodelitve plačilnih pravic iz nacionalne
rezerve, če ima v lasti oziroma v zakupu najmanj 1 ha upravičenih površin.
(3) Upravičene površine iz prejšnjega
odstavka so zemljišča, ki so v lasti oziroma v zakupu nosilca kmetijskega
gospodarstva oziroma članov kmetije.
(4) Pri dodelitvi plačilnih pravic iz
nacionalne rezerve za zemljišča iz tega člena se kot ustrezna dokazila
upoštevajo:
-      
v primeru lastništva: zemljiškoknjižno stanje
na dan vložitve zahtevka za dodelitev plačilnih pravic iz nacionalne rezerve;
-      
v primeru zakupa: zakupna pogodba, sklenjena za
obdobje najmanj petih let, ki jo zahtevku za dodelitev plačilnih pravic iz
nacionalne rezerve priloži nosilec kmetijskega gospodarstva.
(5) Zahtevek za dodelitev plačilnih
pravic iz tega člena se vloži na obrazcu iz priloge 1, ki je sestavni del tega
pravilnika in je objavljen tudi na spletni strani Agencije Republike Slovenije
za kmetijske trge in razvoj podeželja (v nadaljnjem besedilu: agencija).
3. člen
(nosilci kmetijskih gospodarstev, ki so se
znašla v posebnih razmerah)
(1) Upravičenec do dodelitve plačilnih
pravic iz nacionalne rezerve je nosilec kmetijskega gospodarstva, ki je pod
pogoji iz 20. člena Uredbe 1120/2009/ES s prenosom prejel upravičene površine.
(2) Pri dodelitvi plačilnih pravic iz
prejšnjega odstavka se kot ustrezna dokazila upoštevajo:
-      
v primeru dedovanja: sklep o dedovanju, ki ga
pridobi agencija po uradni dolžnosti;
-      
v primeru zakupa: zakupna pogodba, sklenjena za
obdobje najmanj petih let, ki jo zahtevku za dodelitev plačilnih pravic iz
nacionalne rezerve priloži nosilec kmetijskega gospodarstva;
-      
v primeru nakupa: kupoprodajna pogodba, ki jo
zahtevku za dodelitev plačilnih pravic iz nacionalne rezerve priloži nosilec
kmetijskega gospodarstva;
-      
v primeru upokojitve: dokazilo o upokojitvi, ki
ga pridobi agencija po uradni dolžnosti.
(3) Plačilne pravice iz tega člena se
dodelijo, če se je s prenosom preneslo najmanj 1 ha upravičenih površin.
(4) Zahtevek za dodelitev plačilnih
pravic iz tega člena se vloži na obrazcu iz priloge 1 tega pravilnika, ki je
objavljen tudi na spletni strani agencije.
4. člen
(nosilci kmetijskih gospodarstev, katerim
so bili izdani akti, ki vplivajo na spremembo vrste, števila plačilnih pravic
ali njihovo vrednost)
Upravičenec do dodelitve plačilnih pravic
iz nacionalne rezerve je nosilec kmetijskega gospodarstva, ki izpolnjuje pogoje
iz 23. člena Uredbe 1120/2009/ES.
4.a člen
(nosilci kmetijskih gospodarstev, ki so v
skladu z 21. členom Uredbe 1120/2009/ES investirali v sektor govedoreje)
(1) Upravičenec do dodelitve ali povečanja
vrednosti plačilnih pravic iz nacionalne rezerve je nosilec kmetijskega
gospodarstva, ki je v skladu z 21. členom Uredbe 1120/2009/ES investiral v
sektor govedoreje (biki in voli) in s tem povečal število govedi na kmetijskem
gospodarstvu.
(2) Investicija iz prejšnjega odstavka je
morala biti začeta v obdobju od 1. januarja 2007 do 31. decembra 2008 in
dokončana do 31. decembra 2011.
(3) Do dodelitve ali povečanja vrednosti
plačilnih pravic iz nacionalne rezerve so upravičene investicije v objekte, na
podlagi katerih je nosilec kmetijskega gospodarstva posledično povečal število
govedi na kmetijskem gospodarstvu, in sicer:
-      
investicija v gradnjo hleva za rejo govedi,
-      
investicija v gradnjo silosa,
-      
investicija v gradnjo skladišča za krmo.
(4) Nosilec kmetijskega gospodarstva iz
prvega odstavka tega člena je upravičen do dodelitve ali povečanja vrednosti
plačilnih pravic iz nacionalne rezerve, če je v obdobju od 1. januarja 2010 do
31. decembra 2011 povečal stalež govedi za najmanj 10 % in za najmanj 5
govedi.
(5) Povečanje staleža govedi iz prejšnjega
odstavka ugotavlja agencija tako, da primerja povprečno število odobrenih
posebnih premij za bike in vole v obdobju od 1. januarja 2007 do 31. decembra
2008 s povprečnim številom odobrenih posebnih premij za bike in vole v obdobju
od 1. januarja 2010 do 31. decembra 2011.
(6) Kot ustrezna dokazila za izvedeno
investicijo iz tretjega odstavka tega člena se upoštevajo:
-      
gradbeno dovoljenje za izvedeno investicijo v
objekte, na podlagi katere se je povečal stalež govedi v skladu s četrtim
odstavkom tega člena, ki je bilo izdano v obdobju od 1. januarja 2007 do 31.
decembra 2008, in
-      
uporabno dovoljenje za izvedeno investicijo v
objekte, na podlagi katere se je povečal stalež govedi v skladu s četrtim
odstavkom tega člena, ki je bilo izdano v obdobju od 1. januarja 2007 do 31.
decembra 2011.
(7) Ne glede na drugo alinejo prejšnjega
odstavka se v primeru gradnje enostavnega objekta, kot ustrezno dokazilo za
izvedeno investicijo v objekte upošteva dokazilo v skladu s predpisi, ki
urejajo vrste objektov glede na zahtevnost.
(8) Zahtevek za dodelitev ali povečanje
vrednosti plačilnih pravic iz nacionalne rezerve se vloži na obrazcu iz priloge
1 tega pravilnika, ki je objavljen tudi na spletni strani agencije.
5. člen
(vrednost plačilnih pravic iz nacionalne
rezerve)
Vrednost plačilne pravice za zemljišča iz 2. in 3. člena tega pravilnika je enaka vrednosti regionalnega plačila iz predpisa, ki ureja
neposredna plačila v kmetijstvu.
5.a člen
(vrednost plačilnih pravic iz nacionalne
rezerve iz naslova investicij v sektor govedoreje)
(1) Vrednost dodeljene plačilne pravice ali
povečanje vrednosti plačilne pravice iz 4.a člena tega pravilnika se določi v
skladu s 14. členom Uredbe o neposrednih plačilih v kmetijstvu (Uradni list RS,
št. 113/09, 62/10, 4/11, 81/11 in 98/11), tako da se upošteva povprečna
vrednost odobrenih posebnih premij za bike in vole v obdobju od 1. januarja
2010 do 31. decembra 2011.
(2) Sredstva iz nacionalne rezerve za
dodeljene plačilne pravice ali za povečanje vrednosti plačilnih pravic po tem pravilniku
se namenijo le za razliko, ki nastane med primerjavo obdobij v skladu s petim
odstavkom 4.a člena tega pravilnika.
(3) Povečanje vrednosti plačilnih pravic iz
tega člena se izvede tako, da se poveča vrednost regionalnega plačila plačilnim
pravicam, ki jih ima kmetijsko gospodarstvo na dan 1. oktober 2012 v registru
plačilnih pravic.
6. člen
(vlaganje zahtevkov)
(1) Upravičenci iz 2. in 3. člena tega pravilnika vložijo zahtevek za dodelitev plačilnih pravic iz nacionalne rezerve
skupaj z dokazili iz 2. oziroma 3. člena tega pravilnika najpozneje do
31. marca tekočega leta na agencijo.
(2) Agencija mora o zahtevkih iz
prejšnjega odstavka odločiti najpozneje do 30. aprila tekočega leta.
(3) Upravičenci iz prvega odstavka 4.a
člena tega pravilnika vložijo zahtevek iz osmega odstavka 4.a člena tega
pravilnika skupaj z dokazili iz šestega odstavka 4.a člena tega pravilnika
najpozneje do 31. maja 2012 na naslov: Agencija Republike Slovenije za
kmetijske trge in razvoj podeželja, Dunajska 160, 1000 Ljubljana.
(4) Ne glede na določbo prejšnjega odstavka
upravičencem ni treba prilagati dokazil, če jim je bila odobrena investicija v
objekte iz ukrepa 121 »Posodabljanje kmetijskih gospodarstev« Uredbe o ukrepih
1., 3. in 4. osi Programa razvoja podeželja Republike Slovenije za obdobje
2007–2013 (Uradni list RS, št. 94/07, 73/08 in 17/09), (v nadaljnjem besedilu:
Uredba o ukrepih 1., 3. in 4. osi PRP). Upravičenec na zahtevku iz osmega
odstavka 4.a člena označi, da je izvedel investicijo v objekte iz naslova ukrepa
121 »Posodabljanje kmetijskih gospodarstev« Uredbe o ukrepih 1., 3. in 4. osi
PRP.
(5) Zahtevek iz osmega odstavka 4.a člena
se šteje tudi kot zahtevek za izplačilo.

Priloga
1: Zahtevek za dodelitev plačilnih pravic iz nacionalne rezerve

Pravilnik o dodelitvi plačilnih pravic iz
nacionalne rezerve (Uradni list RS, št. 19/10) vsebuje naslednjo prehodno in
končni določbi:
»7. člen
(začeti
postopki)
Postopki, začeti na podlagi določb
Pravilnika o dodelitvi plačilnih pravic iz nacionalne rezerve (Uradni list RS,
št. 12/08), se končajo po določbah Pravilnika o dodelitvi plačilnih pravic iz
nacionalne rezerve (Uradni list RS, št. 12/08).
8. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o dodelitvi plačilnih pravic iz nacionalne rezerve (Uradni
list RS, št. 12/08).
9. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o dodelitvi plačilnih pravic iz nacionalne rezerve (Uradni list RS,
št. 22/12) vsebuje naslednjo končno določbo:
»KONČNA DOLOČBA
6. člen
Ta pravilnik začne veljati naslednji dan po
objavi v Uradnem listu Republike Slovenije.«.