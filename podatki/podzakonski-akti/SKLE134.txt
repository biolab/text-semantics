I
Javno podjetje za prenos električne energije sklene pogodbo o
dobavi električne energije s svojimi uporabniki pod naslednjimi pogoji: 
-       
Družbam Tovarne dušika Ruše, kot uporabniku električne energije, se
obračuna porabljena električna energija po tarifnih postavkah za prodajo
električne energije, znižanih za 27,0%. 
-       
Talumu Kidričevo, kot uporabniku električne energije, se obračuna
porabljena električna energija po tarifnih postavkah za prodajo električne
energije, znižanih za 31,0%. Takšna cena električne energije velja pri ceni
1.450 USD za tono aluminija po londonski metalni borzi (LME) in se spreminja v
odvisnosti od gibanja cene aluminija na LME. 
Gibanje cene aluminija na LME lahko vpliva na ceno električne
energije največ do -20%. 
V primeru povečanja cene aluminija na LME se cena električne
energije sorazmerno povečuje s ceno aluminija, vendar največ do višine tarifnih
postavk, določenih po tarifnem sistemu za prodajo električne energije in za
odkup električne energije od malih proizvajalcev.
II
Ta sklep začne veljati naslednji dan po objavi v Uradnem
listu Republike Slovenije in se uporablja od 1. januarja 1994.
Št. 312-05/93-1/3-8
Ljubljana, dne 23. decembra 1993.
Vlada Republike Slovenije
dr. Janez Drnovšek l. r. 
Predsednik