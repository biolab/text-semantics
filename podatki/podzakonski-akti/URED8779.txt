1. člen
(vsebina)
Ta uredba določa višino in začetek obračunavanja obveznega
prispevka za promocijo kmetijskih in živilskih proizvodov (v nadaljnjem
besedilu: prispevek) za zavezance iz sektorja pridelave in predelave sadja (v
nadaljnjem besedilu: sektor sadja) za obdobje 2024–2026.
2. člen
(višina prispevka od sadja za pridelavo)
(1) Zavezanec za prispevek od sadja za pridelavo je nosilec
kmetijskega gospodarstva.
(2) Prispevek iz tega člena se obračuna letno za koledarska
leta 2024, 2025 in 2026 za površine, zasajene z vsemi sadnimi vrstami, ter
znaša 20 eurov na hektar intenzivnega sadovnjaka.
3. člen
(višina prispevka od sadja za predelavo)
(1) Zavezanec za prispevek od sadja za predelavo je kupec
sadja vseh sadnih vrst.
(2) Prispevek iz tega člena se obračuna letno za koledarska
leta 2024, 2025 in 2026 ter znaša 1,50 eura na tono sadja.
4. člen
(sektorska navodila)
Ministrstvo, pristojno za kmetijstvo, gozdarstvo in prehrano,
pripravi sektorska navodila za obračun prispevka za zavezance iz sektorja sadja
in jih objavi na osrednjem spletnem mestu državne uprave najpozneje en mesec
pred dnevom začetkom obračunavanja prispevka.
5. člen
(začetek obračunavanja prispevka)
(1) Prispevek za zavezance iz sektorja sadja se začne
obračunavati prvi dan naslednjega meseca po objavi naznanila o prejetju
odločitve Evropske komisije o združljivosti sheme državne pomoči za promocijo z
notranjim trgom in se obračunava do 31. decembra 2026.
(2) Minister, pristojen za kmetijstvo, gozdarstvo in
prehrano, objavi naznanilo iz prejšnjega odstavka v Uradnem listu Republike
Slovenije.
KONČNA DOLOČBA
6. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00704-242/2023
Ljubljana, dne 15. junija 2023
EVA 2023-2330-0025
Vlada Republike Slovenije
dr. Robert Golob
predsednik