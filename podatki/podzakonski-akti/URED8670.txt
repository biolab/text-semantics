o določitvi zneska trošarine za tobačne izdelke
1. člen
Ta uredba določa znesek trošarine za tobačne izdelke iz
sedmega odstavka 86. člena Zakona o trošarinah (Uradni list RS, št. 47/16,
92/21 in 192/21; v nadaljnjem besedilu: ZTro-1) ter znesek specifične trošarine
in stopnjo proporcionalne trošarine za cigarete, izračunanih na podlagi tehtane
povprečne drobnoprodajne cene cigaret, ter ugotavlja tehtano povprečno
drobnoprodajno ceno cigaret.
2. člen
Trošarina znaša za:
1.     
cigarete: najmanj 60 % tehtane povprečne drobnoprodajne cene enega
zavojčka cigaret, sproščenih v porabo, vendar do 30. aprila
2023 najmanj 131 eurov, od 1. maja 2023
najmanj 136 eurov in od 1. novembra 2023
najmanj 141 eurov za 1.000 kosov iz razreda tehtane povprečne drobnoprodajne
cene cigaret;
2.     
cigare in cigarilose: do 30. aprila
2023 6,4 % od drobnoprodajne cene, vendar najmanj 51 eurov, od 1. maja 2023 6,4 % od drobnoprodajne cene, vendar
najmanj 54 eurov in od 1. novembra 2023 6,4 % od drobnoprodajne cene, vendar najmanj
56 eurov za 1.000 kosov;
3.     
drobno rezani tobak: do 30. aprila
2023 37 % od drobnoprodajne cene in 51 eurov, vendar najmanj 109 eurov, od 1. maja 2023 38 % od drobnoprodajne cene in 54
eurov, vendar najmanj 114 eurov in od 1. novembra
2023 38 % od drobnoprodajne cene in 56 eurov, vendar najmanj 119 eurov za en
kilogram;
4.     
drug tobak za kajenje: do 30. aprila
2023 51 eurov, od 1. maja 2023 54 eurov
in od 1. novembra 2023 56 eurov za en
kilogram;
5.     
tobak za segrevanje: do 30. aprila
2023 110 eurov, od 1. maja 2023 116 eurov
in od 1. novembra 2023 122 eurov za en
kilogram tobaka v polnilu;
6.     
elektronske cigarete: do 30. aprila
2023 0,19 eura, od 1. maja 2023 0,21 eura
in od 1. novembra 2023 0,23 eura za en
mililiter tekočine, ki vsebuje nikotin, ter do 30. aprila
2023 0,09 eura, od 1. maja 2023 0,10 eura
in od 1. novembra 2023 0,11 eura za en
mililiter tekočine, ki ne vsebuje nikotina.
3. člen
Tehtana povprečna drobnoprodajna cena cigaret za leto 2022
znaša 4,13 eura za zavojček dvajsetih cigaret.
4. člen
(1) Specifična
trošarina za cigarete znaša: do 30. aprila
2023 84,12 eura, od 1. maja 2023 86,62
eura in od 1. novembra 2023 89,12 eura za
1.000 kosov cigaret.
(2) Proporcionalna trošarina za cigarete znaša: do 30. aprila 2023 22,70 %, od 1. maja 2023 23,91 % in od 1. novembra 2023 25,12 % od drobnoprodajne cene
zavojčka cigaret.
5. člen
Ne glede na prejšnji člen se za cigarete, katerih
drobnoprodajna cena je nižja od 4,13 eura za zavojček dvajsetih cigaret, do 30. aprila 2023 plačuje trošarina v višini 131
eurov, od 1. maja 2023 136 eurov in od 1. novembra 2023 141 eurov za 1.000 kosov
cigaret.
6. člen
Drobnoprodajna cena za posamezno vrsto tobačnih izdelkov, ki
jo določi proizvajalec oziroma imetnik trošarinskega skladišča oziroma
pooblaščeni ali začasno pooblaščeni prejemnik oziroma uvoznik (v nadaljnjem
besedilu: zavezanec), velja za celotno območje Republike Slovenije, razen za
prodajo v davka prostih prodajalnah pri letih ali plovbi v tretjo državo.
PREHODNI IN KONČNI DOLOČBI
7. člen
Zavezanec plača trošarino v znesku iz te uredbe za tobačne
izdelke, ki jih sprosti v porabo od vključno 1. januarja 2023 oziroma 1. maja 2023 oziroma 1. novembra
2023.
8. člen
Oseba iz devetega odstavka 8. člena ZTro-1 plača razliko
trošarine v skladu s predpisom, ki ureja plačevanje in razporejanje obveznih
dajatev in drugih javnofinančnih prihodkov, na prehodni davčni podračun (PDP)
države SI5601100-8881000030 z navedbo reference prejemnika, po modelu 19 v
obliki: oznaka modela 19, sklic (davčna številka plačnika-29009).
9. člen
Z dnem uveljavitve te uredbe preneha veljati Uredba o
določitvi zneska trošarine za tobačne izdelke (Uradni list RS, št. 153/21).
10. člen
Ta uredba začne veljati 1. januarja
2023.
Št. 00704-396/2022
Ljubljana, dne 1. decembra 2022
EVA 2022-1611-0113
Vlada Republike Slovenije
dr. Robert Golob
predsednik