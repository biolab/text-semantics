1.
(predmet pravilnika in slovnična enakopravnost glede spola)
S tem pravilnikom so določene:
-       
vrste diplom Visoke šole za transport in logistiko ter
-       
njihova oblika in vsebina.
V nadaljevanju uporabljeni termini za subjekte (diplomant,
diplomantka, dekan, dekanja, imetnik, imetnica, vlagatelj, vlagateljica,
upravičenec, upravičenka, izdajatelj, izdajateljica) so zapisani v moški
slovnični obliki in veljajo enakovredno za oba spola, medtem ko se pri sami
izdaji diplome uporabi oblika, ki ustreza spolu konkretne osebe.
2.
(vrste diplom)
Visoka šola za transport in logistiko izdaja diplome za
pridobitev izobrazbe prve stopnje (visokošolski strokovni študijski program)
ter druge stopnje (magistrski študijski program).
3.
(jezik diplom)
Vse diplome, ki jih Visoka šola za transport in logistiko
izdaja po tem pravilniku so sestavljene v slovenskem in angleškem jeziku, pri
čemer je veljavnost enih in drugih enaka.
4.
(diploma kot javna listina in priloga k diplomi)
Diplome, ki jih izdaja Visoka šola za transport in logistiko
so po zakonu javne listine, katerih sestavni del je tudi priloga k diplomi.
5.
(izdaja diplome)
Visoka šola za transport in logistiko (izdajatelj) izda
diplomo diplomantu po vseh opravljenih obveznostih iz študijskih programov za
pridobitev izobrazbe prve stopnje (visokošolski strokovni študijski program)
oziroma druge stopnje (magistrski študijski program).
6.
(vsebina in oblika diplome ter priloga k diplomi)
Diploma vsebuje ime in priimek diplomanta ter datum in kraj
njegovega rojstva, vrsto (visokošolski strokovni študijski program, magistrski
študijski program), ime zaključenega visokošolskega študijskega programa ter
pridobljen strokovni naziv.
Diploma vsebuje zaporedno številko diplome, ki jo določi
izdajatelj, datum diplomiranja, datum in kraj izdaje diplome, žig izdajatelja,
pri katerem je študij potekal, ter lastnoročni podpis dekana izdajatelja, pri
katerem je študij potekal, ki opravlja to funkcijo v času podelitve diplome.
Sestavni del diplome je priloga k diplomi, katere vsebino in
obliko določi minister pristojen za visoko šolstvo, in je napisana v slovenskem
in angleškem jeziku, pri čemer imata jezika enako veljavo.
Priloga k diplomi poleg predpisanih podatkov, določenih s
strani pristojnega ministra, v zgornjem desnem kotu na vsaki strani vsebuje še
ime in priimek diplomanta ter zaporedno številko diplome.
Diploma se natisne in izda na posebnem, najmanj 180 gramskem
papirju, dimenzije 210 mm krat 297 mm, z logotipom izdajatelja v zgornjem levem
kotu, suhim žigom ter z vsebino kot je določena v tem členu. Iz priloženih
vzorcev je razvidna natančnejša oblika diplome za posamezno vrsto študija.
Vzorca diplom za posamezno vrsto študija sta Priloga 1 in
Priloga 2 tega pravilnika.
7.
(nove javne listine in dvojniki javnih listin)
Izdajatelj izda novo javno listino (diplomo), bodisi po
uradni dolžnosti bodisi na zahtevo imetnika listine, če se po njeni izdaji
ugotovijo napake v imenih in številkah ter druge očitne pisne pomote in
pomanjkljivosti glede predpisane oblike.
Sklep o izdaji nove javne listine izda dekan.
V kolikor pride do izgube, uničenja ali kraje javne listine,
se na zahtevo imetnika javne listine izda njen dvojnik. Postopek vodi
izdajatelj izvirnika javne listine, ki vodi tudi uradno evidenco podatkov o
diplomantu in izdaji diplom.
Izdajatelj izda dvojnik diplome diplomantu, ki je izgubljeno,
uničeno ali odtujeno listino preklical v Uradnem listu Republike Slovenije, pod
pogojem, da iz uradnih evidenc izdajatelja izhaja, da je bil vlagatelju zahteve
kot upravičencu izdan izvirnik diplome.
Dvojnik diplome se natisne in izda ob smiselno enaki uporabi
določb, ki veljajo za diplomo po tem pravilniku, pri čemer je v zgornjem desnem
kotu dvojnika diplome izrecno zapisano, da gre za »dvojnik«.
Vsebina dvojnika diplome je, z izjemo zaporedne številke
diplome in žiga izdajatelja izvirnika diplome, identična vsebini kot velja za
samo diplomo po tem pravilniku. Namesto lastnoročnega podpisa se pri imenu in
priimku dekana, ki je opravljal funkcijo v času podelitve diplome, zapiše »l.
r.«.
Na hrbtni strani dvojnika diplome trenutni dekan podpiše
klavzulo o skladnosti podatkov dvojnika diplome s podatki evidence izdajatelja,
na podlagi katere je dvojnik diplome izdan.
Na hrbtni strani dvojnika diplome je odtisnjen žig.
V evidenco o izdanih diplomah izdajatelj vpiše podatek o
izdanem dvojniku diplome, skupaj s podatki o preklicu izvirnika navedenimi v
Uradnem listu Republike Slovenije.
8.
(končne določbe)
Natančnejša navodila za izvedbo tega pravilnika izda dekan.
Ta pravilnik se objavi v Uradnem listu Republike Slovenije in
začne veljati naslednji dan po njegovi objavi.
Ljubljana, dne 23. junija
2023
Mladenka Lukić-Walther
dekanja

Priloga
1: Diploma – diplomirana organizatorka logistike (VS)
Priloga
2: Diploma – magistrica trajnosne mobilnosti in logistike
Priloga
3: Klavzula o skladnosti podatkov dvojnika diplome s podatki iz uradne evidence