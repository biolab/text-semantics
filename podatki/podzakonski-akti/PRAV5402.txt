1. člen
Ta pravilnik določa metode in postopke ugotavljanja
skladnosti dehidriranega konzerviranega mleka, ki obsega metode vzorčenja
dehidriranega konzerviranega mleka ter metode za fizikalno-kemijske analize
dehidriranega konzerviranega mleka.
2. člen
(1) Metode vzorčenja dehidriranega konzerviranega mleka so
določene v prilogi 1 tega pravilnika. 
(2) Metode za fizikalno-kemijske analize dehidriranega
konzerviranega mleka so določene v prilogi 2 tega pravilnika. 
(3) Priloge iz prvega in drugega odstavka tega člena so
sestavni del tega pravilnika.
3. člen
(1) Poleg metod in prejšnjega člena se lahko uporabljajo tudi
druge metode vzorčenja dehidriranega konzerviranega mleka ter druge preverjene
in znanstveno utemeljene metode za fizikalno-kemijske analize dehidriranega
konzerviranega mleka. 
(2) Metode iz prejšnjega odstavka morajo biti, kjer je
mogoče, preverjene na naslednje parametre: 
-       
specifičnost, 
-       
točnost, 
-       
natančnost; ponovljivost znotraj laboratorija in obnovljivost znotraj
laboratorija ter med laboratoriji, 
-       
meja zaznave, 
-       
občutljivost, 
-       
praktičnost in uporabnost, 
-       
meja določanja, 
-       
drugi parametri po izbiri. 
(3) Vrednosti natančnosti (ponovljivosti in obnovljivosti) iz
tretje alinee prejšnjega odstavka se dobijo z med-laboratorijskim primerjalnim
preskušanjem, ter se izrazijo, v skladu z mednarodnim standardom (SIST ISO
5725) o medlaboratorijskih preskušanjih.
4. člen
Kadar so za fizikalno-kemijske analize določene različne
metode, se lahko vzorec analizira po eni od možnih metod. Preskusno poročilo iz
priloge 2 tega pravilnika mora vsebovati navedbo metode, ki je bila
uporabljena.
5. člen
Z dnem uveljavitve tega pravilnika se preneha uporabljati
pravilnik o metodah in postopkih ugotavljanja skladnosti kmetijskih pridelkov
oziroma živil (Uradni list RS, št. 84/03 in 11/04) v delu, ki se nanaša na
metode vzorčenja in fizikalno-kemijske analize dehidriranega konzerviranega
mleka.
6. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 324-01-10/2004
Ljubljana, dne 15. marca 2004.
EVA 2004-2311-0013
Minister 
za kmetijstvo, gozdarstvo in prehrano 
mag. Franc But l. r.

Priloga
1: Metode vzorčenja dehidriranega kondenziranega mleka
Priloga
2: Analitske metode dehidriranega kondenziranega mleka
* Ta pravilnik vsebinsko povzema
naslednje direktive: 
– Direktivo Sveta 85/591/EGS, v delu, ki se nanaša na
uporabo drugih preverjenih metod, 
– Direktivo Komisije 87/524/EGS, 
– Direktivo Komisije 79/1067/EGS.
 