1. člen
S tem pravilnikom se sprejme gozdnogospodarski načrt gozdnogospodarske
enote Zahodno Goričko (2001–2010), št. 13-09/2001 z dne 20. decembra 2002, ki
ga je za obdobje od 1. januarja 2001 do 31. decembra 2010 izdelal Zavod za gozdove
Slovenije, Območna enota Murska Sobota.
2. člen
Gozdnogospodarska enota Zahodno Goričko, ki meri 13.237,13
ha, se nahaja v Gozdnogospodarskem območju Murska Sobota, v občinah Kuzma,
Puconci, Rogašovci, Cankova in Grad, oziroma v katastrskih občinah Trdkova, Matjaševci,
Kuzma, Dolič, Gornji Slaveči, Vadarci, Bodonci, Sotina, Serdica, Ocinje,
Nuskova, Kramarovci, Rogašovci, Jurij, Fikšinci, Večeslavci, Pertoča, Ropoča,
Gerlinci, Krašci, Korovci, Gornji Črnci, Domajinci, Grad, Vidonci, Dolnji
Slaveči, Kovačevci, Radovci, Kruplivnik in Motovilci.
3. člen
V gozdnogospodarski enoti Zahodno Goričko je z dnem 1.
januarjem 2001 ugotovljeno naslednje stanje gozdov:
A)    
površina: 4.609,45 ha, od katere je 1.006,46 ha državnih gozdov, 2,87 ha
občinskih gozdov in 3.600,12 ha zasebnih gozdov v lasti fizičnih oseb;
B)    
lesna zaloga: 239,7 m3/ha, od tega 108,5 m3/ha iglavcev
in 131,2 m3/ha listavcev;
C)   
tekoči letni prirastek: 5,39 m3/ha, od tega 2,6 m3/ha
iglavcev in 2,79 m3/ha listavcev.
4. člen
(1) V gozdnogospodarskem načrtu gozdnogospodarske enote
Zahodno Goričko (2001–2010) je ob upoštevanju usmeritev iz gozdnogospodarskega
načrta Gozdnogospodarskega območja Murska Sobota, izdelanega za obdobje od 1.
januarja 2001 do 31. decembra 2010, ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Zahodno Goričko
določeno, da so najbolj poudarjene funkcije gozdov, ki določajo način
gospodarjenja z gozdom,
-       
proizvodne funkcije na površini 694,82 ha,
-       
ekološke funkcije na površini 48,67 ha ter
-       
socialne funkcije na površini 83,91 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Zahodno Goričko (2001–2010)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Zahodno Goričko za obdobje od 1. januarja
2001 do 31. decembra 2010 določeni naslednji ukrepi:
-       
najvišji možni posek v višini 186.966 m3, od tega 94.084 m3
iglavcev in 92.882 m3 listavcev,
-       
gojitvena dela, potrebna za ohranitev in razvoj gozdov, na površini
425,41 ha,
-       
nega mlajšega drogovnjaka na površini 10,65 ha,
-       
varstvena dela, potrebna za zaščito pred divjadjo, in sicer zaščita z
ograjo na površini 0,5 ha ter s količenjem ali tulci na površini 8,62 ha,
-       
nega habitatov prosto živečih živali, in sicer vzdrževanje travinj na
površini 18,15 ha,
-       
gradnja gozdnih vlak v dolžini 35 km.
(2) V gozdnogospodarskem načrtu gozdnogospodarske enote
Zahodno Goričko (2001–2010) so določeni ukrepi in načini njihove izvedbe tudi
na ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Zahodno Goričko v obdobju od
uveljavitve tega pravilnika do 31. decembra 2010 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Zahodno Goričko (2001–2010).
7. člen
Po en izvod gozdnogospodarskega načrta gozdnogospodarske enote
Zahodno Goričko (2001–2010) je na vpogled na sedežu Zavoda za gozdove
Slovenije, Območne enote Murska Sobota, Arhitekta Novaka 17, Murska Sobota, na
sedežu Zavoda za gozdove Slovenije, Krajevne enote Gornji Petrovci, Gornji
Petrovci 31a, Gornji Petrovci, in na Ministrstvu za kmetijstvo, gozdarstvo in
prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote
Zahodno Goričko (2001–2010).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-13-2/01/11
Ljubljana, dne 9. novembra 2004.
EVA 2003-2311-0101
Minister
za kmetijstvo,
gozdarstvo in prehrano
dr. Milan Pogačnik