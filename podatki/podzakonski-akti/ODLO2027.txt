1. člen
S tem odlokom se, zaradi zajezitve in
obvladovanja epidemije COVID-19, začasno prepoveduje izvajanje:
-       
nadzora vgrajenih sistemov aktivne požarne zaščite, kot ga določa
Pravilnik o nadzoru vgrajenih sistemov aktivne požarne zaščite (Uradni list RS,
št. 53/19),
-       
rednega tehničnega nadzora hidrantnih omrežij, kot ga določa Pravilnik o
preizkušanju hidrantnih omrežij (Uradni list RS, št. 22/95 in 102/09).
PREHODNA IN KONČNA DOLOČBA
2. člen 
(1) Prepoved iz prejšnjega člena velja do
23. aprila 2020.
(2) Veljavnost potrdil o brezhibnem
delovanju vgrajena sistema aktivne požarne zaščite (SAPZ), ki jim zaradi
prepovedi iz prve alineje prejšnjega člena poteče veljavnost od uveljavitve
tega odloka do 23. aprila 2020, se podaljša do 23. maja 2020.
(3) Redni tehnični nadzori hidrantnih
omrežij, ki se, zaradi prepovedi iz druge alineje prejšnjega člena, ne morejo
opraviti od uveljavitve tega odloka do 23. aprila 2020, se opravijo najkasneje
do 23. maja 2020.
3. člen 
Ta odlok začne veljati 23. marca 2020 ob
00.00 uri.
Št. 00718-3/2020
Ljubljana, dne 20. marca 2020
EVA 2020-1911-0003
Vlada Republike Slovenije
Janez Janša
predsednik