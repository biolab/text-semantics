1. člen
(vsebina)
Ta uredba določa seznam z natančno navedbo funkcij iz
tretjega odstavka 66. člena Zakona o preprečevanju pranja denarja in
financiranja terorizma (Uradni list RS, št. 48/22 in 145/22; v nadaljnjem
besedilu: ZPPDFT-2), ki se v Republiki Sloveniji štejejo kot vidni javni
položaj.
2. člen
(seznam funkcij)
Funkcije, ki se v Republiki Sloveniji štejejo kot vidni javni
položaj, so:
1.     
v okviru točke a) tretjega odstavka 66. člena ZPPDFT-2:
- 
predsednik države,
- 
predsednik vlade,
- 
minister,
- 
državni sekretar;
2.     
v okviru točke b) tretjega odstavka 66. člena ZPPDFT-2:
- 
poslanec Državnega zbora Republike Slovenije,
- 
član Državnega sveta Republike Slovenije;
3.     
v okviru točke c) tretjega odstavka 66. člena ZPPDFT-2:
- 
predsednik politične stranke,
- 
član izvršilnega organa politične stranke na državni ravni;
4.     
v okviru točke č) tretjega odstavka 66. člena ZPPDFT-2:
- 
sodnik Vrhovnega sodišča Republike Slovenije,
- 
sodnik Ustavnega sodišča Republike Slovenije;
5.     
v okviru točke d) tretjega odstavka 66. člena ZPPDFT-2:
- 
predsednik Računskega sodišča Republike Slovenije,
- 
namestnik predsednika Računskega sodišča Republike Slovenije,
- 
guverner Banke Slovenije,
- 
viceguverner Banke Slovenije;
6.     
v okviru točke e) tretjega odstavka 66. člena ZPPDFT-2:
- 
veleposlanik in vodja konzulata (vključno s častnim konzulom) ter vodja
predstavništva mednarodne organizacije v Republiki Sloveniji, kot so
opredeljeni na Seznamu diplomatskih predstavništev, konzulatov, mednarodnih
organizacij in predstavništev mednarodnih organizacij v Republiki Sloveniji
(tako imenovana diplomatska lista);
- 
visoki častnik Slovenske vojske na formacijskih dolžnostih načelnika
Generalštaba Slovenske vojske, namestnika načelnika Generalštaba Slovenske
vojske, poveljnika Poveljstva sil Slovenske vojske, poveljnika Centra vojaških
šol Slovenske vojske in poveljnika mirnodobne strukture Slovenske vojske v
tujini;
7.     
v okviru točke f) tretjega odstavka 66. člena ZPPDFT-2:
- 
član uprave ali član nadzornega sveta državnega podjetja;
8.     
v okviru točke g) tretjega odstavka 66. člena ZPPDFT-2:
- 
vodja mednarodne organizacije s sedežem v Republiki Sloveniji, vodja
institucije, organa in agencije Evropske unije v Republiki Sloveniji, kot so
opredeljeni na Seznamu diplomatskih predstavništev, konzulatov, mednarodnih
organizacij in predstavništev mednarodnih organizacij v Republiki Sloveniji
(tako imenovana diplomatska lista), ter njihovi namestniki.
KONČNA DOLOČBA
3. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00704-156/2023
Ljubljana, dne 28. junija 2023
EVA 2022-1611-0096
Vlada Republike Slovenije
dr. Robert Golob
predsednik