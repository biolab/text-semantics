Besedilo sklepa Pridružitvenega sveta št. UE-SI 959/99 z dne
29. 4. 1999 in prilog se v slovenskem besedilu glasi:
PRIDRUŽITVENI SVET
je upošteval Evropski sporazum o pridružitvi
med Republiko Slovenijo na eni strani ter Evropskimi skupnostmi in njihovimi državami
članicami, ki delujejo v okviru Evropske unije, na drugi strani1, še zlasti pa
njegov 106. člen, in je glede na to, da v skladu s 106. členom Evropskega
sporazuma in njegove Priloge XI Slovenija lahko sodeluje v okvirnih programih,
posebnih programih, projektih in drugih dejavnostih Skupnosti predvsem na področjih
usposabljanja, mladine in izobraževanja, ter glede na to, da v skladu z omenjenim
členom določila in pogoje za sodelovanje Slovenije pri teh dejavnostih določa
Pridružitveni svet,
SKLENIL
1. člen
Slovenija bo pod pogoji, določenimi v Prilogah I in II, ki sta
sestavni del tega sklepa, sodelovala v programih Skupnosti Leonardo da Vinci,
Mladi za Evropo in Socrates.
2. člen
Ta sklep velja, dokler trajajo programi.
3. člen
Ta sklep začne veljati prvi dan
tistega meseca, ki sledi mesecu njegovega sprejema.
Podpisano, dne 29. aprila 1999.
Za Pridružitveni svet
Predsedujoči
Joschka Fischer l. r.
Št. 901-08/98
Ljubljana, dne 27. septembra 1999.
Vlada Republike Slovenije
Generalna sekretarka
Nevenka Črešnar Pergar l. r.

Priloga l: Določila
in pogoji za sodelovanje Slovenije v programih Leonardo da Vinci, Mladi za
Evropo in Socrates
Priloga ll: Finančni
prispevek Slovenije za programe Leonardo da Vinci, Socrates in Mladi za Evropo
_____________________
1 Uradni list L 51,
26. 2. 1999, str. 3