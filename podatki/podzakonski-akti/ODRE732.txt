1. člen
S to odredbo se določajo zaokrožena turistična območja na
posameznem območju, na katerem se prirejajo posebne igre na srečo.
2. člen
Zaokrožena turistična območja obsegajo teritorij ene ali več
občin.
3. člen
V posamezna zaokrožena turistična območja se uvrstijo
naslednje občine:
-       
v 1. zaokroženo turistično območje se uvrstijo občine: Nova gorica,
Bovec, Kobarid, Tolmin, Cerkno, Kanal, Brda, Idrija, Šempeter–Vrtojba,
Miren–Kostanjevica, Komen, Ajdovščina, Vipava in Postojna; 
-       
v 2. zaokroženo turistično območje se uvrstijo občine: Sežana, Divača in
Hrpelje–Kozina; 
-       
v 3. zaokroženo turistično območje se uvrstijo občine: Piran, Izola in
Koper; 
-       
(razveljavljena);
-       
(razveljavljena);
-       
v 6. zaokroženo turistično območje se uvrstijo občine: Mestna občina
Maribor, Pesnica in Šentilj; 
-       
v 7. zaokroženo turistično območje se uvrsti Mestna občina Novo mesto; 
-       
v 8. zaokroženo turistično območje se uvrsti Občina Rogaška Slatina; 
-       
v 9. zaokroženo turistično območje se uvrsti Mestna občina Ljubljana;
-       
v 10. zaokroženo turistično območje se uvrsti Občina Brežice;
-       
v 11. zaokroženo turistično območje se uvrsti Občina Moravske Toplice;
-       
v 12. zaokroženo turistično območje se uvrsti Mestna občina Kranj;
-       
v 13. zaokroženo turistično območje se uvrsti Mestna občina Celje; 
-       
v 14. zaokroženo turistično območje se uvrsti Občina Radenci; 
-       
v 15. zaokroženo turistično območje se uvrsti Občina Prevalje.
4. člen
Nova zaokrožena turistična območja se bodo določala ob
podelitvi koncesij za prirejanje posebnih iger na srečo.

Odredba o določitvi zaokroženih turističnih
območij za potrebe posebnih iger na srečo (Uradni list RS, št. 67/95) vsebuje naslednjo končno določbo:
»5. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba o dopolnitvi odredbe o določitvi
zaokroženih turističnih območij za potrebe posebnih iger na srečo (Uradni list
RS, št. 21/97) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba o spremembah in dopolnitvah odredbe o
določitvi zaokroženih turističnih območij za potrebe posebnih iger na srečo
(Uradni list RS, št. 68/99) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba o dopolnitvah odredbe o določitvi
zaokroženih turističnih območij za potrebe posebnih iger na srečo (Uradni list
RS, št. 91/01) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu RS.«.

Odločba o razveljavitvi drugega odstavka 74.
člena zakona o igrah na srečo ter četrte in pete alinee 3. člena odredbe o
določitvi zaokroženih turističnih območij za potrebe posebnih iger na srečo
(Uradni list RS, št. 54/02) v zvezi z razveljavitvijo četrte
in pete alienee 3. člena odredbe določa:
»3. Določbi četrte in pete alinee 3. člena odredbe o
določitvi zaokroženih turističnih območij za potrebe posebnih iger na srečo
(Uradni list RS, št. 67/95, 21/97, 68/99 in 91/01) se razveljavita.
Razveljavitev začne učinkovati tri mesece po uveljavitvi zakonske ureditve, s katero
bodo določeni vsebinski kriteriji za določitev zaokroženih turističnih območij,
oziroma najkasneje tri mesece po izteku roka iz prejšnje točke.«.

Pravilnik o dopolnitvi odredbe o določitvi
zaokroženih turističnih območij za potrebe posebnih iger na srečo (Uradni list
RS, št. 111/02) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.