1. Postopek o dovolitvi izvzetja iz določb, ki urejajo
dostop tretjih oseb, za novi povezovalni 110 kV vod za izmenični tok električne
energije »Dekani – Žavlje« vlagateljev družbe Holding Slovenske Elektrarne
d.o.o., Koprska ulica 92, 1000 Ljubljana, E3, energetika, ekologija,
ekonomija, d.o.o., Erjavčeva ulica 24, 5000 Nova Gorica, in Adria Link S.r.L.,
Via Michelangelo Buonarroti 10, Goricia, končan z odločbama Agencije za
energijo št. 143-1/2013-8/106 z dne 20. 10. 2014, in
št. 143-1/2013-17/106 z dne 16. 4. 2019, se obnovi po uradni
dolžnosti, in sicer v takem obsegu, da se glede na Sklep Evropske komisije,
št. C(2021) 557 z dne 28. 1. 2021 ugotovijo novi roki za začetek
izgradnje novega povezovalnega voda in za začetek obratovanja novega
povezovalnega voda.
2. Posebni stroški v zvezi z izdajo tega sklepa niso
nastali.
ODLOČBA
1. Sklep in odločba Agencije za energijo, oba
št. 143-1/2013-17/106 z dne 16. 4. 2019, se razveljavita.
2. V izreku odločbe Agencije za energijo
št. 143-1/2013-8/106 z dne 20. 10. 2014 se spremeni 2.1 točka,
ki se po novem glasi: »Vlagatelji so dolžni v skladu z osmim odstavkom
63. člena Uredbe (ES) št. 2019/943 Evropskega parlamenta in Sveta z
dne 5. junija 2019 o notranjem trgu električne energije najkasneje do
30. 6. 2022 začeti z izgradnjo novega povezovalnega voda in začeti z
obratovanjem novega povezovalnega voda najkasneje do 31. 12. 2023.«.
Preostale točke izreka odločbe Agencije za energijo
št. 143-1/2013-8/106 z dne 20. 10. 2014 ostanejo nespremenjene.
3. Posebni stroški v zvezi z izdajo te odločbe niso
nastali.
Št. 143-1/2013-25/106
Maribor, dne 23. marca 2021
Mag. Duška Godina
direktorica