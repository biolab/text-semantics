I. SPLOŠNA DOLOČBA
1. člen
(vsebina)
Ta pravilnik določa vsebino in način vodenja evidence o
pridelavi, predelavi, negi oziroma prometu vina in drugih proizvodov iz grozdja
in vina (v nadaljnjem besedilu: vino in drugi proizvodi) in vsebino spremnega
dokumenta, potrebnega za promet z vinom in drugimi proizvodi (v nadaljnjem
besedilu: spremni dokument) za izvajanje: 
-       
Uredbe Sveta (ES) št. 1234/2007 z dne 22. oktobra 2007 o vzpostavitvi
skupne ureditve kmetijskih trgov in o posebnih določbah za nekatere kmetijske
proizvode (Uredba o enotni SUT) (UL L št. 299 z dne 16. 11. 2007, str. 1),
zadnjič spremenjene z Uredbo Sveta (ES) št. 491/2009 z dne 25. maja 2009 o
spremembi Uredbe (ES) št. 1234/2007 o vzpostavitvi skupne ureditve kmetijskih
trgov in o posebnih določbah za nekatere kmetijske proizvode (Uredba o enotni
SUT) (UL L št. 154 z dne 17. 6. 2009, str. 1), 
-       
Uredbe Komisije (ES) št. 555/2008 z dne 27. junija 2008 o določitvi
podrobnih pravil za izvajanje Uredbe Sveta (ES) št. 479/2008 o skupni ureditvi
trga za vino glede podpornih programov, trgovine s tretjimi državami in obsega
vinogradniških površin ter o izvajanju nadzora v vinskem sektorju (UL L št. 170
z dne 30. 6. 2008, str. 1), zadnjič spremenjene z Uredbo Komisije (ES) št.
702/2009 z dne 3. avgusta 2009 o spremembi in popravku Uredbe (ES) št. 555/2008
o določitvi podrobnih pravil za izvajanje Uredbe Sveta (ES) št. 479/2008 o
skupni ureditvi trga za vino glede podpornih programov, trgovine s tretjimi
državami in obsega vinogradniških površin ter o izvajanju nadzora v vinskem
sektorju (UL L št. 202 z dne 4. 8. 2009, str. 5), (v nadaljnjem besedilu:
Uredba 555/2008/ES) in 
-       
Uredbe Komisije (ES) št. 436/2009 z dne 26. maja 2009 o podrobnih
pravilih za uporabo Uredbe Sveta (ES) št. 479/2008 glede registra vinogradov,
obveznih prijav ter zbiranja informacij za spremljanje trga, dokumentov, ki
spremljajo prevoz proizvodov in evidenc, ki se vodijo v vinskem sektorju (UL L
št. 128 z dne 27. 5. 2009, str. 15; v nadaljnjem besedilu: Uredba 436/2009/ES).
II. KLETARSKA EVIDENCA
2. člen
(dolžnost vodenja kletarske evidence)
(1) Pridelovalci vina in drugih proizvodov, ki so vpisani v
register pridelovalcev grozdja in vina (v nadaljnjem besedilu: register) in so
v skladu s predpisom, ki ureja register, dolžni prijavljati pridelek vina in
drugih proizvodov, morajo za celoten pridelek voditi evidenco o pridelavi,
predelavi, negi oziroma prometu vina in drugih proizvodov (v nadaljnjem
besedilu: kletarska evidenca). 
(2) Kletarsko evidenco morajo voditi tudi gostinski obrati,
ki nudijo vino, ki ni originalno polnjeno. 
(3) Ne glede na določbe prvega odstavka tega člena kletarske
evidence ni treba voditi pridelovalcem, ki so v register vpisani le za
dejavnost pridelave grozdja ali za dejavnost storitvenega polnjenja vina. 
(4) Drugim fizičnim in pravnim osebam, ki niso vpisane v
register in skladiščijo ali dajejo v promet le vino in druge proizvode, ki so
originalno polnjeni, kletarske evidence ni treba voditi, vendar morajo
zagotoviti, da je kadarkoli na podlagi drugih evidenc in dokumentov mogoče
preveriti dobavljene in prodane količine ter zaloge vina in drugih proizvodov.
3. člen
(način vodenja kletarske evidence)
(1) Kletarska evidenca se vodi v skladu s Poglavjem III
Naslova III Uredbe 436/2009/ES. Vodi se v pisni obliki ali na elektronskem
mediju, in sicer posebej za vsak kraj pridelave, predelave ali skladiščenja
vina in drugih proizvodov. 
(2) Za izvajanje tretjega odstavka 40. člena Uredbe
436/2009/ES morajo imeti vsebniki, v katerih se hranijo vino in drugi
proizvodi, ustrezno označen volumen in identifikacijsko oznako.
4. člen
(vpisovanje podatkov v kletarsko evidenco)
(1) Za vsak pridelek vina in drugih proizvodov, ki ima v
registru svojo identifikacijsko številko, se v kletarski evidenci posebej
vpišejo podatki o izvedenih postopkih ter o dobavi in odpremi. 
(2) Za pridelek grozdja se v kletarsko evidenco vpiše tudi
podatek o sladkorni stopnji grozdja ob trgatvi. 
(3) Izgube vina in drugih proizvodov zaradi predelovalnih
postopkov, sprememb kategorij proizvodov ali izhlapevanja med skladiščenjem
lahko znašajo največ v višini običajnega primanjkljaja, določenega za vino in
druge proizvode v predpisu, ki ureja stopnje običajnega odpisa blaga v
proizvodnji pijač. 
(4) Podatke iz tega člena je treba v kletarsko evidenco
vpisati v rokih, določenih v 45. členu Uredbe 436/2009/ES, oziroma najpozneje v
desetih dneh po postopku, prejemu oziroma pošiljanju, če jih je mogoče
preveriti iz druge dokumentacije. 
(5) Podatki, vpisani v kletarsko evidenco v skladu s tem
členom, se morajo ujemati z vsakoletno prijavo zalog v register.
III. SPREMNI DOKUMENTI
5. člen
(potrditev zaščitene označbe porekla ali zaščitene
geografske označbe)
(1) Za prevoz vina in drugih proizvodov s poreklom v
Republiki Sloveniji, namenjenih na ozemlje drugih držav članic Evropske unije
ali za izvoz v tretje države, ki se začne na ozemlju Republike Slovenije, je
pristojni organ za potrditev zaščitene označbe porekla ali zaščitene geografske
označbe organizacija za oceno vina, ki je pooblaščena v skladu z zakonom, ki
ureja vino. Spremni dokument potrdi na podlagi odločbe o ocenitvi vina ali
drugih proizvodov. 
(2) Za prevoz vina in drugih proizvodov s poreklom v
Republiki Sloveniji, ki se začne in konča na ozemlju Republike Slovenije, je
pristojni organ za potrditev zaščitene označbe porekla ali zaščitene geografske
označbe upravna enota, kjer je pridelovalec vina ali drugih proizvodov vpisan v
register.
6. člen
(posebne določbe za prevoz na ozemlju Republike Slovenije)
(1) Za prevoz vina in drugih proizvodov s poreklom v
Republiki Sloveniji, ki se začne in konča na ozemlju Republike Slovenije, mora
spremni dokument vsebovati podatke iz priloge VI Uredbe 436/2009/ES in je lahko
pripravljen na obrazcu, ki je priloga tega pravilnika. Spremni dokument iz tega
člena je sestavljen iz izvirnika in dveh kopij. 
(2) Ne glede na določbe prejšnjega odstavka se za vino in
druge proizvode, ki so originalno polnjeni, kot spremni dokument lahko
upoštevajo navedbe na etiketi, skupaj z dokumentacijo, ki spremlja pošiljko, če
vsebuje najmanj naslednje podatke: 
-       
ime in naslov pošiljatelja, 
-       
ime in naslov prejemnika, 
-       
številko dokumenta, 
-       
datum priprave dokumenta in datum prevoza, če datuma nista enaka, 
-       
opis pridelka oziroma proizvoda, ki se prevaža, 
-       
količino pridelka oziroma proizvoda, ki se prevaža. 
(3) Ne glede na določbe prvega odstavka tega člena se za vino
in druge proizvode, ki se prevažajo med dvema obratoma istega pridelovalca ali
pa se prevažajo za namen pridelave vina, predelave, skladiščenja ali
stekleničenja in ne zamenjajo lastnika, kot spremni dokument lahko uporabi
dokumentacija iz prejšnjega odstavka. 
(4) Spremni dokument iz prvega odstavka tega člena pred
nameravanim prevozom izpolni pridelovalec, upravna enota, kjer je pridelovalec
vpisan v register, pa ga potrdi z žigom, datumom in podpisom (na izvirniku in
kopijah spremnega dokumenta). Spremni dokument se potrdi le za količine
pridelka vina in drugih proizvodov, prijavljene v register. 
(5) Ne glede na prejšnji odstavek lahko upravna enota potrdi
spremne dokumente iz prvega odstavka tega člena po prijavi letnega pridelka v
register in jih pridelovalec izpolni pred prevozom, če skupna količina, na
katero se nanašajo izdani spremni dokumenti, ne presega prijave letnega
pridelka in količina na posameznem spremnem dokumentu ne presega 1000 litrov. 
(6) Spremne dokumente potrdijo upravne enote po tem, ko
pridelovalci v skladu s 7. členom tega pravilnika za preteklo vinsko leto
posredujejo upravni enoti izvirnike spremnih dokumentov za izvršene prevoze in
vrnejo neporabljene spremne dokumente.
7. člen
(prijava upravni enoti)
(1) Pri prevozu vina ali drugih proizvodov, ki niso
originalno polnjeni, s poreklom v Republiki Sloveniji, ki se začne in konča na
ozemlju Republike Slovenije, izvirnik in kopija spremnega dokumenta spremljata
vino ali drug proizvod in se vročita prejemniku, ena kopija pa ostane
pošiljatelju. Prejemnik izvirnik spremnega dokumenta najpozneje v roku enega
meseca po izvedenem prevozu posreduje upravni enoti, kjer je vpisan v register,
kar se šteje kot prijava tega vina ali drugega proizvoda v register. 
(2) Pri prodaji vina ali drugih proizvodov, ki niso
originalno polnjeni, s poreklom v Republiki Sloveniji končnemu potrošniku
(gostinstvo, direktna prodaja neposrednemu potrošniku) na ozemlju Republike
Slovenije spremlja vino ali drug proizvod kopija spremnega dokumenta, ki se
vroči prejemniku, izvirnik in druga kopija spremnega dokumenta pa ostaneta
pošiljatelju, ki mora najpozneje v roku enega meseca po izvedenem prevozu
izvirnik posredovati upravni enoti, kjer je vpisan v register. Pošiljatelji,
katerih letna prijava pridelka ne presega 10.000 litrov, lahko izvirnike
spremnih dokumentov posredujejo upravni enoti najpozneje ob naslednji prijavi
letnega pridelka.
8. člen
(prevoz končnemu potrošniku)
Če se spremni dokument uporablja za prevoz vina ali drugega
proizvoda, namenjenega končnemu potrošniku, mora biti spremnemu dokumentu
priložena tudi kopija odločbe o ocenitvi vina ali drugega proizvoda.
9. člen
(pristojni organi)
(1) Organa iz prvega in drugega odstavka 5. člena tega
pravilnika sta pristojna tudi za dodelitev referenčne številke in potrditev
spremnega dokumenta v skladu z 28. in 29. členom Uredbe 436/2009/ES. 
(2) Pristojni organ iz 33., 34. in 35. člena Uredbe 436/2009/ES
je vinarska inšpekcija.
IV. PREHODNA IN KONČNI DOLOČBI
10. člen
(prehodno obdobje)
Do 31. julija 2015 se lahko na spremnih dokumentih, ki se
uporabljajo za prevoz na ozemlju Republike Slovenije, gostota grozdnega mošta
navede v stopinjah Oechsleja.
11. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o načinu vodenja kletarske evidence in spremnih dokumentih za prevoz vina in
drugih proizvodov iz grozdja in vina (Uradni list RS, št. 51/04).
12. člen
(uveljavitev)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-320/2009
Ljubljana, dne 12. novembra 2009
EVA 2009-2311-0087
dr. Milan Pogačnik l.r. 
Minister 
za kmetijstvo, gozdarstvo in prehrano

Priloga:
Spremni dokument za prevoz vina in drugih proizvodov na ozemlju Republike
Slovenije