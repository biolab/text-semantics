I
S tem sklepom se ugotovi obstoj javne koristi za ustanovitev
služnosti v javno korist na zemljiščih ob državni meji, na katerih se opravljajo
naloge nadzora državne meje in na katerih je postavljena, nameščena in
uporabljana varovalna ograja ali druga tehnična ovira, ter da je potrebna
trajnejša in nepretrgana uporaba teh zemljišč, ki otežuje redno rabo zemljišča
in že traja dlje kot 24 mesecev.
Javna korist za ustanovitev služnosti velja tudi za
zemljišča, ki nastanejo s parcelacijo zemljišč iz točke II tega sklepa in na
katerih je postavljena, nameščena in uporabljena varovalna ograja ali druga
tehnična ovira.
II
Zemljišča iz prejšnje točke so določena v prilogi, ki je
sestavni del tega sklepa.
III
Služnost v javno korist se ustanovi do 31. julija 2028.
IV
Ta sklep začne veljati naslednji dan po objavi v Uradnem
listu Republike Slovenije.
Št. 00704-91/2022
Ljubljana, dne 9. marca 2022
EVA 2021-1711-0116
Vlada Republike Slovenije
Janez Janša
predsednik

Priloga:
Zemljišča iz točke II sklepa