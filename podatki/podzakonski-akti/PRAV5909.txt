1. člen
Ta pravilnik določa obrazec za posredovanje
podatkov, ki so potrebni za določanje vrste in količin obveznih rezerv nafte in
njenih derivatov ter za prijavo o članarini.
2. člen
Fizične in pravne osebe, ki so v posameznem
letu proizvedle ali vnesle na ozemlje Republike Slovenije več kot 25 ton
naftnih derivatov (motorni bencini, letalski bencin, letalsko gorivo na
bencinski bazi, dizelsko gorivo, ekstra lahko kurilno olje, gorilni kerozin,
letalsko gorivo na kerozinski bazi, biogoriva za
primešavanje dizelskemu gorivu in kurilna olja) predložijo Zavodu Republike
Slovenije za obvezne rezerve nafte in njenih derivatov ter ministrstvu,
pristojnemu za preskrbo, prijavo po vrstah proizvodov o vnesenih količinah
naftnih derivatov na ozemlje Republike Slovenije od katerih se lahko odštejejo
količine iznesene iz ozemlja Republike Slovenije, vendar pa morajo biti te
količine na prijavi posebej izkazane. Prijava mora biti posredovana na obrazcu
iz Priloge tega pravilnika, ki je njegov sestavni del, do petnajstega dne v
mesecu za pretekli mesec oziroma do petnajstega januarja za preteklo leto.

Priloga:
Prijava proizvedenih, vnesenih in iznesenih količin naftnih derivatov

Pravilnik o obrazcu za posredovanje podatkov,
ki so potrebni za določanje vrste in količine obveznih rezerv nafte in njenih
derivatov ter za prijavo o članarini (Uradni list RS, št. 59/04) vsebuje naslednji končni določbi:
»3. člen
Z dnem uveljavitve tega pravilnika preneha
veljati Odredba o obrazcu za posredovanje podatkov, ki so potrebni za določanje
vrste in količine obveznih rezerv nafte in njenih derivatov in za prijavo o
članarini (Uradni list RS, št. 10/00, 71/01 in 43/02).
4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o obrazcu za
posredovanje podatkov, ki so potrebni za določanje vrste in količine obveznih
rezerv nafte in njenih derivatov ter za prijavo o članarini (Uradni list RS,
št. 57/15) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi in dopolnitvi Pravilnika
o obrazcu za posredovanje podatkov, ki so potrebni za določanje vrste in
količine obveznih rezerv nafte in njenih derivatov ter za prijavo o članarini
(Uradni list RS, št. 57/19) vsebuje naslednjo končno določbo:
»KONČNA DOLOČBA
3. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.