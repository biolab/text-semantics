1. člen
Dodatek za pomoč in postrežbo se od 1. marca 2022
uskladi za 4,9 odstotka.
2. člen
Dodatek za pomoč in postrežbo za opravljanje vseh osnovnih
življenjskih potreb ter za slepe osebe in nepokretne osebe iz 100. člena Zakona
o pokojninskem in invalidskem zavarovanju (Uradni list RS, št. 96/12, 39/13,
99/13 – ZSVarPre-C, 101/13 – ZIPRS1415, 44/14 – ORZPIZ206, 85/14 – ZUJF-B,
95/14 – ZUJF-C, 90/15 – ZIUPTD, 102/15, 23/17, 40/17, 65/17, 28/19, 75/19,
139/20, 189/20 – ZFRO, 51/21, 121/21, 162/21, 196/21 – ZDOsk in 10/22) od
1. marca 2022 dalje znaša 314,70 evra.
Dodatek za pomoč in postrežbo za opravljanje večine osnovnih
življenjskih potreb ter za slabovidne osebe od 1. marca 2022 dalje znaša
157,35 evra.
Dodatek za pomoč in postrežbo uživalca pokojnine, ki
potrebuje 24-urni nadzor svojcev in obvezno strokovno pomoč za stalno izvajanje
zdravstvene nege, od 1. marca 2022 dalje znaša 451,27 evra.
3. člen
Uskladitev iz 1. člena tega sklepa se izvede po uradni
dolžnosti pri izplačilu dodatka za pomoč in postrežbo za mesec marec 2022.
KONČNA DOLOČBA
4. člen
Ta sklep začne veljati naslednji dan po objavi v Uradnem
listu Republike Slovenije.
Št. 9000-4/2022/31-2-1
Ljubljana, dne 16. februarja 2022
EVA 2022-2611-0022
Svet Zavoda za pokojninsko
in invalidsko zavarovanje Slovenije
Dušan Bavec
predsednik