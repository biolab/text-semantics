I. SPLOŠNI DOLOČBI
1. člen
Ta pravilnik predpisuje meroslovne in z
njimi povezane tehnične zahteve, ki jih morajo izpolnjevati hladilne posode za
mleko (bazenski hladilniki), mlekomeri in merilne posode.
Ta pravilnik se označi s skrajšano oznako
MP – 38.
2. člen
Hladilne posode za mleko (bazenski
hladilniki), mlekomeri in merilne posode (v nadaljnjem besedilu: merila) so
posode, ki se uporabljajo za določanje prostornine mleka in drugih tekočih
živil.
II. MEROSLOVNE ZAHTEVE
3. člen
Merila morajo imeti nazivne vrednosti med
10 dm3 do 20000 dm3.
Meje največjega dopustnega pogreška merila
(v nadaljnjem besedilu: NDP) so ± 1,5 % nazivne prostornine merila pri
referenčnih pogojih za mlekomere in ± 0,5 % nazivne prostornine pri referenčnih
pogojih za bazenske hladilnike in ostale merilne posode.
Minimalna dovoljena prostornina merjenja je
prostornina, pri kateri 0,3 % NDP povzroči spremembo v višini tekočine za
najmanj 1 mm.
4. člen
Referenčni pogoj, pri katerih se določajo
meje NDP je referenčna temperatura 20 °C,
5. člen
Merila morajo biti sestavljena iz najmanj
naslednjih osnovnih delov:
-      
ustrezno oblikovanega merilnega telesa (valj,
kad, kvader in druge primerne oblike),
-      
kovinske letve z merilno skalo in
-      
libele na bazenskih hladilnikih in merilnih
posodah.
6. člen
Nazivna
prostornina merila oziroma nazivna vrednost razdelka na kovinski letvi z
merilno skalo mora biti izražena v obliki 1 x 10n, 2 x 10n, ali 5 x 10n dm3 (l) ali m3 (l), kjer je n celo število
(pozitivno, negativno ali ničla).
7. člen
Širina kovinske letve za merilno skalo ne
sme biti manjša od 30 mm. Črte, ki označujejo razdelke, in številke morajo biti
na kovinsko letev jasno in enotno vrezane ali vtisnjene.
Vsaka deseta črta mora segati do polovice širine
kovinske letve. Dolžina drugih črt mora biti enaka tretjini širine kovinske
letve. Razmik med dvema črtama, ki označujeta en razdelek, ne sme biti manjši
od 1,5 mm.
Merilna skala mora biti označena z litri
(oziroma dm3).
Merilna skala je lahko označena tudi v
dolžinskih enotah, z najmanjšim razdelkom 1 mm. V tem primeru je obvezna
uporaba ustreznih preračunskih tabel.
8. člen
Merila morajo biti izdelana iz nerjavečega
jekla ali iz drugih podobnih materialov.
III. NAPISI IN OZNAKE
9. člen
Ploščica z napisi in oznakami na merilu
mora biti izdelana tako, da se nanjo lahko vtisne žig z oznako overitve.
Prostor za merilno oznako mora biti tudi na merilni letvi.
10. člen
Napisi in oznake morajo biti v slovenskem
jeziku.
Napisi in oznake morajo biti jasni, dobro
vidni pri pogojih normalne uporabe in napisani tako, da jih ni mogoče
izbrisati, zamenjati ali sneti, ne da bi se med odstranitvijo trajno
poškodovali.
11. člen
Napisi in oznake morajo biti na merilih na
vidnem mestu in morajo vsebovati:
-      
firmo oziroma ime ali znak proizvajalca,
-      
serijsko številko in leto izdelave,
-      
uradno oznako tipa merila
-       nazivno prostornino merila (v obliki: V=
dm3 (m3 ali litrih) pri 20 °C)
-      
minimalno merljivo količino tekočine pri
bazenskih hladilnikih in drugih merilnih posodah
-      
ime tekočine ali skupine tekočin, ki se lahko
merijo.
Serijska številka merila mora biti tudi na
merilni letvi, če je merilna letev označena v prostorninskih enotah.
IV. UGOTAVLJANJE SKLADNOSTI
12. člen
Za mlekomere in merilne posode je obvezna
odobritev tipa in prva overitev, za bazenske hladilnike pa prva overitev.
Preskus pri odobritvi tipa in prva overitev
vključuje meroslovni pregled, s katerim se ugotavlja, ali merila izpolnjujejo
zahteve tega pravilnika.
NDP za prve overitve mlekomerov je ± 1 %,
za bazenske hladilnike in ostale merilne posode pa ± 0,5 %.
V. REDNE IN IZREDNE OVERITVE
13. člen
Za merila so obvezne redne in izredne
overitve.
Redne in izredne overitve vključujejo
meroslovni pregled, s katerim se ugotavlja, ali merila izpolnjujejo zahteve
tega pravilnika.
NDP za redne in izredne overitve so enaki
NDP iz 5. člena tega pravilnika.
Rok za redne overitve mlekomerov je 2 leti.
Rok za redne overitve bazenskih hladilnikov
je 5 let.
Rok za redne overitve ostalih meril je 2
leti.

Pravilnik o meroslovnih zahtevah za hladilne
posode za mleko (bazenske hladilnike), mlekomere in merilne posode (Uradni list
RS, št. 26/02)
vsebuje naslednjo prehodno in končno določbo:
»VI. PREHODNA IN KONČNA DOLOČBA
14. člen
Mlekomeri, ki imajo na dan uveljavitve tega
pravilnika veljavno odobritev tipa in prvo overitev na podlagi pravilnika o
metroloških pogojih za hladilne posode za mleko (bazenske hladilnike),
mlekomere in merilne posode (Uradni list SFRJ, št. 29/91), se smejo dajati v
redno oziroma izredno overitev po tem pravilniku, vendar najdlje do 31.
decembra 2008, če izpolnjujejo zahteve, ki se nanašajo na NDP iz 13. člena tega
pravilnika.
Merilne posode in bazenski hladilniki, ki
imajo na dan uveljavitve tega pravilnika veljavno odobritev tipa in prvo
overitev na podlagi pravilnika o metroloških pogojih za hladilne posode za
mleko (bazenske hladilnike), mlekomere in merilne posode (Uradni list SFRJ, št.
29/91), se smejo dajati v redno oziroma izredno overitev po tem pravilniku, če
izpolnjujejo zahteve, ki se nanašajo na NDP iz 13. člena tega pravilnika in če
imajo označeno minimalno merljivo prostornino iz 3. člena tega pravilnika in
libelo iz 5. člena tega pravilnika.
15. člen
Z dnem, ko začne veljati ta pravilnik, se
preneha uporabljati pravilnik o metroloških pogojih za hladilne posode za mleko
(bazenske hladilnike), mlekomere in merilne posode (Uradni list SFRJ, št.
29/91).
16. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o meroslovnih zahtevah za hladilne posode za mleko (bazenske
hladilnike), mlekomere in merilne posode (Uradni list RS, št. 114/03) vsebuje naslednjo prehodno in
končno določbo:
»2. člen
Bazenski hladilniki, ki so na dan
uveljavitve tega pravilnika v uporabi in nimajo prve overitve, so lahko dani v
redno oziroma izredno overitev do konca leta 2010, če izpolnjujejo meroslovne
zahteve ter zahteve glede napisov in oznak, določene s pravilnikom o
meroslovnih zahtevah za hladilne posode za mleko (bazenske hladilnike),
mlekomere in merilne posode.
3. člen
Ta pravilnik začne veljati petnajsti dan po
objavi v Uradnem listu Republike Slovenije.«.