1. člen
S tem sklepom se določajo oblika, vsebina
in postopek za izdajo diplom in potrdil o drugih oblikah izobraževanja.
2. člen
Visoka poslovna šola ERUDIO izdaja
naslednje diplome in potrdila o izobraževanju:
-       
diplome,
-       
dvojnike diplom.
Listine iz prvega odstavka so javne
listine.
Javne listine so tudi potrdila o
opravljenih izpitih, ki jih študentom ali diplomantom izdaja VPŠE.
Visoka poslovna šola ERUDIO izdaja tudi
potrdila o opravljenih obveznostih v neformalnih programih za izpopolnjevanje.
3. člen
Diploma se izda po opravljenih obveznostih
študijskega programa za pridobitev izobrazbe na posebnem papirju s slepim
žigom.
4. člen
Visoka poslovna šola ERUDIO izdaja diplome
in priloge k diplomam o zaključenih študijskih programih prve stopnje.
Sestavni del diplome je »Priloga k
diplomi«.
Sestavine obrazca Priloga k diplomi v
slovenskem in angleškem jeziku so opredeljene v Pravilniku o prilogi k diplomi,
ki ga sprejme minister, pristojen za visoko šolstvo (Uradni list RS, št. 56/07
ter 39/12).
5. člen
Diploma vsebuje:
-       
polno ime VPŠE,
-       
ime akreditiranega študijskega programa,
-       
stopnjo pridobljene izobrazbe,
-       
pridobljen strokovni naslov,
-       
ime in priimek kandidata ter datum, kraj in državo njegovega rojstva.
Diploma ima zaporedno številko, datum
diplomiranja, datum izdaje, žig VPŠE, ter podpis dekana/nje.
6. člen
Diploma je oblikovana v skladu s celostno
grafično podobo VPŠE.
Diploma se izdaja na papirju dimenzije 210
mm x 297 mm in besedilo, kot je prikazano v prilogi.
7. člen
Po opravljenih obveznostih javno veljavnega
programa za pridobitev izobrazbe, izda VPŠE udeležencem potrdilo, ki je javna
listina.
8. člen
Potrdilo po programih iz prejšnjega člena
vsebuje:
-       
polno ime VPŠE,
-       
ime in priimek udeleženca,
-       
državo, kraj in datum rojstva udeleženca,
-       
datum, ko je opravil udeleženec vse obveznosti po programu,
-       
trajanje v številu ur programa ter
-       
ovrednotenje programa v številu kreditnih točk po sistemu ECTS.
Potrdilo o opravljenih obveznostih javno
veljavnega študijskega programa za pridobitev izobrazbe vsebuje tudi podatke o
naslovu in stopnji študijskega programa.
Potrdilo vsebuje še zaporedno številko in
datum izdaje potrdila ter suhi pečat VPŠE. Potrdilo ima podpis dekana/dekanje.
9. člen
Oblika in papir potrdila iz prejšnjega
člena tega sklepa sta določena s celostno grafično podobo VPŠE.
10. člen
Visoka poslovna šola ERUDIO izdaja potrdila
o opravljenih obveznostih v neformalnih programih za izpopolnjevanje.
Potrdilo iz prvega odstavka tega člena
vsebuje:
-       
polno ime VPŠE,
-       
naslov programa izpopolnjevanja,
-       
trajanje izpopolnjevanja,
-       
podatke o udeležencu,
-       
zaporedno število potrdila,
-       
datum izdaje potrdila,
-       
žig VPŠE.
Potrdilo ima podpis dekana ali direktorice.
To potrdilo ni javna listina.
11. člen
O izdanih diplomah in potrdilih VPŠE vodi
posebno evidenco v skladu z zakonom in s posebnimi predpisi.
12. člen
VPŠE izda dvojnik diplome diplomantu, ki je
ustrezno preklical izgubljeno, uničeno ali odtujeno diplomo, če je iz evidence,
ki jo vodi VPŠE razvidno, da mu je bil po končanih študijskih obveznostih izdan
izvirnik diplome.
Dvojnik diplome se izda na papirju, ki se v
danem trenutku uporablja za izdajo diplom VPŠE, s tem da je v gornjem desnem
kotu na prvi strani napisano, da gre za dvojnik.
Na prvi strani dvojnika diplome se z izjemo
zaporedne številke navedejo podatki, ki jih mora po tem pravilniku vsebovati
diploma, s tem da se namesto lastnoročnega podpisa pri imenih podpisnikov
zapiše »l.r.«
Na hrbtni strani dvojnika trenutni
dekan/dekanja VPŠE podpiše klavzulo o skladnosti podatkov dvojnika s podatki
evidence, na temelju katere se dvojnik diplome izdaja. Na hrbtni strani
dvojnika diplome se odtisne pečat VPŠE.
V evidenco izdanih diplom se vpiše podatke
o izdanem dvojniku diplome, skupaj s podatki o preklicu izvirnika.
Ta sklep se
objavi v Uradnem listu Republike Slovenije in začne veljati naslednji dan po
objavi.
Ljubljana, dne 20. januarja 2014
Predsednik Senata VPŠ ERUDIO
Matjaž Škabar l.r.

Diploma o
zaključenem izobraževanju (v slovenskem jeziku)
Diploma
o zaključenem izobraževanju (v angleškem jeziku)