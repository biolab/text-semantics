1. člen
Sprejme se splošni del gozdnogospodarskega načrta
gozdnogospodarske enote Luče, št. 10-03/96 z dne 22. 2. 2000, ki ga je izdelal
Zavod za gozdove Slovenije, Območna enota Nazarje, za obdobje od 1. 1. 1996 do
31.12.2005. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Luče na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Luče je izdelan v treh izvodih za 9333,32 hektarjev gozdov, ki ležijo v
gozdnogospodarskem območju Nazarje, v občinah Luče in Gornji Grad, oziroma v
katastrskih občinah Konjski vrh, Krnica, Raduha, Podveža, Luče, Podvolovjek,
Tirosek in Solčava.
3. člen
Po en izvod splošnega dela gozdnogospodarskega načrta
gozdnogospodarske enote Luče je na vpogled na sedežu Zavoda za gozdove
Slovenije, Območne enote Ljubljana, Tržaška cesta 2, Ljubljana, na sedežu
Zavoda za gozdove Slovenije, Krajevne enote Luče, Luče 80, in na Ministrstvu za
kmetijstvo, gozdarstvo in prehrano Republike Slovenije, Ljubljana, Dunajska 58,
kjer se hrani tudi dokumentacija v zvezi s postopkom sprejemanja splošnega dela
gozdnogospodarskega načrta gozdnogospodarske enote Luče.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-10/5-97
Ljubljana, dne 14. marca 2000.
Minister 
za kmetijstvo, 
gozdarstvo in prehrano 
Ciril Smrkolj l. r.
 