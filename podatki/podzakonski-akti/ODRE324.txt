1. člen
Minister za šolstvo in šport, na predlog, ki ga je Strokovni svet
Republike Slovenije za poklicno in strokovno izobraževanje sprejel na 11. seji
dne 22. in 29. januarja 1998, podaljšuje veljavnost izobraževalnih programov za
pridobitev srednje poklicne in strokovne izobrazbe, sprejetih pred
uveljavitvijo zakona o poklicnem in strokovnem izobraževanju (Uradni list RS, št.
12/96), za generacije dijakov, ki se bodo vpisali v 1. letnik v šolskih letih
1998/99 in 1999/2000.
Izobraževalni programi iz prejšnjega odstavka se uskladijo z
zakonom o poklicnem in strokovnem izobraževanju in zakonom o organizaciji in
financiranju vzgoje in izobraževanja, s tem da se:
1.     
izločijo deli izobraževalnih programov, ki so bili namenjeni za pripravo
na maturo,
2.     
iz učnih načrtov izločijo kadrovski pogoji za strokovne delavce, ki
izvajajo izobraževanje po teh izobraževalnih programih,
3.     
izločijo materialni pogoji kot sestavina učnih načrtov,
4.     
dodajo obvezni načini preverjanja in ocenjevanja znanja ter merila za
izbiro,
5.     
uskladijo pogoji za vključitev v program, napredovanje in zaključek
izobraževanja,
6.     
uskladijo predmetniki in obvezne izbirne vsebine opredelijo kot
interesne dejavnosti,
7.     
kot predmetni katalogi in izpitni katalogi uporabljajo veljavni učni načrti
in katalogi znanj za zaključne izpite,
8.     
pridobljeni poklic se nadomesti z nazivom pridobljene poklicne oziroma
strokovne izobrazbe.
Programi iz prejšnjega odstavka so navedeni v prilogi, ki je
sestavni del te odredbe.
2. člen
Kadrovski pogoji za strokovne delavce, ki se izločijo kot sestavina
izobraževalnih programov iz prejšnjega odstavka, se do izdaje ustreznega
predpisa uporabljajo kot podlaga za določitev ustrezne smeri in stopnje
izobrazbe za strokovne delavce, ki izvajajo izobraževanje po teh programih.
Izobraževalni programi se izvajajo pod enakimi materialnimi pogoji,
kot so navedeni v učnih načrtih pred uveljavitvijo te odredbe.
3. člen
Splošne dele in predmetnike izobraževalnih programov iz
prvega člena te odredbe objavi Ministrstvo za šolstvo in šport v posebni
publikaciji.
4. člen
Ta odredba začne veljati naslednji dan po objavi v Uradnem listu
RS.
Št. 603-46/98
Ljubljana, dne 13. julija 1998.
dr. Slavko Gaber l. r.
Minister
za šolstvo in šport

Priloga: Seznam
programov srednjega in strokovnega izobraževanja s podaljšano veljavnostjo:
Programi srednjega poklicnega izobraževanja; Program srednjega strokovnega
izobraževanja; Programi poklicno - tehniškega izobraževanja