1. člen
V Republiki Sloveniji se opravi valorizacija katastrskega
dohodka. 
Količnik za valorizacijo katastrskega dohodka se ugotovi na
podlagi cen, ki jih je ugotovil Zavod Republike Slovenije za statistiko in
gozdnogospodarske organizacije, in sicer: 
-       
za pridelke in prirastek lesne mase – na podlagi poprečnih cen iz leta
1992, valoriziranih s količnikom, ugotovljenim na podlagi poprečne letne stopnje
rasti teh cen v letu 1991 in 1992; 
-       
za materialne stroške – na podlagi poprečnih nabavnih cen iz leta 1992,
valoriziranih s količnikom, ugotovljenim na podlagi poprečne letne stopnje
rasti teh cen v letu 1991 in 1992. 
Katastrski dohodek, ugotovljen z lestvicami katastrskega
dohodka iz 1. člena odtoka Skupščine SR Slovenije o potrditvi lestvic
katastrskega dohodka (Uradni list SRS, št. 38/89) ter 1. člena odloka Izvršnega
sveta Skupščine SR Slovenije o valorizaciji katastrskega dohodka in o določitvi
količnika za valorizacijo katastrskega dohodka (Uradni list SRS, št. 42/89 in
Uradni list RS, št. 47/90, 33/91 in 62/92) se v vseh katastrskih okrajih za vse
katastrske kulture valorizira z enotnim količnikom, in sicer v višini 1,40.
2. člen
Ne glede na določbo 1. člena te uredbe znaša količnik za.
valorizacijo katastrskega dohodka za določitev kmetij v smislu prvega odstavka
3. člena zakona o dedovanju kmetijskih zemljišč in zasebnih kmetijskih
gospodarstev - kmetij (Uradni list SRS, št. 26/73, 29/73 in 1/86) v letu 1994
1,40.
3. člen
Valorizirani katastrski dohodek se uporablja za odmero davka
iz kmetijstva in dohodnine ter drugih obveznosti za leto 1994.
4. člen
Ta uredba začne veljati naslednji dan po objavi v Uradnem
listu Republike Slovenije.
Št. 422-04/93-2/1-8
Ljubljana, dne 23. decembra 1993.
Vlada Republike Slovenije
dr. Janez Drnovšek l. r.
Predsednik