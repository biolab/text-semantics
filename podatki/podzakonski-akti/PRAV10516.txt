1. člen
S tem pravilnikom se sprejme gozdnogospodarski načrt gozdnogospodarske enote Stari trg (2011–2020),
št. 07-21/11 z dne 29. 8. 2011, ki ga je za obdobje od 1. januarja
2011do 31. decembra 2020 izdelal Zavod za gozdove Slovenije, Območna enota
Novo mesto.
2. člen
Gozdnogospodarska enota Stari trg, ki meri
11.112,62 ha, se nahaja v Gozdnogospodarskem območju Novo mesto, v občini
Črnomelj, oziroma v katastrskih občinah Tanča gora, Dragatuš, Nova lipa, Stara
lipa, Stari trg ob Kolpi, Sodevci, Radenci, Sinji vrh, Damelj in Učakovci.
3. člen
V gozdnogospodarski enoti Stari trg je s
1. januarjem 2011 ugotovljeno naslednje stanje gozdov:
a) 
lastništvo: 89,3% zasebnih gozdov v lasti
fizičnih ali pravnih oseb, 3,9% državnih gozdov in 6,8% gozdov lokalnih
skupnosti;
b) 
površina: 8.485,38 ha, od katere je 7.526,20 ha
večnamenskih gozdov, 68,17 ha gozdov s posebnim namenom, v katerih
gozdnogospodarski ukrepi niso dovoljeni, 787,42 ha gozdov s posebnim
namenom, v katerih so gozdnogospodarski ukrepi dovoljeni in 103,59 ha
varovalnih gozdov;
c) 
lesna zaloga: 252,0 m3/ha, od tega
30,4 m3/ha iglavcev in 221,6 m3/ha listavcev;
d) 
tekoči letni prirastek: 7,70 m3/ha,
od tega 1,22 m3/ha iglavcev in 6,48 m3/ha listavcev.
4. člen
(1) V gozdnogospodarskem načrtu
gozdnogospodarske enote Stari trg (2011–2020) je na podlagi ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Stari trg določeno, da so najbolj poudarjene funkcije gozdov, ki določajo način
gospodarjenja z gozdom:
-      
proizvodne funkcije na površini 8.454,50 ha,
-      
ekološke funkcije na površini 446,45 ha in
-      
socialne funkcije na površini 133,69 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Stari trg (2011–2020) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Stari trg za
obdobje od 1. januarja 2011 do 31. decembra 2020 določeni naslednji
ukrepi:
-      
najvišji možni posek v višini 491.171 m3, od tega 47.160 m3
iglavcev in 444.011 m3 listavcev,
-      
gojitvena dela, potrebna za ohranitev in razvoj gozdov, na površini
1.072,63 ha,
-      
nega drogovnjaka na površini 185,81 ha,
-      
nega habitatov prosto živečih živali, in sicer vzdrževanje travinj na
površini 90,0 ha, vzdrževanje grmišč na površini 2,0 ha, sajenje 500 sadik
plodonosnega drevja ter vzdrževanje vodnih virov v obsegu 26 delovnih dni.
(2) V gozdnogospodarskem načrtu
gozdnogospodarske enote Stari trg (2011–2020) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Stari trg, v
obdobju od uveljavitve tega pravilnika do 31. decembra 2020, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Stari trg (2011–2020).
7. člen
Po en izvod gozdnogospodarskega načrta
gozdnogospodarske enote Stari trg (2011–2020) je na vpogled na sedežu Zavoda za
gozdove Slovenije, Območne enote Novo mesto, Gubčeva 15, Novo mesto, na sedežu
Zavoda za gozdove Slovenije, Krajevne enote Adlešiči, Pod smreko 10, Črnomelj
in na Ministrstvu za kmetijstvo, gozdarstvo in prehrano, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Stari trg (2011–2020).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-493/2011
Ljubljana, dne 17. januarja 2012
EVA 2011-2311-0013
mag. Dejan Židan l.r.
Minister za kmetijstvo, gozdarstvo
in prehrano