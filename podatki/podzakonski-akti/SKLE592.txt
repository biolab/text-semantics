1
Podjetja, ki pri odkupu delnic v okviru programa notranjega
odkupa uporabljajo sredstva v skladu z določbo 6.a člena zakona o ureditvi
obračunavanja in plačevanja določenih davkov in prispevkov v postopkih
lastninskega preoblikovanja podjetij (Uradni list RS, št. 69/94 in 7/95), lahko
uveljavljajo oprostitev davka od dobička, uporabljenega v skladu s 6.a členom
zakona, če izplačujejo plače v skladu s kolektivno pogodbo, socialnim
sporazumom oziroma zakonom o njegovem izvajanju oziroma drugim zakonom, ki
določa način izplačevanja plač za leto, za katerega je bil ugotovljen dobiček,
ki je predmet olajšave po navedenem zakonu, in če izplačujejo povračila
stroškov in druge prejemke v skladu z uredbo o višini povračil stroškov v zvezi
z delom in drugih prejemkov, ki se pri ugotavljanju davčne osnove priznavajo
kot odhodek (Uradni list RS, št. 72/93, 43/94, 62/94 in 7/95).
2
Ta sklep začne veljati naslednji dan po objavi v Uradnem
listu Republike Slovenije.
Št. 113-02/97-12
Ljubljana, dne 18. septembra 1997.
Vlada Republike Slovenije
dr. Janez Drnovšek l. r. 
Predsednik
 