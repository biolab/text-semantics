1. člen
S tem pravilnikom se sprejme gozdnogospodarski načrt gozdnogospodarske
enote Mokrec (2002–2011), št. 04-76/02
z dne 10. februarja 2003, ki ga je za obdobje od 1. januarja 2002 do 31.
decembra 2011 izdelal Zavod za gozdove Slovenije, Območna enota Ljubljana.
2. člen
Gozdnogospodarska enota Mokrec, ki meri 6.744,88 ha, se
nahaja v Gozdnogospodarskem območju Ljubljana, v občinah Ig, Škofljica in
Velike Lašče, oziroma v katastrskih občinah Iška vas, Golo, Želimlje, Zapotok,
Gradišče, Turjak, Krvava Peč in Osolnik.
3. člen
V gozdnogospodarski enoti Mokrec je z dnem 1. januarjem 2002
ugotovljeno naslednje stanje gozdov:
A)    
površina: 4.911,11 ha, od katere je:
- 
4.588,02 ha večnamenskih gozdov, 297,16 ha gozdov s posebnim namenom, v
katerih gozdnogospodarski ukrepi niso dovoljeni, in 25,93 ha varovalnih gozdov;
- 
1.597,71 ha državnih gozdov, 1,35 ha občinskih gozdov in 3.312,05 ha
zasebnih gozdov v lasti fizičnih oseb;
B)    
lesna zaloga: 261,8 m3/ha, od tega 115,2 m3/ha iglavcev
in 146,6 m3/ha listavcev;
C)   
tekoči letni prirastek: 6,24 m3/ha, od tega 2,37 m3/
ha iglavcev in 3,87 m3/ha listavcev.
4. člen
(1) V gozdnogospodarskem načrtu gozdnogospodarske enote
Mokrec (2002–2011) je ob upoštevanju
usmeritev iz gozdnogospodarskega načrta Gozdnogospodarskega območja Ljubljana,
izdelanega za obdobje od 1. januarja 2001 do 31. decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Mokrec določeno, da so najbolj poudarjene funkcije gozdov, ki določajo način
gospodarjenja z gozdom,
-       
proizvodne funkcije na površini 2.986,91 ha,
-       
ekološke funkcije na površini 458,06 ha ter
-       
socialne funkcije na površini 292,26 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Mokrec (2002–2011) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Mokrec za obdobje od 1. januarja 2002 do 31.
decembra 2011 določeni naslednji ukrepi:
-       
najvišji možni posek v višini 178.565 m3, od tega 81.474 m3
iglavcev in 97.091 m3 listavcev,
-       
gojitvena dela, potrebna za ohranitev in razvoj gozdov, na površini
421,87 ha,
-       
nega mlajšega drogovnjaka na površini 60,57 ha,
-       
varstvena dela, potrebna za zaščito pred požari, in sicer vzdrževanje
protipožarnih presek in zidov v dolžini 17,4 km,
-       
varstvena dela, potrebna za zaščito pred žuželkami, v obsegu 200
delovnih dni,
-       
nega habitatov prosto živečih živali, in sicer vzdrževanje travinj in
grmišč na površini 83,5 ha, vzdrževanje vodnih površin v obsegu 118 delovnih
dni, sadnja 100 kosov plodonosnega drevja ter postavitev in vzdrževanje
valilnic v obsegu 6 delovnih dni.
(2) V gozdnogospodarskem načrtu gozdnogospodarske enote
Mokrec (2002–2011) so določeni ukrepi
in načini njihove izvedbe tudi na ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Mokrec v obdobju od uveljavitve tega
pravilnika do 31. decembra 2011 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Mokrec
(2002–2011).
7. člen
Po en izvod gozdnogospodarskega načrta gozdnogospodarske enote
Mokrec (2002–2011) je na vpogled na sedežu
Zavoda za gozdove Slovenije, Območne enote Ljubljana, Tržaška 2, Ljubljana, na
sedežu Zavoda za gozdove Slovenije, Krajevne enote Škofljica, Mijavčeva ulica
16, Škofljica, in na Ministrstvu za kmetijstvo, gozdarstvo in prehrano, Dunajska
58, Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Mokrec (2002–2011).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-04-5/2001/7
Ljubljana, dne 8. julija 2005.
EVA 2004-2311-0105
Ministrica
za kmetijstvo, gozdarstvo
in prehrano
Marija Lukačič l. r.