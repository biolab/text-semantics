1. člen
Z dnem uveljavitve tega odloka preneha veljati Odlok o
uporabi etanola v dezinfekcijskih sredstvih (Uradni list RS, št. 40/20).
PREHODNA IN KONČNA DOLOČBA
2. člen
Dezinfekcijska sredstva, ki so bila dana v promet na podlagi
Odloka o uporabi etanola v dezinfekcijskih sredstvih (Uradni list RS, št.
40/20), so lahko v prometu najdlje do 15. junija 2021, če dobavitelji do tega
datuma ne uskladijo izvora etanola z zahtevami iz prvega odstavka 95. člena
Uredbe (EU) št. 528/2012 Evropskega parlamenta in Sveta z dne 22. maja 2012 o
dostopnosti na trgu in uporabi biocidnih proizvodov (UL L št. 167 z dne 27. 6.
2012, str. 1), zadnjič spremenjene z Delegirano uredbo Komisije (EU) 2021/525 z
dne 19. oktobra 2020 o spremembi prilog II in III k Uredbi (EU) št. 528/2012
Evropskega parlamenta in Sveta o dostopnosti na trgu in uporabi biocidnih
proizvodov (UL L št. 106 z dne 26. 3. 2021, str. 3).
3. člen
Ta odlok začne veljati naslednji dan po objavi v Uradnem
listu Republike Slovenije.
Št. 00725-31/2021
Ljubljana, dne 14. aprila 2021
EVA 2021-2711-0052
Vlada Republike Slovenije
Janez Janša
predsednik