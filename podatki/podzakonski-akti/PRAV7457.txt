1. člen
Ta pravilnik določa pravila za izračun
povprečne donosnosti do dospetja državnih vrednostnih papirjev (v nadaljnjem
besedilu: povprečna donosnost).
2. člen
(1) Povprečna donosnost se izračuna
enkrat letno iz letnih povprečnih donosnosti za predhodnih 24 mesecev in velja
12 mesecev od dneva izračuna (od januarja do decembra vsakega leta).
(2) Povprečne donosnosti za predhodna
obdobja se izračunajo na podlagi 3., 4., 5., 6. in 7. člena tega pravilnika.
3. člen
(1) Za vrednostne papirje po tem
pravilniku se štejejo vrednostni papirji, ki jih je izdala Republika Slovenija
(v nadaljnjem besedilu: vrednostni papirji) in so uvrščeni v borzno kotacijo na
domačem ali tujem trgu in so nominirani v tolarjih ali v eurih.
(2) Za izračun povprečne donosnosti se
upoštevajo vrednostni papirji iz prejšnjega odstavka, katerih dospelost na dan
izračuna, za katerega se računa povprečna donosnost, presega eno leto (v
nadaljnjem besedilu: premoženje).
(3) V primeru objave namere
izdajatelja, da predčasno odplača celotno glavnico vrednostnega papirja, za dan
dospelosti vrednostnega papirja, šteje dan predčasnega odplačila, ki je
objavljen v nameri.
4. člen
(1) Letna povprečna donosnost se
računa kot tehtano povprečje letnih donosnosti do dospetja posameznih
vrednostnih papirjev, izračunanih v skladu s 6. členom tega pravilnika,
tehtanih z višino tržne vrednosti izdaje posameznega vrednostnega papirja.
(2) Utež je delež tržne vrednosti
posamezne izdaje v tržni vrednosti premoženja, pri čemer se vrednost posamezne
izdaje euro nominiranih vrednostnih papirjev preračuna na tolarsko
protivrednost po srednjem tečaju Banke Slovenije, ki velja na dan izračuna.
(3) Za ugotavljanje tržne vrednosti
posameznega vrednostnega papirja se:
-      
za vrednostni papir, s katerim se trguje preko MTS Slovenia, uporablja
podatek o zadnji povprečni ceni sklenjenih poslov na MTS Slovenia na dan
izračuna (vir: MTS Slovenia,
http://www.mtsdata.com/content/data/public/rsl/bulletin/),
-      
za vrednostni papir, s katerim se trguje samo preko borznega trgovalnega
sistema (v nadaljnjem besedilu: BTS), uporablja podatek o zadnjem uradnem
zaključnem tečaju na BTS na dan izračuna (vir: Ljubljanska borza d.d),
-      
za vrednostni papir, s katerim se ne trguje preko MTS Slovenia, kotira
pa na tuji borzi, uporablja podatek o zadnji srednji kotaciji v sistemu
Bloomberg na dan izračuna (vir: Bloomberg – izbrani vrednostni papir – ,
source: Bloomberg Generic – BGN, market: mid).
(4) Kolikor za posamezen vrednostni
papir še ni bilo sklenjenega posla v ustreznem sistemu, se uporablja cena 100.
5. člen
Dan izračuna je zadnji dan v obdobju, za
katerega se povprečna donosnost izračunava.
6. člen
(1) Letna stopnja donosnosti do
dospetja vrednostnega papirja pri tržni vrednosti se računa na podlagi enačbe
za računanje donosnosti ISMA 6.3 in uporabe tržne cene, kot je definirana v
tretjem, četrtem in petem odstavku 4. člena tega pravilnika, ter je enaka:
,
pri čemer je:
-      
P – čista tržna vrednost posameznega vrednostnega papirja (tečaj
krat vrednost lota),
-      
Denarni toki – denarni tok vrednostnega papirja (obresti
in glavnice) ob časih i (do zapadlosti),
-      
Donosnost – letna stopnja donosnosti do dospetja vrednostnega
papirja,
-      
Li – število let od dneva izračuna do dneva denarnega
toka.
(2) Za indeksirane vrednostne papirje,
nominirane v tolarjih, se donosnost izračuna ob predpostavki ničelne vrednosti
indeksa v prihodnje.
(3) Za vrednostne papirje s
spremenljivo obrestno mero se donosnost izračuna ob predpostavki, da se uporabi
zadnji znani mesečni TOM.
(4) Za vrednostne papirje, nominirane
v eurih, se donosnost izračuna ob predpostavki nespremenjene vrednosti eura v
prihodnje, ki je enaka vrednosti eura na dan vrednotenja.
7. člen
(1) Letna povprečna donosnost v
obdobju je enaka:
pri čemer je:
-      
LD – letna povprečna donosnost,
-      
Donosnosti – donosnost do dospetja posameznega
vrednostnega papirja i, ki se izračuna za vsak instrument i na
podlagi 6. člena tega pravilnika,
-      
Uteži – delež tržne vrednosti posameznega vrednostnega
papirja i v skupni tržni vrednosti vseh vrednostnih papirjev.
(2) Letna povprečna donosnost
se zaokroži na štiri decimalna mesta.
8. člen
Povprečna donosnost iz prvega odstavka 2.
člena tega pravilnika je enaka:
pri čemer je:
-      
PD – povprečna donosnost,
-      
LDi – letna povprečna donosnost za posamezno obdobje v predhodnem
obdobju, kjer gre i=1, …, 24.
9. člen
(1) Letna minimalna zajamčena
donosnost je enaka produktu med povprečno donosnostjo iz 8. člena tega pravilnika
in 0,4.
(2) V primeru, da je višina jamstva
upravljavca, določena v pokojninskem načrtu (v nadaljnjem besedilu: G), višja
od letne minimalne zajamčene donosnosti (40% povprečne donosnosti), je letna
zajamčena donosnost v obdobju računanja enaka produktu med G in povprečno
donosnostjo iz 8. člena tega pravilnika.
(3) Zajamčena donosnost iz prvega in
drugega odstavka tega člena se zaokroži na štiri decimalna mesta.
10. člen
(1) Mesečna (minimalna) zajamčena
donosnost je enaka:
,
pri čemer je:
-      
ZDm – mesečna (minimalna) zajamčena donosnost,
-      
ZDl – letna (minimalna) zajamčena donosnost.
(2) Mesečna (minimalna) zajamčena
donosnost se zaokroži na štiri decimalna mesta.

Pravilnik o izračunu povprečne donosnosti do
dospetja državnih vrednostnih papirjev (Uradni list RS, št. 120/05)
vsebuje naslednji končni določbi:
»11. člen
Z dnem uveljavitve tega pravilnika preneha
veljati Pravilnik o izračunu povprečne donosnosti državnih vrednostnih papirjev
(Uradni list RS, št. 64/04 in 138/04).
12. člen
Ta pravilnik začne veljati dne
1. januarja 2006 in se prvič uporabi za izračun povprečne donosnosti za
obdobje od januarja do junija 2006.«.

Zakon o uvedbi eura – ZUE (Uradni list RS, št.
114/06) vsebuje naslednji končni določbi:
»26. člen
Ta zakon začne veljati petnajsti dan po
objavi v Uradnem listu Republike Slovenije.«.

Pravilnik o spremembi Pravilnika o izračunu
povprečne donosnosti do dospetja državnih vrednostnih papirjev (Uradni list RS,
št. 66/08) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije in se prvič uporabi za izračun
povprečne donosnosti za obdobje od julija do decembra 2008.«.

Pravilnik o spremembi Pravilnika o izračunu
povprečne donosnosti do dospetja državnih vrednostnih papirjev (Uradni list RS,
št. 23/11) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije in se prvič uporabi za izračun
povprečne donosnosti za obdobje od julija do decembra 2011.«.

Pravilnik o spremembah Pravilnika o izračunu
povprečne donosnosti do dospetja državnih vrednostnih papirjev (Uradni list RS,
št. 6/12) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije in se prvič uporabi za izračun
povprečne donosnosti za obdobje od januarja do decembra 2012.«.