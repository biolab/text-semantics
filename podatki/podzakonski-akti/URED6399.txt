I. SPLOŠNA DOLOČBA
1. člen
(1) S to uredbo se določajo omejevalni
ukrepi v skladu s Skupnim stališčem Sveta 2001/931/SZVP z dne 27. decembra
2001 o uporabi posebnih ukrepov za boj proti terorizmu (UL L št. 344 z dne
28. 12. 2001, str. 93), zadnjič spremenjenim s Sklepom Sveta
2012/765/SZVP z dne 10. decembra 2012 o posodobitvi seznama oseb, skupin
in organizacij, za katere se uporabljajo členi 2, 3 in 4 Skupnega stališča
2001/931/SZVP o uporabi posebnih ukrepov za boj proti terorizmu in o
razveljavitvi Sklepa 2012/333/SZVP (UL L št. 337 z dne 11. 12. 2012,
str. 50), (v nadaljnjem besedilu: Skupno stališče 2001/931/SZVP).
(2) S to uredbo se določajo sankcije
za prekrške iz te uredbe in Uredbe Sveta (ES) št. 2580/2001 z dne
27. decembra 2001 o posebnih omejevalnih ukrepih za nekatere osebe in
subjekte zaradi boja proti terorizmu (UL L št. 344 z dne
28. 12. 2001, str. 70), zadnjič spremenjene z Izvedbeno uredbo
Komisije (EU) št. 1250/2012 z dne 20. decembra 2012 o spremembi Uredbe
Sveta (ES) št. 2580/2001 o posebnih omejevalnih ukrepih za nekatere osebe in
subjekte zaradi boja proti terorizmu (UL L št. 352 z dne
21. 12. 2012, str. 40), (v nadaljnjem besedilu: Uredba 2580/2001/ES).
II. OMEJEVALNI UKREPI
2. člen
Uredba 2580/2001/ES se v Republiki
Sloveniji uporablja tudi za osebe, za katere je v prilogi k Skupnemu stališču
2001/931/SZVP določeno, da jih ureja 4. člen Skupnega stališča 2001/931/SZVP.
III. KAZENSKE DOLOČBE
3. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če:
a)     razen izjem, dopustnih v skladu s 5. in 6. členom Uredbe
2580/2001/ES, in v nasprotju z 2. členom te uredbe ne zamrzne vseh denarnih
sredstev, drugega finančnega premoženja in gospodarskih virov, ki pripadajo
fizični ali pravni osebi, skupini ali organizaciji, navedeni na seznamu iz
tretjega odstavka 2. člena Uredbe 2580/2001 ali v Prilogi k Skupnemu stališču
2001/931/SZVP, ki so v njeni lasti ali s katerimi ta razpolaga (točka (a)
prvega odstavka 2. člena Uredbe 2580/2001/ES in 2. člen te uredbe);
b)     razen izjem, dopustnih v skladu s 5. in 6. členom Uredbe
2580/2001/ES, in v nasprotju z 2. členom te uredbe da neposredno ali posredno v
razpolaganje ali v korist fizični ali pravni osebi, skupini ali organizaciji,
navedeni na seznamu iz tretjega odstavka 2. člena Uredbe 2580/2001/ES ali v
Prilogi k Skupnemu stališču 2001/931/SZVP, kakršna koli denarna sredstva, drugo
finančno premoženje in gospodarske vire (točka (b) prvega odstavka 2. člena
Uredbe 2580/2001/ES in 2. člen te uredbe);
c)     razen izjem, dopustnih v skladu s 5. in 6. členom Uredbe
2580/2001/ES, in v nasprotju z 2. členom te uredbe omogoča fizični ali pravni
osebi, skupini ali organizaciji, navedeni na seznamu iz tretjega odstavka 2.
člena Uredbe 2580/2001/ES ali v Prilogi k Skupnemu stališču 2001/931/SZVP,
finančne storitve ali storitve v njeno korist (drugi odstavek 2. člena Uredbe
2580/2001/ES in 2. člen te uredbe);
d)     zavestno in namerno sodeluje pri dejavnostih, ki imajo za cilj ali
posledico neposredno ali posredno zaobiti 2. člen Uredbe 2580/2001/ES ali 2.
člen te uredbe (3. člen Uredbe 2580/2001/ES in 2. člen te uredbe).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe ali odgovorna oseba samostojnega podjetnika posameznika, če stori dejanje
iz prvega odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
4. člen
(1) Z globo od 1.500 do 125.000 eurov
se za prekršek kaznuje pravna oseba ali samostojni podjetnik posameznik ali
posameznik, ki samostojno opravlja dejavnost, če brez poseganja v veljavna
pravila glede poročanja, zaupnosti in poslovne skrivnosti:
a)     nemudoma ne pošlje vseh podatkov, ki bi pripomogli k spoštovanju
obveznosti iz Uredbe 2580/2001/ES, kakor je npr. zamrznitev računov in zneskov
v skladu z 2. členom Uredbe 2580/2001/ES, pristojnim organom, navedenim v
prilogi k Uredbi 2580/2001/ES, če prebiva ali ima sedež v Republiki Sloveniji,
in neposredno ali prek teh pristojnih organov Komisiji EU (prva alinea prvega
odstavka 4. člena Uredbe 2580/2001/ES);
b)     ne sodeluje s pristojnimi organi, navedenimi na spletnih straneh iz
priloge k Uredbi 2580/2001/ES, pri vsakem preverjanju takih podatkov (druga
alinea prvega odstavka 4. člena Uredbe 2580/2001/ES).
(2) Z globo od 1.500 do 4.100 eurov se
za prekršek iz prejšnjega odstavka kaznuje tudi odgovorna oseba pravne osebe
ali odgovorna oseba samostojnega podjetnika posameznika, če stori dejanje iz
prejšnjega odstavka.
(3) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
IV. NADZOR
5. člen
(1) Izvajanje določb te uredbe in
Uredbe 2580/2001/ES v okviru svojih pooblastil iz zadev stvarne pristojnosti
organa nadzirajo pristojni inšpekcijski in carinski organi, policija in
pristojni nosilci javnih pooblastil.
(2) Pri opravljanju nadzora iz
prejšnjega odstavka organi odvzamejo predmete, ki so bili uporabljeni ali
namenjeni za prekršek ali so nastali v zvezi z njim.
(3) O ugotovljenih kršitvah določb iz
te uredbe in Uredbe 2580/2001/ES organi iz prvega odstavka tega člena nemudoma
obvestijo ministrstvo, pristojno za zunanje zadeve.
V. KONČNI DOLOČBI
6. člen
Z uveljavitvijo te uredbe preneha veljati
Uredba o posebnih omejevalnih ukrepih za nekatere osebe in subjekte zaradi boja
proti terorizmu (Uradni list RS, št. 67/05).
7. člen
Ta uredba začne veljati naslednji dan po
objavi v Uradnem listu Republike Slovenije.
Št. 00724-11/2013
Ljubljana, dne 13. marca 2013
EVA 2013-1811-0013
Vlada Republike Slovenije
Janez Janša l.r.
Predsednik