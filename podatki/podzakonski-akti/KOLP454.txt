A) SPLOŠNE DOLOČBE
1. člen
Krajevna veljavnost kolektivne pogodbe Kolektivna pogodba
velja za območje Republike Slovenije.
2. člen
Stvarna veljavnost kolektivne pogodbe Kolektivna pogodba
velja za vse delodajalce, ki so člani podpisnic te kolektivne pogodbe in na
pridobiten način opravljajo dejavnost iz skupine 53. Poštna in kurirska
dejavnost po Standardni klasifikaciji dejavnosti (Uradni list RS, št. 34/94,
3/95, 33/95, 15/96, 2/02, 69/07, 17/08).
3. člen
Osebna veljavnost
(1) Kolektivna pogodba velja za vse delavce, zaposlene
pri delodajalcih iz 2. člena te pogodbe, ki imajo sedež na območju Republike
Slovenije, in za delavce pri delodajalcih, ki trajneje opravljajo delo na
območju Republike Slovenije.
(2) Za poslovodne osebe, prokuriste in vodilne delavce
velja ta kolektivna pogodba, razen če so s pogodbo o zaposlitvi med
delodajalcem in takšno osebo določena razmerja, pravice, dolžnosti ali
odgovornosti urejena drugače.
(3) Kolektivna pogodba velja tudi za učence, dijake in
študente na praktičnem usposabljanju.
4. člen
Časovna veljavnost
(1) Kolektivna pogodba je sklenjena za določen čas
štirih let.
(2) Po prenehanju veljavnosti te kolektivne pogodbe se
do sklenitve nove, vendar najdalj eno leto, še naprej uporabljajo določbe
njenega normativnega dela.
B) NORMATIVNI DEL
5. člen
Pravice in obveznosti delavcev in delodajalcev Pravice
delavcev in delodajalcev, ki niso urejene s to kolektivno pogodbo, se urejajo v
skladu z določbami normativnega in tarifnega dela Kolektivne pogodbe za poštne
in kurirske dejavnosti (Uradni list RS, št. 50/03), vključno z vsemi aneksi in
njenimi spremembami in dopolnitvami.
C) OBLIGACIJSKI DEL KOLEKTIVNE POGODBE – PRAVICE IN
OBVEZNOSTI STRANK TER NAČIN REŠEVANJA SPOROV
6. člen
Pravice in obveznost strank te kolektivne pogodbe
Pravice in obveznosti strank te kolektivne pogodbe ter način
reševanja sporov, ki niso urejeni s to kolektivno pogodbo, se urejajo v skladu
z določbami obligacijskega dela Kolektivne pogodbe za poštne in kurirske
dejavnosti (Uradni list RS, št. 50/03), vključno z vsemi aneksi in njenimi
spremembami in dopolnitvami.
D) PREHODNE IN KONČNE DOLOČBE
7. člen
Pričetek veljavnosti in uporabe
Kolektivna pogodba začne veljati in se uporabljati prvi dan
po objavi v Uradnem listu Republike Slovenije.
Ljubljana, dne 27. oktobra 2016
Predstavnik delojemalcev:
ZSSS – Sindikat delavcev prometa
in zvez Slovenije
Generalna sekretarka
Cvetka Gliha l.r.
Predstavnika delodajalcev:
Združenje delodajalcev Slovenije
Sekcija za promet in zveze
Predsednik
mag. Martin Mlakar l.r.
Gospodarska zbornica Slovenije –
Združenje za promet
Predsednik
Rok Svetek l.r.
Ministrstvo za delo, družino, socialne zadeve in enake
možnosti je dne 15. 11. 2016 izdalo potrdilo št. 02047-4/2005-17 o tem, da je
Kolektivna pogodba za poštne in kurirske dejavnosti vpisana v evidenco
kolektivnih pogodb na podlagi 25. člena Zakona o kolektivnih pogodbah (Uradni
list RS, št. 43/06) pod zaporedno številko 43/4.