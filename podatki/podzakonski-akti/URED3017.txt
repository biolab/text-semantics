Splošne določbe
1. člen
(namen uredbe)
(1) S to uredbo se določajo: 
-    
merila za potapljanje z avtonomno potapljaško opremo in tehnično
potapljanje, 
-    
merila za usposabljanje potapljačev, 
-    
izdajo potrdil o usposobljenosti za potapljanje, 
-    
pogoje in izdajo pooblastil za izvajanje programov usposabljanja
potapljačev, ki sodelujejo ali so lahko vključeni v zaščito, reševanje in pomoč
v skladu z zakonom o varstvu pred utopitvami. 
(2) Ta uredba se uporablja tudi za policijske oziroma vojaške
potapljače, če s posebnimi predpisi ni določeno drugače.
2. člen
(pomen izrazov)
V tej uredbi uporabljeni izrazi pomenijo: 
1.    
Potapljač je oseba, ki se potaplja in ima potrdilo o usposobljenosti za
potapljanje. 
2.    
Inštruktor potapljanja je potapljač, ki ima potrdilo o usposobljenosti
za inštruktorja potapljanja. 
3.    
Vodja potopa je potapljač, ki ga pristojna oseba določi za vodjo potopa.
Vodjo potopa lahko izbere tudi skupina potapljačev. Če vodja potopa ni določen,
se šteje da potop vodi potapljač, ki je najvišje usposobljen za potapljača. Če
sta dva potapljača enake usposobljenosti, je vodja potopa tisti, ki ima
priznano zadnjo kategorijo usposobljenosti dalj časa.
3. člen
(kategorije potapljačev)
(1) Potapljači se glede na usposobljenost za potapljanje
razvrstijo v kategorije. 
(2) Potapljači usposobljeni za potapljanje z avtonomno
potapljaško opremo se razvrstijo v naslednje kategorije: 
-    
potapljač 1. stopnje, 
-    
potapljač 2. stopnje, 
-    
potapljač 3. stopnje, 
-    
potapljač 4. stopnje. 
(3) Potapljači usposobljeni za tehnično potapljanje se
razvrstijo v naslednje kategorije: 
-    
tehnični potapljač 1. stopnje, 
-    
tehnični potapljač 2. stopnje, 
-    
tehnični potapljač 3. stopnje, 
-    
tehnični potapljač 4. stopnje, 
-    
tehnični potapljač 5. stopnje. 
(4) Inštruktorji potapljanja se razvrstijo v naslednje
kategorije: 
-    
inštruktor potapljanja 1. stopnje, 
-    
inštruktor potapljanja 2. stopnje, 
-    
inštruktor potapljanja 3. stopnje, 
-    
inštruktor potapljanja 4. stopnje. 
(5) Razvrščanje potapljačev in inštruktorjev potapljanja v
kategorije glede na različne programe usposabljanja, je določeno v prilogi 1,
ki je sestavni del te uredbe.
Merila za potapljanje
4. člen
(merila za potapljanje z avtonomno potapljaško opremo)
(1) Z avtonomno potapljaško opremo se lahko potaplja
potapljač, ki izpolnjuje pogoje za potapljanje z avtonomno potapljaško opremo,
določene z zakonom o varstvu pred utopitvami in to uredbo. 
(2) Potapljač mora imeti pri potapljanju z avtonomno
potapljaško opremo najmanj naslednjo opremo: 
-    
zaščitno potapljaško obleko, 
-    
masko, dihalko, plavuti, 
-    
tlačno posodo za plin z manometrom, 
-    
regulator dihanja, 
-    
kompenzator plovnosti, 
-    
pripomoček za rezanje, 
-    
potapljaško bojo, 
-    
globinomer, 
-    
potapljaško uro ali potapljaški računalnik ter kompas, ki ju mora imeti
vsaj en potapljač v paru potapljačev.
5. člen
(merila za tehnično potapljanje)
(1) Tehnično potapljanje lahko izvaja potapljač, ki izpolnjuje
pogoje za tehnično potapljanje, določene z zakonom o varstvu pred utopitvami in
to uredbo. 
(2) Pri tehničnem potapljanju mora imeti potapljač poleg
osnovne potapljaške opreme iz prejšnjega člena, še dodatno tehnično in drugo
opremo, ki se določi glede na vrsto in dolžino potopa. 
(3) Pri tehničnem potapljanju mora biti zagotovljeno tudi
zunanje varovanje potapljačev. Način potopa in varovanja je odvisen od vrste
potopa ter od števila udeležencev pri potapljanju.
6. člen
(elaborat potopa)
(1) Za vsako tehnično potapljanje se izdela elaborat potopa. 
(2) Elaborat potopa iz prejšnjega odstavka mora pripraviti
vodja potopa v dveh izvodih. En izvod elaborata mora pred potopom poslati v
vednost izpostavi Uprave Republike Slovenije za zaščito in reševanje (v nadaljnjem
besedilu: uprava) na območju katere se potop izvaja. 
(3) Ne glede na določbo prejšnjega odstavka, elaborata potopa
ni treba poslati v vednost izpostavi uprave pred potopom, če se izvaja
potapljanje zaradi opravljanja policijskih ali vojaških nalog. 
(4) Elaborat iz prvega odstavka tega člena mora vsebovati: 
-    
cilje potopa, 
-    
datum in kraj potopa, 
-    
taktiko potopa, 
-    
odgovornosti in pooblastila, 
-    
seznam udeležencev potopa, 
-    
seznam opreme, 
-    
varnostne ukrepe, 
-    
program potopa, 
-    
način komuniciranja. 
(5) Po končanem potopu mora vodja potopa pripraviti zapisnik
o potopu, ki ga pošlje v enem izvodu izpostavi uprave. Elaborat potopa iz
prejšnjega odstavka in zapisnik o potopu se hranita najmanj pet let.
7. člen
(označevanje območja potopa)
(1) Območje oziroma izhodišče vsakega potopa, razen na
tekočih vodotokih, je treba označiti. Za označitev območja ali izhodišča potopa
je odgovoren vodja potopa. 
(2) Območje oziroma izhodišče potopa se zaznamujejo z
belo-modrimi zastavicami (črka A iz mednarodnega pomorskega signalnega kodeksa)
ali s potapljaškimi rdeče belimi zastavicami (rdeča podlaga z belimi
diagonalami) ali s signalnimi telesi v obliki oranžne ali rdeče krogle premera
najmanj 30 cm. Oznake se pritrdijo na plovec ali nosilec, ki se nahaja na robu
območja, kjer se izvaja potapljanje ali v sredini območja potapljanja, odvisno
od vrste aktivnosti. 
(3) Ponoči mora biti na plovcu iz prejšnjega odstavka
svetilka, bliskavica rumene ali bele barve, ki je vidna z oddaljenosti najmanj
300 m. 
(4) Določbe tega člena se ne uporabljajo pri izvajanju
policijskih ali vojaških potapljaških nalog.
8. člen
(zdravniški pregledi)
(1) Potapljači, ki se potapljajo z avtonomno potapljaško
opremo in osebe, ki se želijo usposobiti za potapljanje z avtonomno potapljaško
opremo, morajo v skladu s to uredbo opraviti zdravstveni pregled in imeti
zdravniško potrdilo o zdravstveni sposobnosti za potapljanje. 
(2) Zdravstveni pregled iz prejšnjega odstavka morajo
opraviti potapljači, ki so vključeni v sistem zaščite, reševanja in pomoči,
tehnični potapljači in inštruktorji potapljanja za tehnično potapljanje. 
(3) Vsebino in roke opravljanja zdravstvenih pregledov ter
obliko in vsebino zdravniškega potrdila iz prvega odstavka tega člena določi
minister, pristojen za zdravje. Vsebino zdravstvenega pregleda ter obrazec
zdravniškega potrdila se objavi v Uradnem listu Republike Slovenije. 
(4) Zdravstvene preglede po tem členu lahko opravljajo
zdravniki zasebniki specialisti medicine dela, prometa in športa in pravne
osebe, ki opravljajo zdravstveno dejavnost in imajo zaposlenega zdravnika
specialista medicine dela, prometa in športa.
9. člen
(število potapljačev pri potapljanju)
(1) Pri potapljanju, kjer se potaplja več oseb, se mora pred
potopom določiti vodjo potopa, če ni določen že z elaboratom potopa. Vodji
potopa so podrejeni vsi prisotni pri potapljanju. 
(2) Ne glede na vrsto potapljanja, se morata potapljati vedno
najmanj dva potapljača v paru. 
(3) Ne glede na prejšnji odstavek se lahko potaplja samo en
potapljač, če: 
-    
razmere pri tehničnem potapljanju ne dovoljujejo, da bi se potapljal še
drugi potapljač, 
-    
potapljač rešuje osebo, padlo v vodo, ali če rešuje drugega potapljača, 
-    
razmere pri potapljanju z avtonomno potapljaško opremo ne dovoljujejo,
da bi se potapljal še drugi potapljač (deaktiviranje minskoeksplozitvnih
sredstev in podobno).
Merila za usposabljanje
10. člen
(pogoji za usposabljanje)
(1) Usposabljanja za potapljanje z avtonomno potapljaško
opremo se lahko udeleži oseba, ki je psihofizično, zdravstveno in plavalno
sposobna za potapljanje. 
(2) Psihofizično stanje kandidatov za potapljanje z avtonomno
potapljaško opremo, oceni oseba, ki vodi usposabljanje. Če vodja usposabljanja
oceni, da kandidat ni v ustreznem psihofizičnem stanju za potapljanje, se lahko
v usposabljanje vključi le po predhodnem zdravniškem pregledu, določenem v 8.
členu te uredbe. 
(3) Šteje se, da je oseba plavalno sposobna, če v šestih
minutah brez prekinitve in dodatnih pripomočkov preplava vsaj 200 metrov.
Plavalno sposobnost kandidatov ugotovi oseba, ki izvaja usposabljanje za
potapljanje, če plavalna sposobnost ni ugotovljena na drug način. 
(4) V posameznih programih usposabljanj, določenih na podlagi
te uredbe, se lahko določijo tudi strožja merila za psihofizično, zdravstveno
ali plavalno sposobnost, kot so predpisana s to uredbo.
11. člen
(programi usposabljanja)
(1) Usposabljanje za potapljanje z avtonomno potapljaško
opremo se izvaja v skladu s predpisi o športu. 
(2) Usposabljanje za tehnično potapljanje in usposabljanje
potapljačev, ki so vključeni v sistem zaščite, reševanja in pomoči, se izvaja
po programih, ki jih pripravi uprava in jih potrdi minister, pristojen za
varstvo pred naravnimi in drugimi nesrečami. Po enakem postopku se sprejme tudi
program usposabljanj za inštruktorje potapljanja, ki usposabljajo potapljače za
tehnično potapljanje. 
(3) Programi usposabljanj iz prejšnjega odstavka se izdelajo
v skladu s predpisi o varstvu pred naravnimi in drugimi nesrečami.
12. člen
(usposabljanja v tujini)
(1) Če se je oseba za potapljanje z avtonomno potapljaško
opremo usposobila v tujini, za potapljanje na območju Republike Slovenije lahko
pridobi potrdilo o usposobljenosti, ki ga izda nosilec usposabljanja v skladu s
predpisi o športu. Potrdilo o usposobljenosti za tehnično potapljanje izda
uprava. 
(2) Osebi, ki se je za potapljanje z avtonomno potapljaško
opremo usposobila v tujini in za to pridobila ustrezno potrdilo, sme na predlog
te osebe nosilec usposabljanja iz prejšnjega odstavka izdati potrdilo o
usposobljenosti po tej uredbi, če se ugotovi, da se je usposabljala po
programu, ki je enak ali bolj zahteven, kot je predpisan za usposabljanja v
Republiki Sloveniji. 
(3) Določba prejšnjega odstavka se smiselno uporablja tudi za
izdajo potrdil o usposobljenosti za tehnično potapljanje.
13. člen
(potrdilo o usposobljenosti)
(1) Osebi, ki uspešno zaključi usposabljanje in opravi
preizkus znanja, izda potrdilo o usposobljenosti izvajalec usposabljanja. 
(2) Potrdilo o usposobljenosti mora vsebovati: 
-    
podatke o osebi, ki je opravila usposabljanje za potapljača, 
-    
vrsto usposabljanja in kategorijo potapljača, 
-    
za kakšno obliko potapljanja in s kakšno potapljaško opremo se je oseba
usposobila, 
-    
kraj in datum opravljenega usposabljanja, 
-    
omejitve, ki veljajo zanjo glede na usposobljenost, 
-    
podatke o inštruktorju.
14. člen
(izvajalci usposabljanj)
(1) Usposabljanja za potapljanje z avtonomno potapljaško
opremo in za tehnično potapljanje lahko izvajajo fizične in pravne osebe v
skladu s predpisi o športu in uprava. 
(2) Neposredno lahko usposabljanja za potapljanje z avtonomno
potapljaško opremo oziroma tehnično potapljanje ter preverjanje znanja izvajajo
le inštruktorji potapljanja, ki imajo pooblastilo v skladu s to uredbo, pri tem
pa jim lahko pomagajo tudi druge osebe. 
(3) Usposabljanje inštruktorjev potapljanja organizirajo
izvajalci usposabljanja, ki jih določi Strokovni svet Republike Slovenije za
šport v skladu s predpisi o športu. Pri usposabljanju inštruktorjev potapljanja
za tehnično potapljanje, ki ga organizira uprava, sodeluje tudi Jamarska zveza
Slovenije.
15. člen
(pooblastilo za usposabljanje)
(1) Potapljaču, ki je usposobljen za inštruktorja potapljanja
za potapljanje z avtonomno potapljaško opremo in ima opravljen preizkus znanja
po programu, ki je predpisan po tej uredbi, se izda pooblastilo za
usposabljanje v skladu s predpisi o športu. Če je usposabljanje organizirala
uprava, pooblastilo za usposabljanje izda uprava. 
(2) Potapljaču, ki je usposobljen za inštruktorja potapljanja
za tehnično potapljanje in ima opravljen preizkus znanja po programu, kot je
predpisan po tej uredbi, izda pooblastilo za usposabljanje uprava. 
(3) Pooblastilo za usposabljanje se izda za dobo dveh let in
se lahko podaljšuje za enako obdobje, če inštruktor potapljanja izpolnjuje
predpisane pogoje. 
(4) Organizacija, ki je izdala pooblastilo, lahko pooblastilo
tudi predčasno odvzame, če inštruktor potapljanja ne izpolnjuje predpisanih
pogojev, na podlagi katerih je bilo izdano pooblastilo ali če so pri izvajanju
usposabljanj ugotovljene večje nepravilnosti. 
(5) Usposabljanje in preverjanje znanja inštruktorjev
potapljanja lahko izvajajo le inštruktorji potapljanja, ki imajo priznano
najmanj eno kategorijo usposobljenosti več, kot oseba, ki se usposablja, razen
inštruktorjev najvišje kategorije.
16. člen
(sodelovanje v enotah zaščite, reševanja in pomoči)
(1) V izvajanje nalog zaščite, reševanja in pomoči so lahko
vključeni ali razporejeni potapljači, ki imajo končano najmanj usposabljanje za
potapljača 3. stopnje. 
(2) V izvajanje nalog zaščite, reševanja in pomoči, pri
katerih je potrebno tehnično potapljanje, so lahko vključeni ali razporejeni le
potapljači, ki so usposobljeni za tehnično potapljanje. 
(3) Določba prvega odstavka tega člena se ne uporablja za
policijske in vojaške potapljače.
Vodenje evidenc
17. člen
(vodenje evidenc)
(1) Organizacije, ki izdajajo pooblastila inštruktorjem
potapljanja, vodijo evidenco o izdanih pooblastilih. 
(2) Organizacije, ki izvajajo usposabljanja potapljačev,
vodijo evidenco o potapljačih usposobljenih pri njih. 
(3) Uprava vodi evidenco potapljačev, ki so vključeni ali
razporejeni v enote ali službe za zaščito, reševanje in pomoč ter tistih, ki so
opravili usposabljanje po programih, ki so izdelani v skladu s predpisi o
varstvu pred naravnimi in drugimi nesrečami.
Prehodna in končni določbi
18. člen
Potapljačem in inštruktorjem potapljanja, ki že imajo
potrdila o usposobljenosti za posamezno kategorijo potapljača po programih in predpisih
izdanih pred uveljavitvijo te uredbe, ostanejo potrdila v veljavi.
19. člen
Z dnem uveljavitve te uredbe preneha veljati uredba o merilih
za potapljanje z avtonomno potapljaško opremo (Uradni list RS, št. 65/97).
20. člen
Ta uredba začne veljati petnajsti dan po objavi v Uradnem
listu Republike Slovenije.
Št. 225-07/2003-1
Ljubljana, dne 31. julija 2003.
EVA 2002-1911-0010
Vlada Republike Slovenije
mag. Anton Rop l. r. 
Predsednik

Priloga
1: Tabela primerljivih kategorij potapljačev glede na vrsto programov
usposabljanja