1. člen
S tem pravilnikom se sprejme gozdnogospodarski načrt gozdnogospodarske
enote Trebnje I, št. 07-18/01 z dne 3. februarja 2002, ki ga je izdelal Zavod
za gozdove Slovenije, Območna enota Novo mesto.
2. člen
Gozdnogospodarska enota Trebnje I, ki meri 7.567 ha, se
nahaja v gozdnogospodarskem območju Novo mesto, v Občini Trebnje, oziroma v
katastrskih občinah Sevnica, Lukovek, Ponikve, Češnjevek, Medvedje selo,
Trebnje, Vrhtrebnje, Dobrnič in Korita.
3. člen
V gozdnogospodarski enoti Trebnje I je z dnem 1. 1. 2001
ugotovljeno naslednje stanje gozdov:
-       
površina: 4.250,80 ha,
-       
lesna zaloga: 248,7 m3/ha, od tega 80,1 m3/ha iglavcev
in 168,6 m3/ha listavcev,
-       
tekoči letni prirastek: 6,89 m3/ha, od tega 2,41 m3/ha
iglavcev in 4,48 m3/ha listavcev.
4. člen
Na podlagi ciljev gospodarjenja z gozdom in gozdnim prostorom
ter usmeritev za doseganje teh ciljev, so v gozdnogospodarski enoti Trebnje I
za obdobje od 1. 1. 2001 do 31. 12. 2010 določeni naslednji ukrepi:
-       
najvišji možni posek v višini 166.440 m3, od tega 56.311 m3
iglavcev in 110.129 m3 listavcev,
-       
gojitvena dela, potrebna za ohranitev in razvoj gozdov, na površini
1.037,19 ha,
Ukrepi in načini njihove izvedbe, ki so določeni na ravneh
gospodarskih razredov in odsekov, so sestavni del tega pravilnika.
5. člen
Funkcije gozdov in njihovo ovrednotenje, cilji gospodarjenja z
gozdom in gozdnim prostorom ter usmeritve za njihovo doseganje, ki so določeni
v gozdnogospodarskem načrtu gozdnogospodarske enote Trebnje I, so sestavni del tega
pravilnika.
6. člen
Po en izvod gozdnogospodarskega načrta gozdnogospodarske enote
Trebnje I je na vpogled na sedežu Zavoda za gozdove Slovenije, Območne enote
Novo mesto, Gubčeva 15, Novo mesto, na sedežu Zavoda za gozdove Slovenije, Krajevne
enote Trebnje, Baragov trg 2, Trebnje, in na Ministrstvu za kmetijstvo,
gozdarstvo in prehrano, Dunajska cesta 56-58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta gozdnogospodarske
enote Trebnje I.
7. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-07-1/2002/7
Ljubljana, dne 10. februarja 2003.
mag. Franc But l. r.
Minister
za kmetijstvo, gozdarstvo in prehrano