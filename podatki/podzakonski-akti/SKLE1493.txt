I
V skladu s 131. členom statuta Skupnosti pokojninskega in
invalidskega zavarovanja Slovenije se znesek dodatka za pomoč in postrežbo s 1.
oktobrom 1991 uskladi tako, da se poveča za 11,44%. 
Upoštevaje višino povečanja, določeno v prvem odstavku te
točke, znaša dodatek za pomoč in postrežbo starostnim, invalidskim in
družinskim upokojencem, ki jim je neogibno potrebna stalna pomoč in postrežba
drugega za opravljanje vseh osnovnih življenjskih potreb, zavarovancem, in
upokojencem iz drugega (slepi zavarovanci in upokojenci), tretjega (nepokretni
zavarovanci z omejeno zmožnostjo premikanja najmanj za 70%) in petega (kot upokojenci
oslepele osebe) odstavka 125. člena statuta, od 1. oktobra 1991 dalje 4.177,80
SLT na mesec. 
Dodatek za pomoč in postrežbo starostnim, invalidskim in
družinskim upokojencem, ki jim je neogibno potrebna stalna pomoč in postrežba
za opravljanje večine življenjskih potreb, pa znaša od 1. oktobra 1991 dalje
2.088,90 SLT na mesec. 
Uskladijo se zneski dodatka za pomoč in postrežbo, ki so
upravičencem pripadali za mesec september 1991. 
Uskladitev se opravi po uradni dolžnosti, pripadajoča razlika
za nazaj za mesec oktober 1991 se, po obračunu uskladitve, izvedene po sklepu o
uskladitvi dodatka za pomoč in postrežbo (Uradni list RS, št. 20-748/91),
izplača skupaj z nakazilom dodatka za pomoč in postrežbo za mesec november
1991.
III
S tem sklepom se nadomesti sklep o uskladitvi dodatka za
pomoč in postrežbo (Uradni list RS, št. 20-748/ 91).
IV
Ta sklep začne veljati osmi dan po objavi v Uradnem listu
Republike Slovenije.
Št. 01000-015/91
Ljubljana, dne 19. novembra 1991.
Predsedstvo 
Skupščine 
Skupnosti pokojninskega 
in invalidskega zavarovanja Slovenije 
Predsednik 
Miro Gošnik l. r.