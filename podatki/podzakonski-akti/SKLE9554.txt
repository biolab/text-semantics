I.
Iz rezerve, določene v Odloku o državnem
načrtu razdelitve emisijskih kuponov za obdobje 2008 do 2012 (Uradni list RS,
št. 42/07 in 70/07) za nove naprave, se razveljavi 386 893 emisijskih
kuponov, ki jih do konca leta 2012 ni bilo mogoče podeliti brezplačno.
II.
Emisijski kuponi iz prejšnje točke se
razveljavijo v skladu z Uredbo Komisije (EU) št. 389/2013 z dne 2. maja
2013 o določitvi registra Unije v skladu z Direktivo 2003/87/ES Evropskega
parlamenta in Sveta ter odločbama št. 280/2004/ES in št. 406/2009/ES Evropskega
parlamenta in Sveta ter o razveljavitvi uredb Komisije (EU) št. 920/2010 in št.
1193/2011 (UL L št. 122 z dne 3. 5. 2013, str. 1).
III.
Ta sklep začne veljati naslednji dan po
objavi v Uradnem listu Republike Slovenije.
Št. 00728-37/2013
Ljubljana, dne 11. julija 2013
EVA 2013-2330-0020
Vlada Republike Slovenije
mag. Alenka Bratušek l.r.
Predsednica