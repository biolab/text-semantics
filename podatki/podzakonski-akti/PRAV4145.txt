I. SPLOŠNE DOLOČBE
1. člen
Ta pravilnik določa meroslovne in z njimi
povezane tehnične zahteve, ki jih morajo izpolnjevati merilniki hitrosti v
cestnem prometu (v nadaljnjem besedilu: merilnik hitrosti), postopke ugotavljanja
skladnosti in overitev, način označevanja ter rok redne overitve.
Ta pravilnik se označi s skrajšano oznako
MP–48.
2. člen
Ta pravilnik velja za merilnike hitrosti,
ki se uporabljajo za merjenje hitrosti vozil v cestnem prometu na enega od
naslednjih načinov:
1.    
za stacionarno merjenje hitrosti z merilniki
hitrosti, ki so v času merjenja pritrjeni na stojala ali vgrajeni v ohišja ali
podobne priprave za fiksiranje položaja;
2.    
za mobilno merjenje hitrosti iz premikajočega
se vozila ali z ročnim merilnikom hitrost ali s sledenjem, pri katerem merilno
vozilo sledi kontroliranemu vozilu in ugotavlja hitrost kontroliranega vozila
na podlagi merjenja časa in prevožene poti;
3.    
za merjenje hitrosti s fiksno vgrajenimi
merilniki hitrosti, pri katerem so merilniki hitrosti v času merjenja fiksno
vgrajeni na za to določena mesta in merijo hitrost vozil na podlagi merjenja
časa vožnje na cestnih odsekih znane dolžine.
Z merilniki hitrosti se lahko meri hitrost
prihajajočih vozil, odhajajočih vozil, vozil, ki prehitevajo oziroma vozijo
mimo, ali hitrost vozil na posameznih cestnih odsekih.
Z merilniki hitrosti se sme meriti hitrosti
vozil samo na način, ki je odobren v certifikatu o odobritvi tipa merila, in
pod pogoji, ki jih določata navodilo za uporabo in ta pravilnik.
3. člen
V tem pravilniku uporabljeni izrazi imajo
naslednji pomen:
1.    
»ovinek« je cestni odsek s polmerom krivine,
krajšim od 260 m. Takšna krivina obstaja, če znaša odmik med primerno navezno
linijo (npr. rob ceste, črta po sredini ceste) in premico na sredini 25 m
dolgega odseka več kot 30 cm
(slika 1);






Slika 1
2.    
»varnostna razlika« je
največja možna vrednost merilnega pogreška pri uporabi posameznega merilnika
hitrosti. Vrednost varnostne razlike se odšteje od izmerjene hitrosti vozila;
3.    
»registrator vožnje« je naprava, ki registrira
potek meritve (začetek, konec, čas in dolžino prevožene poti).
II. MEROSLOVNE ZAHTEVE
4. člen
Merilniki hitrosti morajo izmerjene
vrednosti kazati številčno v kilometrih na uro (km/h).
5. člen
Merilniki hitrosti morajo meriti hitrost
vozil najmanj v območju od 30 km/h do 150 km/h.
6. člen
Največji dopustni pogrešek merilnika
hitrosti ne sme biti večji od ± 3 km/h do vključno 100 km/h in ± 3%
izmerjene vrednosti nad 100 km/h.
7. člen
Merilniki hitrosti morajo delovati pod
naslednjimi pogoji:
1.    
Referenčni pogoji:
-  okoliška temperatura                                             23
°C ± 2 °C,
-  relativna vlažnost                                                   60
% ± 15%,
-  napajalna napetost                                                nazivna
vrednost ± 2%.
2.    
Delovni pogoji (za dele, ki so med delovanjem
izpostavljeni okoliškim vplivom):
-  okoliška temperatura najmanj v območju             od 0 °C do +50
°C.
3.    
Pogoji skladiščenja (za dele, ki so med
delovanjem izpostavljeni okoliškim vplivom):
-  temperatura skladiščenja najmanj v območju      od –25 °C do +70
°C.
7.a člen
Pri izmerjenem rezultatu hitrosti se
upoštevajo naslednje varnostne razlike:
-      
5 km/h pri merilnem rezultatu do vključno 100
km/h;
-      
7 km/h pri merilnem rezultatu od 100 km/h do
vključno 200 km/h;
-      
11 km/h pri merilnem rezultatu nad 200 km/h;
razen:
-      
pri merjenju v ovinkih, kjer se upošteva
varnostna razlika 11% izmerjene vrednosti;
-      
pri merjenju s sledenjem, kjer se upoštevajo
varnostne razlike iz tabele 1 v 10. členu tega pravilnika.
III. DODATNE MEROSLOVNE ZAHTEVE ZA POSAMEZNE VRSTE MERILNIKOV
HITROSTI
8. člen
(črtan)
9. člen
Več merilnikov hitrosti, ki med delovanjem
oddajajo signale iste narave na enakem frekvenčnem območju, se na enem cestnem
odseku, krajšem od trikratne vrednosti dosega merilnika, lahko uporablja le, če
so smeri njihovih žarkov obrnjene druga od druge. Če merilniki hitrosti
delujejo na različnih frekvenčnih pasovih, je mogoča tudi vzporedna medsebojna
uporaba.
10. člen
Meritve hitrosti pri mobilnem merjenju s
sledenjem so dovoljene ob upoštevanju naslednjih zahtev:
-      
merjenje hitrosti je treba izvajati na najmanj
200 m dolgem odseku;
-      
pri izmerjenem rezultatu se pri merjenjih
hitrosti upoštevajo naslednje varnostne razlike:

 

Varnostna razlika


Najkrajša dolžina
  odseka merjenja [m]

200

500

1000

2000


Enakomerna razdalja

15

10

8

6


Prosto sledenje

15

10

8

6


Po fiksnih točkah

–

10

8

6

Tabela
1: Varnostne razlike pri merjenju hitrosti s sledenjem
Pri hitrostih do vključno 100 km/h je
varnostna razlika podana v km/h (absolutna vrednost), pri hitrostih nad 100
km/h pa v odstotkih (relativna vrednost). Podana varnostna razlika se do
rezultata merjenja do vključno 100 km/h odbije od izmerjene vrednosti, pri
rezultatih nad 100 km/h pa se varnostna razlika izračuna in nato odbije od
izmerjene vrednosti. 
Pri izračunanih povprečnih hitrostih se
merilni rezultat zaokroži na polni kilometer navzdol.
11. člen
Pri merjenju hitrosti s sledenjem je
izmerjena hitrost aritmetična srednja vrednost hitrosti vožnje na celotnem
območju merjenja.
Pri merjenju hitrosti s sledenjem je treba
upoštevati naslednje zahteve:
-      
merilno vozilo v času meritve ne sme prehiteti
kontroliranega vozila;
-      
na koncu merjenja mora biti razdalja med
merilnim vozilom in kontroliranim vozilom enaka ali večja kot na začetku
merjenja;
-      
merjenje je treba izvajati na naslednjih
najmanjših odsekih:
a)      
200 m na odsekih z največjo dovoljeno hitrostjo
do vključno 90 km/h;
b)      
500 m na odsekih z največjo dovoljeno hitrostjo
nad 90 km/h;
-      
če se pri merjenju hitrosti s sledenjem
uporabljajo naprave za slikovno dokumentiranje z zoomom (objektivom s spremenljivo goriščno razdaljo), mora biti
nastavitev zooma vidna na posnetku in se med merjenjem ne sme spreminjati;
-      
na zahtevo voznika kontroliranega vozila mu
mora biti omogočen takojšen ogled zabeleženega poteka merjenja;
-      
pri izmerjenem rezultatu se pri merjenjih
hitrosti upoštevajo varnostne razlike, ki so določene v tabeli 1 iz prejšnjega
člena;
-      
pri izdelavi slikovne dokumentacije je treba
izdelati najmanj tri posnetke, in sicer ob začetku merjenja, ob koncu merjenja
in zunaj merilnega območja.
Pri merjenju hitrosti s sledenjem in z
uporabo tahografa, računalnika in registratorja vožnje je za evidentiranje
poteka meritve treba izdelati slikovno dokumentacijo
in zapis, na katerem so zabeleženi čas začetka meritve, čas konca meritve,
prevožena pot v času meritve, nastavitev zooma ter izmerjena vrednost hitrosti
v merilnem odseku.
Pri merjenju hitrosti s sledenjem in z
uporabo tahografa, računalnika in video sistema:
-      
mora kontrolirano vozilo med merjenjem stalno
snemati kamera;
-      
se za evidentiranje poteka meritve izdela
slikovno gradivo, na katerem je razviden potek celotne meritve. Na slikovnem
gradivu morajo biti evidentirani čas, prevožena pot, trenutna hitrost merilnega
vozila, števec okvirjev slik, nastavitev zooma in izmerjena vrednost hitrosti v
merilnem odseku.
12. člen
Ročni merilniki hitrosti se pri merjenju
lahko uporabljajo iz roke ali naslonjeni na stabilno oporo ali z ramensko oporo
ali nameščeni na stojalu z gibljivo glavo. Merilni žarek mora zajeti os gibanja
kontroliranega vozila. Ročni merilniki hitrosti se praviloma uporabljajo z roba
cestišča ali z nadvozov.
Merjenje z ročnimi merilniki hitrosti iz
premikajočega se vozila ni dovoljeno.
13. člen
(črtan)
IV. TEHNIČNE ZAHTEVE
14. člen
Vsi sklopi merilnika hitrosti morajo biti
zavarovani pred mehanskimi udarci pri predvidenih pogojih uporabe.
Merilnik hitrosti mora imeti vgrajeno
funkcijo samopreskušanja, ki se izvede najmanj ob vsakem vklopu in ponovnem
zagonu naprave.
Merilnik hitrosti mora imeti vgrajeno
funkcijo, ki onemogoči delovanje merilnika hitrosti ob okvari ali napačnem
delovanju ali pa le-te registrira.
Vsi elementi merilnika hitrosti, ki
vplivajo na meroslovne lastnosti, izračun in shranjevanje podatkov, morajo biti
ustrezno zaščiteni pred namerno ali nenamerno nepravilno uporabo.
15. člen
Za dokumentiranje meritev je obvezna
uporaba naprav za slikovno dokumentiranje, ki zagotavljajo nedvoumno
pripisovanje rezultatov meritve in drugih podatkov (npr. časa meritve)
kontroliranemu vozilu, razen kadar je rezultat merjenja hitrosti mogoče takoj
po meritvi neposredno prikazati vozniku kontroliranega vozila.
V. NAPISI IN OZNAKE
16. člen
Na merilniku hitrosti morajo biti naslednji
napisi in oznake:
-      
oznaka tipa merilnika hitrosti,
-      
serijska številka merilnika hitrosti in leto
izdelave,
-      
ime proizvajalca ali njegova blagovna znamka,
-      
uradna oznaka odobritve tipa merila.
Napisi in oznake morajo pri normalnih
delovnih pogojih ostati trajni in lahko berljivi.
VI. UGOTAVLJANJE SKLADNOSTI
17. člen
Za merilnike hitrosti so obvezne odobritev
tipa, prva overitev in redne overitve.
K zahtevi za odobritev tipa mora vložnik
zahteve poleg dokumentacije iz 5. člena pravilnika o načinih ugotavljanja
skladnosti za posamezne vrste merilnih instrumentov ter o vrstah in načinih
njihove označitve z oznakami skladnosti (Uradni list RS, št. 72/01) priložiti
še naslednjo dokumentacijo:
1.    
uporabniško dokumentacijo, ki vsebuje:
- navodila
za montažo in električno priključitev merilnika hitrosti,
- potrebno
programsko opremo in navodilo za namestitev programske opreme,
- navodilo
za uporabo, vzdrževanje in kalibracijo v slovenskem jeziku,
- navodilo
za funkcionalni preskus merilnika hitrosti,
- opis
postopka ugotavljanja skladnosti z odobrenim tipom;
2.    
konstrukcijsko (tehnično) dokumentacijo
električne in elektronske strojne opreme;
3.    
konstrukcijsko (tehnično) dokumentacijo
programske opreme, ki je potrebna za delovanje (če je vgrajena v napravo):
-  opis
programske opreme,
-  opis
podatkovnih komunikacij med podsestavi,
-  podatke
in navodilo za identifikacijo programske opreme, vgrajene v merilo,
-  pisno izjavo vložnika, da programska oprema merilnika hitrosti ne
opravlja nobenih drugih funkcij, razen tistih, ki so določene v prvi alinei te
točke,
-  način
zaščite programske opreme;
4.    
konstrukcijsko (tehnično) dokumentacijo
mehanske konstrukcije;
5.    
en set epromov oziroma drugih sorodnih
uporabljenih elektronskih elementov ali modulov (spominskih medijev) z
naloženim programom merilnika hitrosti;
6.    
druge dokumente ali podatke, če so potrebni za
izvedbo preskusa tipa.
Po potrebi lahko organ za ugotavljanje skladnosti
zahteva tudi izvorno kodo programa in druga pripadajoča orodja, ki so bila
uporabljena pri razvoju in izdelavi merilnika hitrosti.
18. člen
Preskus tipa merilnika hitrosti vsebuje
tudi preverjanje proizvajalčevih pisnih navodil za uporabo, da se ugotovi, ali
so podatki in postopki jasno in razumljivo navedeni.
19. člen
Prva overitev se izvede na tak način in v
takem obsegu, da se ugotovi skladnost z zahtevami iz tega pravilnika.
VII. REDNE IN IZREDNE OVERITVE
20. člen
Največji dopustni pogrešek pri rednih
oziroma izrednih overitvah ne sme biti večji od največjega dopustnega pogreška
pri prvi overitvi. Redne oziroma izredne overitve se izvedejo na enak način kot
prve overitve.
21. člen
Rok redne overitve merilnikov hitrosti je 1
leto.
22. člen
Merilni postopek, s katerim se preskušajo
merilniki hitrosti, mora imeti merilno negotovost boljšo od ene tretjine
zahtevane točnosti za merilnike hitrosti.

Pravilnik o meroslovnih zahtevah za merilnike
hitrosti v cestnem prometu (Uradni list RS, št. 25/02)
vsebuje naslednji prehodni in končno določbo:
»VIII. PREHODNI IN KONČNA DOLOČBA
23. člen
Merilniki hitrosti, ki imajo na dan
uveljavitve tega pravilnika veljavno odobritev tipa na podlagi pravilnika o
metroloških pogojih za dopplerske radarje (Uradni list SFRJ, št. 3/85), se
smejo dajati v promet in uporabo ter redne in izredne overitve po tem
pravilniku, če izpolnjujejo zahteve iz 4. in 6. člena tega pravilnika.
24. člen
Z dnem uveljavitve tega pravilnika se
prenehata uporabljati pravilnik o metroloških pogojih za dopplerske radarje
(Uradni list SFRJ, št. 3/85) in pravilnik o pogojih za ustanovitev
laboratorijev za pregled dopplerskih radarjev (Uradni list SFRJ, št. 3/85).
25. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o meroslovnih zahtevah za merilnike hitrosti v cestnem prometu
(Uradni list RS, št. 90/05) vsebuje naslednjo končno določbo:
»16. člen
Ta pravilnik začne veljati petnajsti dan po
objavi v Uradnem listu Republike Slovenije.«.