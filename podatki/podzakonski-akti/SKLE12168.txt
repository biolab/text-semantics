1. člen
(namen in področje uporabe smernic)
(1) Evropski organ za vrednostne papirje in trge
(v nadaljnjem besedilu: ESMA) je na podlagi prvega odstavka 16. člena
Uredbe (EU) št. 1095/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
organ za vrednostne papirje in trge) in o spremembi Sklepa št. 716/2009/ES ter
razveljavitvi Sklepa Komisije 2009/77/ES (UL L št. 331 z dne 15. 12. 2010,
str. 84) izdal Smernice o testiranju izjemnih situacij likvidnosti KNPVP in AIS
(v nadaljnjem besedilu: Smernice).
(2) Smernice so objavljene na spletnih straneh Agencije
za trg vrednostnih papirjev (v nadaljnjem besedilu: Agencija) in ESMA.
(3) Smernice podrobneje urejajo testiranje izjemnih
situacij likvidnosti kolektivnih naložbenih podjemov za vlaganja v prenosljive
vrednostne papirje in alternativnih investicijskih skladov.
(4) Smernice so namenjene upravljalcem investicijskih
skladov, skrbnikom in pristojnim nacionalnim organom.
2. člen
(obseg uporabe smernic v Republiki Sloveniji)
S tem sklepom Agencija določa uporabo Smernic v Republiki
Sloveniji za:
1.     
družbe za upravljanje in upravljavce alternativnih investicijskih
skladov, z dovoljenjem Agencije za opravljanje storitev upravljanja
alternativnih investicijskih skladov;
2.     
skrbnike, ki opravljajo skrbniške storitve za vzajemne sklade in
alternativne investicijske sklade, ki jih upravljajo upravljavci alternativnih
investicijskih skladov, z dovoljenjem Agencije za opravljanje storitev
upravljanja alternativnih investicijskih skladov;
3.     
Agencijo, kadar izvaja pristojnosti in naloge nadzora nad subjekti iz
prejšnje točke.
KONČNA DOLOČBA
3. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-5/2020-2
Ljubljana, dne 13. avgusta 2020
EVA 2020-1611-0105
Predsednik sveta
Agencije za trg vrednostnih papirjev
mag. Miloš Čas