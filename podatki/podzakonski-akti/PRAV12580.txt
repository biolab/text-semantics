1. člen
S tem pravilnikom se določa obrazec vloge za uveljavljanje posebne
olajšave za vzdrževane družinske člane, obrazec vloge za uveljavljanje olajšave
za investiranje v osnovno kmetijsko in osnovno gozdarsko dejavnost ter obrazec
zahtevka za zmanjšanje davčne osnove od dohodka iz drugega pogodbenega razmerja
zaradi uveljavljanja dejanskih stroškov.
2. člen
Vlogo za uveljavljanje posebne olajšave za vzdrževane
družinske člane pri informativnem izračunu dohodnine zavezanci vložijo na
obrazcu, ki je Priloga 1 tega pravilnika in njegov sestavni del.
3. člen
Vlogo za uveljavljanje olajšave za investiranje v osnovno kmetijsko
in osnovno gozdarsko dejavnost v primeru vlaganja v osnovna sredstva in opremo
v povezavi z osnovno kmetijsko in osnovno gozdarsko dejavnostjo na kmečkem
gospodinjstvu ali v okviru agrarne skupnosti zavezanci vložijo na obrazcu, ki
je Priloga 2 tega pravilnika in njegov sestavni del.
4. člen
Zahtevek za zmanjšanje davčne osnove od dohodka iz drugega
pogodbenega razmerja zaradi uveljavljanja dejanskih stroškov pri informativnem
izračunu dohodnine zavezanci vložijo na obrazcu, ki je Priloga 3 tega
pravilnika in njegov sestavni del.
5. člen
Z dnem uveljavitve tega pravilnika preneha veljati Pravilnik o
obrazcu vloge za uveljavljanje posebne olajšave za vzdrževane družinske člane
in vloge za  uveljavljanje olajšave za investiranje v osnovno kmetijsko in
osnovno gozdarsko dejavnost (Uradni list RS, št. 98/13).
6. člen
Ta pravilnik začne veljati 1. januarja 2016.
Št. 007-761/2015/21
Ljubljana, dne 21. decembra 2015
EVA 2015-1611-0145
dr. Dušan Mramor l.r.
Minister
za finance

Priloga 1: Vloga za
uveljavljanje posebne olajšave za vzdrževane družinske člane pri informativnem
izračunu dohodnine za leto _____
Priloga 2: Vloga za
uveljavljanje olajšave za investiranje v osnovno kmetijsko in osnovno gozdarsko
dejavnost v letu _____
Priloga 3: Zahtevek
za zmanjšanje davčne osnove od dohodka iz drugega pogodbenega razmerja zaradi
uveljavljanja dejanskih stroškov pri informativnem izračunu dohodnine za leto
_____