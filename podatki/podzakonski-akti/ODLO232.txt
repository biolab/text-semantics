1
Za kulturni spomenik državnega pomena se
razglasita enoti dediščine:
-       
Brežice – Grad (EŠD 49),
-       
Brežice – Grajska kašča Cesta prvih borcev 4 (EŠD 7136).
Enota dediščine Brežice – Grajska kašča
stoji znotraj območja enote Brežice – Grad.
Enoti imata zaradi kulturnih, krajinskih,
umetnostno arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato ju razglašamo za kulturni spomenik državnega
pomena z lastnostmi arhitekturnega spomenika in kulturne krajine.
2
Lastnosti, ki utemeljujejo razglasitev za
spomenik državnega pomena:
Mestni grad, dominanta naselja, ki se
izhaja iz osrednje osi gradu, leži v jugovzhodnem predelu mestnega jedra, nad
levim bregom nekdanjega rokava reke Save. Kot del srednjeveške obrambe mesta,
je zaščiten z valjastimi ogelnimi stolpi in razsežnim arkadnim dvoriščem.
Notranjščina gradu je bogato poslikana, zlasti izstopa poslikava velike viteške
dvorane.
Kašča iz 1491 je nujni sestavni del grajske
celote, ki je bila posestvo s pomožnimi stavbami, ključni objekt v povezavi
sedanjega gradu – muzeja in gabaritov mestnega jedra.
3. člen
Grad Brežice obsega zemljišča, parcelne
številke: 1256, 1257, 1258, 1259, 1260, 1261, 1262/1, 1262/2, 1263, vse k.o.
Brežice. Grajska kašča v Brežicah, Cesta prvih borcev 4, obsega zemljišče s
parcelno številko 707, k.o. Brežice.
Meje spomenika so vrisane na katastrskem
načrtu v merilu 1:1000 in na temeljnem topografskem načrtu v merilu 1:5000.
Meja vplivnega območja spomenika je vrisana na temeljnem topografskem načrtu v
merilu 1:5000. Izvirnika načrtov, ki sta sestavni del tega odloka, hranita
Ministrstvo za kulturo, Uprava Republike Slovenije za kulturno dediščino in
Javni zavod Republike Slovenije za varstvo kulturne dediščine (v nadaljnjem
besedilu: zavod).
4
Za spomenik velja varstveni režim, ki
določa:
-       
varovanje kulturnih, arheoloških, arhitekturnih, krajinskih, likovnih,
zgodovinskih vrednot v celoti, v njihovi izvirnosti in neokrnjenosti in
dopolnjevanje njihov prezentacije,
-       
prepoved predelav vseh likovnih in tehničnih prvin gradu in kašče, ki so
ovrednotene kot del spomenika, zlasti tlorisov, gabaritov, stopnišč in
poslikane dvorane in drugih prostorov gradu,
-       
znotraj območja gradu in kašče je prepovedano postavljanje objektov
trajnega ali začasnega značaja, vključno z nadzemno in podzemno infrastrukturo
ter nosilci reklam, razen v primerih, ki jih s predhodnim kulturnovarstvenim
soglasjem odobri pristojni zavod,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote in izhodišč, ki jih predstavlja
muzejska namembnost.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, krajinskih,
likovnih, zgodovinskih vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega
spomenika ali njegovega dela in za vsak poseg v spomenik, njegove dele ali
zemljišče, so potrebni predhodni pisni kulturnovarstveni pogoji in na njihovi
podlagi kulturnovarstveno soglasje zavoda.
6
Pristojni organ mora v dveh mesecih po
uveljavitvi tega sklepa na podlagi 13. člena zakona o varstvu kulturne
dediščine (Uradni list RS, št. 7/99) izdati odločbe o varstvu lastnikom
spomenika ali njegovih sestavnih delov.
Odločbe iz prejšnjega odstavka določajo pogoje
za raziskovanje, načine vzdrževanja, pogoje za posege, fizično zavarovanje,
pravni promet, način upravljanja in rabe spomenika, dostopnost spomenika za
javnost in časovne okvire dostopnosti, posamezne druge ukrepe in prepovedi za
čim bolj učinkovito varstvo spomenika.
Varstveni režim lahko omejuje lastninsko
pravico le v obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja
Inšpektorat Republike Slovenije za področje kulturne dediščine.

Priloga:
Kulturni spomenik državnega pomena; Grad in grajska kašča v Brežicah
(topografski načrt)

Odlok o razglasitvi Gradu in grajske kašče v
Brežicah za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi odloka o razglasitvi Gradu
in grajske kašče v Brežicah za kulturni spomenik državnega pomena (Uradni list
RS, št. 22/02) vsebuje naslednjo končno določbo:
»2. člen
Ta odlok začne veljati naslednji dan po
objavi v Uradnem listu Republike Slovenije.«.