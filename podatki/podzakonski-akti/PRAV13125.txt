1. člen
(vsebina)
Ta pravilnik v skladu z Direktivo 2009/35/ES Evropskega
parlamenta in Sveta z dne 23. aprila 2009 o barvilih, ki se lahko dodajajo
zdravilom (prenovitev) (UL L št. 109 z dne 30. 4. 2009, str. 10) in
za izvajanje Uredbe (ES) št. 1333/2008 Evropskega parlamenta in Sveta
z dne 16. decembra 2008 o aditivih za živila (UL L št. 354 z dne
31. 12. 2008, str. 16), zadnjič spremenjene z Uredbo Komisije (EU)
2017/1399 z dne 28. julija 2017 o spremembi Priloge II k Uredbi (ES)
št. 1333/2008 Evropskega parlamenta in Sveta ter Priloge k Uredbi Komisije
(EU) št. 231/2012 glede kalijevega poliaspartata (UL L št. 199 z dne
29. 7. 2017, str. 8; v nadaljnjem besedilu: Uredba 2017/1399/EU), (v
nadaljnjem besedilu: Uredba 1333/2008/ES), ter Uredbe Komisije (EU)
št. 231/2012 z dne 9. marca 2012 o določitvi specifikacij za aditive
za živila, navedene v prilogah II in III k Uredbi (ES) št. 1333/2008
Evropskega parlamenta in Sveta (UL L št. 83 z dne 22. 3. 2012, str.
1), zadnjič spremenjene z Uredbo 2017/1399/EU, (v nadaljnjem besedilu: Uredba
231/2012/EU), določa:
-       
barvila, ki se lahko dodajajo zdravilom,
-       
splošna in posebna merila čistosti teh barvil,
-       
specifikacije in analizne metode, ki so potrebne za preverjanje splošnih
in posebnih meril čistosti teh barvil.
2. člen
(barvila za barvanje snovi in površine)
Pri zdravilih se ne razlikuje med barvili za barvanje snovi
in površine ter barvili, ki se uporabljajo le za barvanje površine.
3. člen
(dovoljena barvila)
Za uporabo v zdravilih so dovoljena enaka barvila, kot so
dovoljena za uporabo v živilih, določena z Uredbo 1333/2008/ES. Če je barvilo
črtano iz seznama dovoljenih barvil za uporabo v živilih, vendar je za omejen
čas še dovoljena prodaja živil, ki vsebujejo to barvilo, se ta določba
uporablja tudi za zdravila. Barvila, ki se lahko dodajajo zdravilom, so na
seznamu v Prilogi, ki je sestavni del tega pravilnika.
4. člen
(merila čistosti)
Barvila, ki se lahko dodajajo zdravilom, morajo izpolnjevati enaka
splošna in posebna merila čistosti kot barvila, ki se lahko dodajajo živilom, v
skladu z Uredbo 231/2012/EU.
5. člen
(specifikacije in analizne metode)
Za preverjanje splošnih in posebnih meril čistosti barvil, ki
se lahko dodajajo zdravilom, se uporabljajo enake specifikacije in analizne
metode, kot so sprejete za preverjanje splošnih in posebnih meril čistosti
barvil, ki se lahko dodajajo živilom, v skladu z Uredbo 231/2012/EU.
KONČNI DOLOČBI
6. člen
(prenehanje veljavnosti)
Z dnem uveljavitve tega pravilnika preneha veljati Pravilnik o
barvilih, ki se smejo dodajati zdravilom (Uradni list RS, št. 86/08 in
17/14 – ZZdr-2).
7. člen
(začetek veljavnosti)
Ta pravilnik začne veljati petnajsti dan po objavi v Uradnem listu
Republike Slovenije.
Št. 0070-35/2017
Ljubljana, dne 5. septembra 2017
EVA 2017-2711-0030
Milojka Kolar Celarc l.r.
Ministrica
za zdravje
Soglašam!
Mag. Dejan Židan l.r.
minister za kmetijstvo,
gozdarstvo in prehrano

Priloga: Seznam barvil,
ki se lahko dodajajo zdravilom