1. člen
Ta pravilnik določa enotni obrazec prijave
za inšpekcijski pregled pošiljke rastlin, rastlinskih proizvodov in
nadzorovanih predmetov, gozdnega reprodukcijskega materiala oziroma semenskega
materiala kmetijskih rastlin, ki mora biti pred uvozom inšpekcijsko pregledana
(v nadaljnjem besedilu: enotni obrazec prijave).
Enotni obrazec prijave je dostopen na
Fitosanitarni upravi Republike Slovenije (v nadaljnjem besedilu: Uprava) in na
spletni strani Uprave (www.furs.si).
2. člen
Izrazi, uporabljeni v tem pravilniku,
pomenijo:
1.    
rastline, rastlinski proizvodi in nadzorovani
predmeti so rastline, rastlinski proizvodi in nadzorovani predmeti s seznama
V.B v skladu s predpisi, ki urejajo zdravstveno varstvo rastlin;
2.    
gozdni reprodukcijski material so semenski
material, deli rastlin in sadilni material drevesnih vrst in umetnih križancev
v skladu s predpisi, ki urejajo gozdni reprodukcijski material;
3.    
semenski material kmetijskih rastlin so seme,
cele rastline ali deli rastlin vrst kmetijskih rastlin v skladu s predpisi, ki
urejajo semenski material kmetijskih rastlin;
4.    
semenski material kmetijskih rastlin so tudi
deli rastlin in sadilni material drevesnih vrst in umetnih križancev iz 2.
točke tega člena, če jih pri uvozu spremlja pisna izjava dobavitelja, da »niso
za uporabo v gozdarstvu« oziroma so kot taki jasno označeni.
3. člen
Enotni obrazec prijave se vloži pri
pristojnem fitosanitarnem inšpektorju v dveh izvodih.
4. člen
Na podlagi enotnega obrazca prijave se
opravi skupni inšpekcijski pregled in izda ena odločba, s katero se dovoli ali
prepove uvoz pošiljke rastlin, rastlinskih proizvodov in nadzorovanih
predmetov, gozdnega reprodukcijskega materiala oziroma semenskega materiala
kmetijskih rastlin.
Odločba iz prejšnjega odstavka se izda v
obliki uradnega zaznamka na prijavi.

Priloga: (črtana)

Pravilnik o enotnem obrazcu prijave pošiljke
rastlin, rastlinskih proizvodov in nadzorovanih predmetov, gozdnega
reprodukcijskega materiala oziroma semenskega materiala kmetijskih rastlin za
inšpekcijski pregled pri uvozu (Uradni list RS, št. 93/02)
vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi pravilnika o enotnem
obrazcu prijave pošiljke rastlin, rastlinskih proizvodov in nadzorovanih
predmetov, gozdnega reprodukcijskega materiala oziroma semenskega materiala
kmetijskih rastlin za inšpekcijski pregled pri uvozu (Uradni list RS, 93/04) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.