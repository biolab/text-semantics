1. člen
(1) Za kulturni spomenik državnega pomena (v nadaljnjem besedilu:
spomeniško območje) se razglasi enota kulturne dediščine Jesenice – Fužinarsko
naselje Stara Sava: EŠD 204 skupaj s stavbami in napravami, ki so neločljivi
deli tega ambienta (Delavska kasarna, EŠD 202; Cerkev Marije Pomočnice, EŠD
2765; Bucelleni Ruardova graščina, EŠD 5301; Kolpern, EŠD 8777; Pudlovka, EŠD
9704; Plavž, EŠD10064).
(2) Fužinarsko naselje Stara Sava ima kot celota izjemen
kulturni in družbeni pomen za Republiko Slovenijo in posebno kulturno vrednost
kot izrazit dosežek človekove ustvarjalnosti. Je pomemben del prostora ter
dediščine Republike Slovenije. Fužinarsko naselje je kulturni spomenik z
urbanističnimi, tehničnimi, arhitekturnimi, etnološkimi,
umetnostnozgodovinskimi in zgodovinskimi vrednotami.
(3) Spomeniško območje iz prvega odstavka tega člena je
razglašeno z namenom, da se ohrani avtentičnost izvirno oblikovanega prostora,
poveča celostna prepoznavnost spomeniškegaobmočja in spodbudi primerna raba, s
poudarkom na simbolnem pomenu celote.
2. člen
(1) Vrednote, ki utemeljujejo razglasitev za kulturni
spomenik državnega pomena, so:
-       
izoblikovan in ohranjen urbani ambient, ki se je razvijal od 16. do 20.
stoletja z visoko stopnjo sožitja med namembnostmi pridobivanja železa in
bivanjem v tem prostoru,
-       
premišljeno izbrana mikrolokacija ob reki Savi, ki je zagotavljala
pogonsko energijo,
-       
lokacija v jedru gornjesavske doline, kjer je fužinarstvo vplivalo na
gospodarski in družbeni razvoj,
-       
interpolacija rekonstruiranih ali delno rekonstruiranih tehničnih
objektov ter naprav fužin v odprt javni prostor med delavsko kasarno, dvorcem
oziroma graščino in cerkvijo,
-       
raznolika arhitektura objektov kot materializirana priča vrhunca
gospodarske in duhovne moči jedra železarskega naselja med 17. in 19.
stoletjem.
(2) Varovane sestavine kulturnega spomenika so:
-       
prostorska in arhitekturna zasnova stavb in njihovega urejenega
zunanjega prostora,
-       
vse grajene in urbanistične sestavine graščine, cerkve in delavske
kasarne ter rekonstruiranih, prezentiranih tehničnih objektov in naprav
nekdanjih fužin, zlasti: skladiščnega objekta Kolpern, plavža z opečnim
dimnikom in obodnega zidovja pudlovke,
-       
tlorisna zasnova in gabariti dvorca oziroma graščine, cerkve in delavske
kasarne,
-       
izvirno stavbno pohištvo dvorca oziroma graščine, cerkve in delavske
kasarne,
-       
osnovna namembnost cerkve in kulturna namembnost dvorca oziroma graščine
ter Delavske kasarne.
(3) Spomeniško območje obsega nepremičnine: stavbe
št. 964, 967, 968 in 970, vse k. o. 2175 Jesenice; parcele št. 1458/3
(manjši trikotni del parcele, vzhodno od južnega vogala parcele
št. 902/224, k. o. 2175 Jesenice), 1458/5, 902/3, 902/4, 905/2, 908/1,
908/2, 910/2, 910/22, 910/26 (severozahodni del parcele, ki se stika z zahodno
stranico parcele št. 910/28, k. o. 2175 Jesenice), 910/28, 910/29, 910/31,
910/32, 911/2, 914, 915 in 916/1 (zahodni del parcele, do jugozahodnega vogala
parcele št. 1458/6, k. o. 2175 Jesenice), vse k. o. 2175 Jesenice.
(4) Vplivno območje spomeniškega območja obsega
nepremičnine: parcele št. 1392/14, 1392/15 (osrednji del parcele), 1392/16
(vzhodni del parcele, do jugovzhodnega vogala parcele št. 904/1, k. o.
2175 Jesenice), 1458/3 (večji del parcele, severozahodno od južnega vogala
parcele št. 902/224, k. o. 2175 Jesenice), 1458/6, 2632/8 (severozahodni
del parcele, do jugozahodnega vogala parcele št. 910/6, k. o. 2175
Jesenice), 902/108, 902/109, 902/111, 902/113, 902/224, 902/36, 905/1, 906/2,
906/3, 906/4, 907, 909, 910/11, 910/12, 910/13, 910/20, 910/21, 910/26 (južni
del parcele, do severozahodnega vogala parcele št. 910/6, k. o. 2175
Jesenice), 910/27, 910/30, 910/33, 910/34, 910/7, 910/8, 910/9, 912, 913, 916/1
(vzhodni del parcele), vse k. o. 2175 Jesenice.
3. člen
(1) Meji spomeniškega območja in njegovega vplivnega
območja sta določeni na digitalnem katastrskem načrtu (uveljavljen dne
16. februarja 2004, Uradni list RS, št. 19/04; datoteka z dne
9. oktobra 2018; izvorno merilo 1:1000) in vrisani na temeljnem
topografskem načrtu v merilu 1:5000.
(2) Izvirnike načrtov iz prejšnjega odstavka hranita
ministrstvo, pristojno za kulturno dediščino, in Zavod za varstvo kulturne
dediščine Slovenije (v nadaljnjem besedilu: Zavod).
4. člen 
Za kulturni spomenik velja varstveni režim, ki določa:
-       
ohranjanje in redno vzdrževanje varovanih sestavin spomenika v celoti,
njihovi izvirnosti in neokrnjenosti (gabaritov, oblike, lege, materialov,
konstrukcij in barvne podobe),
-       
ohranjanje oblikovanih sestavin odprtega prostora, prostorsko usklajenega
součinkovanja vseh objektov in naprav nekdanje železarne (Plavž, Kolpern),
vedut nanj in iz njega na okolico, zlasti proti strugi Save,
-       
ohranjanje sedanje namenske rabe prostora in ustrezne primarne ali
kulturne namembnosti objektov,
-       
strokovno vzdrževanje in redno obnavljanje vseh grajenih sestavin,
-       
strokovno vzdrževanje in obnavljanje ter arboristično nego spominske
lipe,
-       
prepoved postavljanja ali gradnje dodatnih trajnih ali začasnih
objektov, vključno z nadzemno in podzemno infrastrukturo ter nosilci reklam ali
drugih oznak, razen kadar so ti nujni za učinkovito ohranjanje in predstavitev
ter delovanje spomenika ali njegovih delov in pod predhodno določenimi
kulturnovarstvenimi pogoji in s soglasjem oziroma mnenjem Zavoda,
-       
zagotavljanje dostopa javnosti v obsegu, ki ne ogroža varovanja
spomenika ter pravic in dejavnosti lastnikov,
-       
zagotavljanje strokovne prenove in vzpostavitev v stanje pred posegom na
stroške povzročitelja v primeru okrnitve spomenika ali njegovega varovanega
dela,
-       
posegi za gradnjo in vzdrževanje gospodarske javne infrastrukture in
prometne infrastrukture so izjemoma lahko dovoljeni pod predhodno določenimi
kulturnovarstvenimi pogoji in s soglasjem oziroma mnenjem Zavoda, kadar se s
posegi dopolnjuje varovanje objektov, prostora in ustreznega namena.
5. člen
Za vplivno območje velja varstveni režim, ki določa:
-       
ohranjanje strukture in prostorskih značilnosti grajenega in odprtega
območja,
-       
ohranjanje vedut na spomenik in iz spomenika, zlasti proti strugi Save,
6. člen
Za vse posege v spomeniško območje in v njegovo vplivno območje,
razen če zakon ne določa drugače, je treba predhodno izpolniti
kulturnovarstvene pogoje in pridobiti kulturnovarstveno soglasje oziroma mnenje
Zavoda.
7. člen 
Gornjesavski muzej kot upravljavec kulturnega spomenika izvaja
naloge na podlagi načrta upravljanja, ki ga pripravi s strokovno pomočjo
Zavoda.
8. člen 
(1) Spomeniško območje se označi s predpisanimi
oznakami, ki ne krnijo likovne podobe ali posameznih delov spomeniškega območja.
(2) Število in mikrolokacije oznak se določijo v načrtu
upravljanja spomeniškega območja.
9. člen 
Izvajanje tega odloka nadzira inšpektorat, pristojen za
kulturno dediščino.
10. člen 
Pristojno sodišče po uradni dolžnosti v zemljiški knjigi
zaznamuje status kulturnega spomenika na nepremičninah, navedenih v tretjem
odstavku 2. člena tega odloka.
KONČNA DOLOČBA 
11. člen 
Ta odlok začne veljati naslednji dan po objavi v Uradnem
listu Republike Slovenije.
Št. 00716-1/2019
Ljubljana, dne 7. marca 2019
EVA 2018-3340-0026
Vlada Republike Slovenije
Marjan Šarec l.r.
predsednik