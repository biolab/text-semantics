I.
Vlada Republike Slovenije je dala soglasje
k naslednjim omejitvam vpisa na koncesioniranih študijskih programih v
študijskem letu 2012/13:
1.    
po sklepu Senata Visoke šole za dizajn v Ljubljani s 17. dopisne seje z
dne 4. 4. 2012 za redni študij na visokošolskem strokovnem študijskem
programu Dizajn na:
- 
30 vpisnih mest na smeri Notranja oprema,
- 
15 vpisnih mest na smeri Tekstilije in oblačila in
- 
25 vpisnih mest na smeri Vizualne komunikacije;
2.    
po sklepu Senata Visoke šole za varstvo okolja z 9. dopisne seje z
dne 6. 4. 2012 na 50 vpisnih mest za redni študij na visokošolskem
strokovnem študijskem programu Varstvo okolja in ekotehnologija;
3.    
po sklepu Senata Visoke šole za zdravstveno nego Jesenice s 3. dopisne
seje z dne 10. 4. 2012 na 70 vpisnih mest za redni študij na
visokošolskem strokovnem študijskem programu Zdravstvena nega;
4.    
po sklepu Senata Visoke šole za zdravstvo Novo mesto s 50. redne seje z
dne 4. 4. 2012 na 70 vpisnih mest za redni študij na visokošolskem
strokovnem študijskem programu Zdravstvena nega.
II.
Ta sklep se objavi v Uradnem listu
Republike Slovenije.
Št. 60301-6/2012
Ljubljana, dne 26. aprila 2012
EVA 2012-3330-0042
mag.
Radovan Žerjav l.r.
Minister