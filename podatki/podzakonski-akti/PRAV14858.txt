1. člen
(vsebina)
Ta pravilnik ureja:
-       
najvišjo višino povračila stroškov testov HAG za samotestiranje na virus
SARS-CoV-2 (v nadaljnjem besedilu: test HAG za samotestiranje) in storitve
izdaje testov HAG za samotestiranje,
-       
ustreznost testa HAG za samotestiranje,
-       
podrobnejše pogoje in postopek prevzemanja testov HAG za samotestiranje
v lekarnah,
-       
način izstavitve zahtevkov za povračilo materialnih stroškov in stroškov
izdaje testa HAG za samotestiranje.
2. člen
(testi HAG za samotestiranje)
(1) Testiranje s testi HAG za samotestiranje (v nadaljnjem
besedilu: testiranje) se izvaja s testi HAG za samotestiranje, ki jih
proizvajalec nameni za samotestiranje in za katere je pridobil certifikat CE
priglašenega organa s sedežem v Evropski uniji.
(2) Rezultata testiranja se ne vnaša v Centralni register
podatkov o pacientih (v nadaljnjem besedilu: CRPP) in ni podlaga za pridobitev
digitalnega COVID-19 potrdila EU v digitalni ali papirnati obliki.
3. člen
(prevzem testov HAG za samotestiranje)
(1) Do izdaje testov HAG za samotestiranje so upravičeni:
1.     
učenci vseh razredov osnovnih šol in dijaki od 1. do 5. letnika, ki:
- 
so rojeni med 1. januarjem 2003 in 31. decembrom 2016,
- 
so vstopili v proces šolanja s 5. leti (rojeni med 1. januarjem 2017 in
31. decembrom 2017) ali
- 
še niso zaključili srednješolskega izobraževanja (rojeni med 1.
januarjem 2002 in 31. decembrom 2002);
2.     
študenti, ki redno ali izredno študirajo na visokošolskih in
višješolskih zavodih v Republiki Sloveniji (v nadaljnjem besedilu: študenti).
(2) Potrdilo o šolanju predloži upravičenec iz 1. točke
prejšnjega odstavka, ki:
-       
je vstopil v proces šolanja s 5. leti (rojeni med 1. januarjem 2017 in
31. decembrom 2017),
-       
še ni zaključil srednješolskega izobraževanja (rojeni med 1. januarjem
2002 in 31. decembrom 2002) ali
-       
nima kartice zdravstvenega zavarovanja (v nadaljnjem besedilu: KZZ).
(3) Študent poleg KZZ predloži tudi potrdilo o šolanju in
osebni dokument.
(4) Upravičenec, ki nima urejenega zdravstvenega zavarovanja
v Republiki Sloveniji, prevzame teste HAG za samotestiranje z osebnim
dokumentom (osebna izkaznica, potni list ali vozniško dovoljenje), upravičenec,
ki ima izdano KZZ, predloži tudi KZZ.
(5) Lekarna upravičenca brez bivališča v Republiki Sloveniji
in brez urejenega obveznega zdravstvenega zavarovanja v Republiki Sloveniji (v
nadaljnjem besedilu: OZZ) v informacijskem sistemu označi z oznako »T – tujec«
(v nadaljnjem besedilu: oznaka T).
(6) V CRPP se upravičenca, ki v trenutku prevzema nima
urejenega OZZ, vendar predloži tudi KZZ, označi z oznako »oseba s KZZ« (vključi
se tudi podatek o identifikatorju preverjanja statusa zavarovanja v on-line
sistemu), na Zavod za zdravstveno zavarovanje Slovenije (v nadaljnjem besedilu:
ZZZS) pa se podatek o takem upravičencu posreduje z oznako »B – oseba brez
urejenega zdravstvenega zavarovanja v Republiki Sloveniji« (v nadaljnjem
besedilu: oznaka B).
(7) Za upravičenca z oznako B in oznako T lekarna v CRPP
vnese podatek o vrsti osebnega dokumenta, imenu, priimku, datumu rojstva,
naslovu in iz potrdila o šolanju podatke o šoli, v katero je upravičenec
vpisan, ZZZS pa posreduje podatek o imenu, priimku, datumu rojstva in naslovu.
(8) Upravičencu pripada deset testov HAG za samotestiranje
mesečno, ki se izdajo naenkrat. Dvig testov HAG za samotestiranje za posamezni
mesec se lahko v lekarni izvede zadnjih pet dni predhodnega meseca in v tekočem
mesecu, razen zadnjih petih dni tekočega meseca (ko se dvig šteje kot dvig za naslednji
mesec). Predčasni ali poznejši prevzem testov HAG za samotestiranje za
posamezni mesec ni mogoč.
4. člen
(višina povračila materialnih stroškov testov HAG za
samotestiranje)
Višina povračila materialnih stroškov testov HAG za
samotestiranje je enaka nabavni ceni testa, pri čemer višina povračila iz
sredstev proračuna Republike Slovenije (v nadaljnjem besedilu: povračilo) ni
višja od 1,50 eura brez davka na dodano vrednost (v nadaljnjem besedilu: DDV).
Predmet povračila stroškov je tudi DDV po stopnji, kot je določena za teste HAG
za samotestiranje.
5. člen
(višina povračila stroškov izdaje testov HAG za samotestiranje)
(1) Storitev enkratne izdaje obsega deset testov HAG za
samotestiranje in je vredna 1,25 lekarniških točk.
(2) Višina povračila se izračuna tako, da se število
lekarniških točk iz prejšnjega odstavka pomnoži z vrednostjo lekarniške točke v
skladu z veljavnimi cenami ZZZS.
(3) Število točk storitve enkratne izdaje testov HAG za
samotestiranje je enako ne glede na način pakiranja testov.
(4) Lekarna upravičencu, ki mu izda teste HAG za
samotestiranje, ne sme zaračunati doplačila.
(5) Predmet povračila je tudi pripadajoči DDV.
6. člen
(povračilo stroškov ZZZS)
(1) Lekarna materialne stroške testov HAG za samotestiranje
in storitve iz prejšnjega člena zaračuna ZZZS, ki zahtevek lekarne poravna v
dveh delovnih dneh od prejema povračila. ZZZS sredstva povrne proračun
Republike Slovenije. ZZZS zahtevek za izplačilo z medsebojno dogovorjenimi
prilogami posreduje Ministrstvu za zdravje (v nadaljnjem besedilu: ministrstvo)
do 15. dne v mesecu za izdane teste HAG za samotestiranje in storitev izdaje
testov HAG za samotestiranje v preteklem mesecu.
(2) Zahtevki lekarne, ki niso posredovani ZZZS do 10. dne v
mesecu za pretekli mesec, se vključijo v naslednji zahtevek za povračilo
stroškov. Ministrstvo plača zahtevek ZZZS v 15 dneh od prejema.
(3) Lekarna posreduje zadnji zahtevek ZZZS najpozneje v 90
dneh po prenehanju veljavnosti ukrepa, na podlagi katerega je zagotovljeno
povračilo zahtevkov. Zahtevki, posredovani po tem roku, se zavrnejo.
(4) Lekarna upravičencu izda in ZZZS zaračuna le teste HAG za
samotestiranje, ki so v skladu s prvim odstavkom 2. člena tega pravilnika in so
v trenutku izdaje označeni kot aktivni v seznamu testov HAG za samotestiranje v
Centralni bazi zdravil, ki je objavljen na povezavi
http://www.cbz.si/cbz/bazazdr2.nsf/Search?SearchView&Query=(( %5BSIPRSTDO
%5D=99))&SearchOrder=4&SearchMax=301.
(5) ZZZS za zavrnjene vrednosti od lekarne pridobi dobropis.
7. člen
(izdaja testov HAG za samotestiranje in zahtevka za plačilo
ZZZS)
(1) Lekarna pred izdajo testov HAG za samotestiranje v CRPP,
ki deluje v upravljanju Nacionalnega inštituta za javno zdravje (v nadaljnjem
besedilu: NIJZ) preveri podatke o količini testov HAG za samotestiranje, ki jih
lahko izda upravičencu, in sicer prek lekarniških informacijskih sistemov, ki
se povezujejo s CRPP prek namenskega vmesnika na NIJZ.
(2) Lekarna ob izdaji testov HAG za samotestiranje in
posredovanju zahtevka za plačilo ZZZS v CRPP posreduje vse podatke o izdaji
testov HAG za samotestiranje, ki jih v specifikaciji integracije med
lekarniškimi informacijskimi sistemi in CRPP v sodelovanju z ministrstvom
določi NIJZ.
(3) Ministrstvo plačilo stroškov izdaje in povračilo stroškov
testov HAG za samotestiranje zavrne, če pred izdajo testov HAG za
samotestiranje brez upravičenih razlogov:
1.     
ni izveden nadzor nad številom izdanih testov HAG za samotestiranje,
2.     
izdaja ni evidentirana prek namenskega vmesnika iz prvega odstavka tega
člena,
3.     
ne vsebuje obveznih podatkov o izdaji,
4.     
je preseženo najvišje število testov HAG za samotestiranje na
upravičenca mesečno,
5.     
cena na test HAG za samotestiranje ni v skladu s 4. členom tega
pravilnika ali
6.     
višina stroškov izdaje testov HAG za samotestiranje ni v skladu s 5.
členom tega pravilnika.
8. člen
(nadzor)
(1) ZZZS izvaja kontrolo cene testa HAG za samotestiranje ter
kontrolo števila izdanih testov osebi ob enkratni izdaji. Kontrola števila
izdanih testov za posamezen mesec se izvaja prek namenskega vmesnika ob sami
izdaji testov.
(2) Lekarna izvaja dodatni nadzor ustreznosti izdanega testa
HAG za samotestiranje za vse upravičence.
KONČNA DOLOČBA
9. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-257/2022
Ljubljana, dne 3. januarja 2023
EVA 2022-2711-0128
Danijel Bešič Loredan
minister
za zdravje