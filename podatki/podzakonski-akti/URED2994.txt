1. člen
S to uredbo se določi ureditveno območje mejnega prehoda za
obmejni promet Nova vas ob Sotli (v nadaljnjem besedilu: mejni prehod), na
podlagi Elaborata za ugotavljanje javne koristi za mejni prehod Nova vas, ki ga
je izdelal Ljubljanski urbanistični zavod, d.d., pod št. 5373–2-JK, november
2002, in je na vpogled na Servisu skupnih služb Vlade Republike Slovenije,
Gregorčičeva 27a, Ljubljana. 
Mejni prehod za obmejni promet Nova vas ob Sotli se zgradi
kot skupni mejni prehod za obmejni promet z Republiko Hrvaško, na slovenskem
ozemlju.
2. člen
Ureditveno območje mejnega prehoda obsega nepremičnine,
potrebne za gradnjo objekta mejnega prehoda, nadstrešnice in ureditev vozišča,
na zemljišču parc. št. 1088/2, 1089, 1334, 1336/1, 1336/2 in 1368, vse k.o.
Drenovec. 
Ureditveno območje obsega tudi traso za izgradnjo
infrastrukturnih objektov in naprav, potrebnih za nemoteno delovanje mejnega
prehoda, to so električni kablovod, vodovod in telefonski kabel. 
Priključni električni NN kablovod je predviden v dolžini
približno 1000 m po zemljiščih v k.o. Drenovec: parc. št. 1368, cesta, parc.
št. 1365/1, cesta, in parc. št. 1365/2, pašnik, vse javno dobro v lasti Občine
Brežice, parc. št. 1339/2, njiva, lastnik Iljaž Franc, Mizarska pot 9,
Bizeljsko, in parc. št. 1339/3, njiva, lastnik Iljaž Jožef, Nova vas ob Sotli,
Bizeljsko, ter po zemljišču v k.o. Bizeljsko: parc. št. 1923/2, pot, javno
dobro v lasti Občine Brežice. 
Priključni telefonski kabel je predviden v dolžini približno
800 m po zemljiščih v k.o. Drenovec: parc. št. 1368, cesta, javno dobro v lasti
Občine Brežice, parc. št. 1339/2, njiva, lastnik Iljaž Franc, Mizarska pot 9,
Bizeljsko, parc. št. 1339/3, njiva, lastnik Iljaž Jožef, Nova vas ob Sotli,
Bizeljsko, in parc. št. 1200, dvorišče z gospodarsko in stanovanjsko stavbo,
lastniki Vršeč Miroslava, Nova vas ob Sotli 19A, Bizeljsko, Vršeč Andrej, Nova
vas ob Sotli 19A, Bizeljsko, in Vršeč Gregor, Nova vas ob Sotli 19A, Bizeljsko,
vsak do 1/3. 
Vodovodna napeljava mejnega prehoda bo izvedena z
rezervoarjem za vodo in greznico v območju iz prvega odstavka tega člena. 
Meja ureditvenega območja je prikazana v elaboratu iz 1.
člena te uredbe in je razvidna iz kopije katastrskega načrta v M 1:1000, ki je
sestavni del te uredbe.
3. člen
Urbanistična podlaga za določitev ureditvenega območja
mejnega prehoda je srednjeročni plan Občine Brežice za obdobje 1986–2000
(Uradni list SRS, št. 41/87, 8/88 in 13/91, Uradni list RS, št. 37/94, 29/96,
77/97, 79/97, 47/98, 61/98, 10/99, 59/00, 27/01, 50/01 in 4/02) in Prostorski
ureditveni pogoji za območje Občine Brežice (Uradni list SRS, št. 38/87, 25/88,
Uradni list RS, št. 29/96, 50/98 in 4/02) ter 11. člen odloka o prostorskih
ureditvenih pogojih za območje Občine Brežice (Uradni list SRS, št. 38/87).
4. člen
Območje mejnega prehoda obsega zemljišča, ki so namenjena za
gradnjo naslednjih objektov in izvedbo naslednjih ureditev: 
-       
gradnjo montažnega objekta, v katerem se bo opravljala policijska in
carinska kontrola; 
-       
gradnjo nadstreška; 
-       
ureditev vozišča na območju mejnega prehoda; 
-       
ureditev parkirišč in druge infrastrukture; 
-       
zunanjo ureditev.
5. člen
Šteje se, da je za namen gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-19
Ljubljana, dne 31. julija 2003.
EVA 2003-1520-0010
Vlada Republike Slovenije
mag. Anton Rop l. r. 
Predsednik

Priloga:
Kopija katastrskega načrta v M 1:1000