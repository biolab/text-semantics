1. člen
(namen smernic)
(1) Evropski organ za vrednostne papirje in trge (v
nadaljevanju ESMA) je na podlagi 12. člena Uredbe (EU) 909/20141
objavil Smernice glede postopka izračuna kazalnikov za določitev najpomembnejših
valut, v katerih se opravi poravnava (v nadaljevanju: smernice).
(2) Smernice so objavljene na spletnih straneh Agencije
za trg vrednostnih papirjev (v nadaljevanju agencija) in ESMA.
(3) Namen smernic je zagotoviti skupno, enotno in
dosledno uporabo določb člena 12(1)(b) Uredbe (EU) 909/2014.
2. člen
(vsebina smernic)
(1) Smernice določajo postopek zbiranja, obdelave in
združevanja podatkov, ki so potrebni za izračun kazalnikov za določitev
najpomembnejših valut, v katerih se opravi poravnava, v skladu s členom
12(1)(b) Uredbe (EU) 909/2014.
(2) V členu 2(1) Delegirane uredbe Komisije (EU)
2017/3922 so navedeni pogoji, pod katerimi valute Unije iz člena 12(1)(b)
Uredbe (EU) 909/2014 veljajo za najpomembnejše.
3. člen
(obseg uporabe smernic)
S tem sklepom agencija določa uporabo smernic za:
1.     
centralno depotno družbo, ki mora posredovati podatke, ki so potrebni za
izračun kazalnikov za določitev najpomembnejših valut, v katerih se opravi
poravnava in
2.     
agencijo, ki podatke, ki jih je prejela od centralne depotne družbe,
pregleda in pošlje organu ESMA.
4. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Št. 00704-1/2018-2
Ljubljana, dne 11. aprila 2018
EVA 2018-1611-0031
Predsednik Sveta
Agencije za trg vrednostnih papirjev
mag. Miloš Čas l.r.
_______________
1 UREDBA (EU) št. 909/2014 EVROPSKEGA PARLAMENTA IN
SVETA z dne 23. julija 2014 o izboljšanju ureditve poravnav vrednostnih
papirjev v Evropski uniji in o centralnih depotnih družbah ter o spremembi
direktiv 98/26/ES in 2014/65/EU ter Uredbe (EU) št. 236/2012
2 DELEGIRANA UREDBA KOMISIJE (EU) 2017/392 z dne 11.
novembra 2016 o dopolnitvi Uredbe (EU) št. 909/2014 Evropskega parlamenta
in Sveta v zvezi z regulativnimi tehničnimi standardi o zahtevah glede izdaje
dovoljenj, nadzora in poslovanja za centralne depotne družbe