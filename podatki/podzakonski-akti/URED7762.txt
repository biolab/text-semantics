1. člen
(vsebina)
Ta uredba določa višine pristojbin, ki jih v skladu z Zakonom
o zdravstveni dejavnosti (Uradni list RS, št. 23/05 – uradno prečiščeno
besedilo, 15/08 – ZPacP, 23/08, 58/08 – ZZdrS-E, 77/08 – ZDZdr, 40/12 – ZUJF,
14/13, 88/16 – ZdZPZD in 64/17) plača predlagatelj zadevnega postopka, in sicer
za izdajo soglasja k:
-       
zasnovam znanstvenoraziskovalnih projektov s področja zdravstva, – uporabi
dopolnilnih tradicionalnih in alternativnih oblik diagnostike, zdravljenja in
rehabilitacije,
-       
monocentričnemu preizkušanju zdravil oziroma substanc za zdravila in
medicinskih pripomočkov,
-       
multicentričnemu preizkušanju zdravil oziroma substanc za zdravila in
medicinskih pripomočkov.
2. člen
(višina pristojbin)
Pristojbine so določene v točkah. Vrednost ene točke je 5
eurov. Višina pristojbine se določi kot zmnožek vrednosti točke in števila
točk.
3. člen
(način in rok plačil)
Ob predložitvi vloge predlagatelj plača pristojbine iz te uredbe
na račun št. 01100-1000621284, sklic 11 27111-7141009-33470236 (za plačilo iz
tujine na račun št. 01100-1000621284, SWIFT BSLJSI2X, IBAN SI56
01100-1000621284, delivery account 11 27111-7141009-33470236).
4. člen
(pristojbine za izdajo soglasja)
Pristojbine za izdajo soglasja
so:

1.

k zasnovam znanstvenoraziskovalnih projektov s
  področja zdravstva:

80 točk,


2.

k uporabi dopolnilnih tradicionalnih in alternativnih
  oblik diagnostike, zdravljenja in rehabilitacije:

300 točk,


3.

k monocentričnemu preizkušanju zdravil oziroma
  substanc za zdravila in medicinskih pripomočkov:

200 točk,


4.

k spremembam monocentričnih preizkušanj iz prejšnje
  točke:

40 točk,


5.

k multicentričnemu preizkušanju zdravil oziroma
  substanc za zdravila in medicinskih pripomočkov:

800 točk,


6.

k spremembam multicentričnih preizkušanj iz prejšnje
  točke:

100 točk.

5. člen
(prenehanje uporabe)
(1) Določbe 3., 4., 5. in 6. točke prejšnjega člena se
uporabljajo do začetka uporabe Uredbe (EU) št. 536/2014 Evropskega parlamenta
in Sveta z dne 16. aprila 2014 o kliničnem preskušanju zdravil za uporabo
v humani medicini in razveljavitvi Direktive 2001/20/ES (UL L št. 158 z dne
27. 5. 2014, str. 1), zadnjič spremenjene z Delegirano uredbo Komisije
(EU) 2017/1569 z dne 23. maja 2017 o dopolnitvi Uredbe (EU) št. 536/2014
Evropskega parlamenta in Sveta z določitvijo načel in smernic dobre proizvodne
prakse za zdravila za uporabo v humani medicini v preskušanju ter ureditvijo
poteka pregledov (UL L št. 238 z dne 16. 9. 2017, str. 12), (v nadaljnjem
besedilu: Uredba 536/2014/EU).
(2) Minister, pristojen za zdravje, v Uradnem listu
Republike Slovenije objavi podatek o tem, kdaj se začne uporabljati Uredba
536/2014/EU.
6. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00725-8/2018
Ljubljana, dne 11. julija 2018
EVA 2018-2711-0042
Vlada Republike Slovenije
dr. Miroslav Cerar l.r.
Predsednik