I
Zavezancem za plačilo prispevka za obvezno zdravstveno
zavarovanje iz 7. točke prvega odstavka 15. člena zakona o zdravstvenem varstvu
in zdravstvenem zavarovanju (v nadaljnjem besedilu: zavezanec) se prispevek
zmanjša ali odpiše, če je bil donos na posamezni parceli ali na več zemeljskih
parcelah manjši zaradi suše v letu 1992.
II
Zmanjšanje ali odpis prispevka po prejšnji točki se opravi po
kriterijih, ki so določeni za znižanje oziroma odpis davka iz kmetijstva po
določbah 31. člena zakona o dohodnini (Uradni list RS, št. 14/92 – prečiščeno
besedilo) in velja za obveznosti v letu 1992.
III
Zmanjšanje ali odpis prispevka po tem sklepu opravi davčni
organ na podlagi zahteve zavezanca. 
Zahtevo je treba vložiti v 15 dneh od uveljavitve tega
sklepa.
IV
Ta sklep začne veljati naslednji dan po objavi v Uradnem
listu Republike Slovenije.
Št. 420-04/90-30/6-8
Ljubljana, dne 26. avgusta 1992.
Vlada republike Slovenije
Podpredsednik 
Viktor Žakelj l. r.