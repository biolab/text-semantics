1. člen
S tem pravilnikom se sprejme gozdnogospodarski načrt gozdnogospodarske
enote Tržič (2005–2014), št. 03-03/05 z dne 8. 8. 2005, ki ga je za obdobje od
1. januarja 2005 do 31. decembra 2014 izdelal Zavod za gozdove Slovenije, Območna
enota Kranj.
2. člen
Gozdnogospodarska enota Tržič, ki meri 10.829,46 ha, se
nahaja v Gozdnogospodarskem območju Kranj, v občini Tržič, oziroma v
katastrskih občinah Podljubelj, Lom pod Storžičem, Tržič, Bistrica, Leše,
Kovor, Križe, Senično, Žiganja vas in Zvirče.
3. člen
V gozdnogospodarski enoti Tržič je s 1. januarjem 2005 ugotovljeno
naslednje stanje gozdov:
A)    
lastništvo: 72,05% zasebnih gozdov v lasti fizičnih oseb, 20,70%
državnih gozdov, 4,24% občinskih gozdov in 3,01% zasebnih gozdov v lasti pravnih
oseb; B) površina: 7.816,31 ha, od katere je 5.217,84 ha večnamenskih gozdov,
731,82 ha gozdov s posebnim namenom, v katerih so gozdnogospodarski ukrepi
dovoljeni, in 1.866,65 ha varovalnih gozdov;
B)    
lesna zaloga: 363,8 m3/ha, od tega 253,9 m3/ha iglavcev
in 109,9 m3/ha listavcev;
C)   
tekoči letni prirastek: 8,04 m3/ha, od tega 5,12 m3/ha
iglavcev in 2,92 m3/ha listavcev.
4. člen
(1) V gozdnogospodarskem načrtu gozdnogospodarske enote Tržič
(2005–2014) je ob upoštevanju usmeritev iz gozdnogospodarskega načrta Gozdnogospodarskega
območja Kranj, izdelanega za obdobje od 1. januarja 2001 do 31. decembra 2010,
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v
gozdnogospodarski enoti Tržič določeno, da so najbolj poudarjene funkcije gozdov,
ki določajo način gospodarjenja z gozdom:
-       
proizvodne funkcije na površini 2.753,61 ha,
-       
ekološke funkcije na površini 2.987,77 ha ter
-       
socialne funkcije na površini 1.489,07 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Tržič (2005–2014) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Tržič za obdobje od 1. januarja 2005 do 31.
decembra 2014 določeni naslednji ukrepi:
-       
najvišji možni posek v višini 350.000 m3, od tega 251.922 m3
iglavcev in 98.078 m3 listavcev,
-       
gojitvena dela, potrebna za ohranitev in razvoj gozdov, na površini
810,52 ha,
-       
nega mlajšega drogovnjaka na površini 221,29 ha,
-       
varstvena dela, potrebna za zaščito pred divjadjo, in sicer zaščita s
premazom na površini 230,25 ha, zaščita sadik s 10.000 tulci, ter zaščita z
ograjo v dolžini 500,00 metrov,
-       
varstvena dela, potrebna za zaščito pred boleznimi in žuželkami, v
obsegu 270 delovnih dni,
-       
varstvena dela, potrebna za zaščito pred erozijo, v obsegu 50 delovnih
dni,
-       
nega habitatov prosto živečih živali, in sicer vzdrževanje travišč na
površini 373,00 ha, vzdrževanje grmišč in sadnja sadik plodonosnih drevesnih
vrst v obsegu 27 delovnih dni ter vzdrževanje vodnih površin v obsegu 20
delovnih dni.
(2) V gozdnogospodarskem načrtu gozdnogospodarske enote Tržič
(2005–2014) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Tržič v obdobju od uveljavitve tega
pravilnika do 31. decembra 2014 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Tržič
(2005–2014).
7. člen
Po en izvod gozdnogospodarskega načrta gozdnogospodarske enote
Tržič (2005–2014) je na vpogled na sedežu Zavoda za gozdove Slovenije, Območne
enote Kranj, Cesta Staneta Žagarja 27b, Kranj, na sedežu Zavoda za gozdove Slovenije,
Krajevne enote Tržič, Cankarjeva 19, Tržič, in na Ministrstvu za kmetijstvo,
gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Tržič (2005–2014).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-03-8/01/14
Ljubljana, dne 20. oktobra 2006
EVA 2005-2311-0125
Marija Lukačič l.r.
Ministrica
za kmetijstvo, gozdarstvo in prehrano