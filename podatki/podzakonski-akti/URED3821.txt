I. PREDMET IN OBSEG KONCESIJE
1. člen
(1) Ta uredba je koncesijski
akt, na podlagi katerega Vlada Republike Slovenije podeli koncesijo za odvzem
podzemne vode iz vodnega vira ŽV-1/02 (v nadaljnjem besedilu: vodni vir) z
naslednjimi parametri: 


Vodni vir

Kraj

Občina

k.o.

Y / X / Z

Letna količina (m3/leto)

Q (l/s)∗


ŽV-1/02

Tunjice

Kamnik

Tunjice

5 467 343,50
5 123 323,33
420 m n.m.

200

0,1


*Q = največji odvzem v litrih na
sekundo.
(2) Vodno telo podzemne vode, iz katerega se na podlagi koncesije
po tej uredbi lahko odvzema podzemna voda, je vodno telo, ki je omejeno s površinsko
razvodnico napajalnega zaledja v pobočju nad zajetjem in sega do 20 m v globino
do spodnje meje dotokov v zajetje na površini zemlje pa je omejeno z območjem
iz priloge 1, ki je sestavni del te uredbe (v nadaljnjem besedilu: območje
koncesije).
II. POGOJI ZA PRIDOBITEV IN IZVAJANJE KONCESIJE
2. člen
(1) Koncesija iz prejšnjega člena se podeli imetniku pravice
za raziskovanje podzemnih voda na območju koncesije.
(2) Imetnik pravice za raziskovanje podzemnih voda iz prejšnjega
odstavka pridobi koncesijo za odvzem podzemne vode za proizvodnjo pijač, in
sicer za stekleničenje namizne vode, če:
-       
je tehnično usposobljen in opremljen za proizvodnjo pijač,
-       
zagotovi, da instalirani pretok vode skozi naprave za rabo podzemne vode
ne presega največjega odvzema, določenega v tabeli iz prejšnjega člena, in
-       
zagotovi tak režim odvzema podzemne vode, da letna količina odvzete
podzemne vode in največji odvzem v litrih na sekundo ne presegata vrednosti iz
tabele iz prejšnjega člena.
(3) Namizna voda iz prejšnjega odstavka je voda v skladu s
predpisom, ki ureja naravne mineralne vode, izvirske vode in namizne vode.
(4) Če imetnik pravice za raziskovanje podzemnih voda na območju
koncesije podzemne vode ne namerava izkoriščati ali če ne podpiše koncesijske
pogodbe v roku iz odločbe o izboru koncesionarja, se koncesija za odvzem
podzemne vode iz vodnega vira podeli na podlagi javnega razpisa.
3. člen
(1) Koncesija za odvzem podzemne vode iz vodnega vira se
podeli za stekleničenje namizne vode ali izvirske vode za 30 let.
(2) Začetek izvajanja koncesije se šteje na dan podpisa koncesijske
pogodbe.
(3) Oseba, ki je pridobila koncesijo (v nadaljnjem besedilu: koncesionar),
mora poleg predpisanih pogojev zagotoviti tudi:
-       
zavarovanje zemljišč, objektov, naprav in drugih dobrin pred škodljivimi
posledicami rabe podzemne vode,
-       
zavarovanje opreme, naprav in objektov za odvzem podzemne vode,
-       
neprekinjeno merjenje količine odvzete podzemne vode,
-       
spremljanje kakovosti vode v vodnem telesu podzemne vode,
-       
ohranjanje količin in kakovosti ter naravne vloge vodnega vira,
-       
ohranjanje biološke raznovrstnosti in varstva habitatov ter biološkega
ravnotežja, če je to ogroženo zaradi izpusta podzemne vode v okolje,
-       
vzpostavitev novega oziroma nadomestitev prejšnjega stanja po prenehanju
koncesije.
(4) Ukrepi in pogoji iz prejšnjega odstavka se podrobneje določijo
v koncesijski pogodbi.
4. člen
(1) Koncesionar mora izvajati monitoring odvzema podzemne vode.
(2) Monitoring odvzema podzemne vode obsega meritve obnavljanja
vodnega vira ter kemijske sestave odvzete podzemne vode in mora izpolnjevati
zahteve iz priloge 2, ki je sestavni del te uredbe.
(3) Monitoring odvzema podzemne vode se izvaja po programu
monitoringa, ki ga za vsako triletno obdobje pripravi koncesionar, potrdi pa
ministrstvo, pristojno za okolje.
(4) Koncesionar mora vsako leto podati koncedentu poročilo o
rezultatih monitoringa.
(5) Koncesionar mora posredovati ministrstvu, pristojnemu za
okolje, v potrditev program monitoringa odvzema podzemne vode najkasneje do 1.
julija zadnjega leta pred začetkom novega triletnega obdobja.
(6) Rok za oddajo programa monitoringa odvzema podzemne vode
za prvo triletno obdobje v potrditev koncedentu se določi v koncesijski
pogodbi.
III. PLAČILO ZA KONCESIJO
5. člen
(1) Koncesionar mora plačati za koncesijo za vsako leto
odvzema podzemne vode posebej ves čas trajanja koncesije.
(2) Koncesionar krije tudi vse stroške povzročanja
obremenitve okolja v skladu z zakonom, ki ureja varstvo okolja, in nadomestne
stroške ureditve prostora, ki nastanejo zaradi odvzema ali rabe podzemne vode.
6. člen
(1) Prihodki od plačila za koncesijo so vir proračuna Republike
Slovenije in proračuna občine, na območju katere je območje na površini zemlje
iz priloge 1 te uredbe.
(2) Plačilo za koncesijo se med državo in občino Kamnik razdeli
v razmerju 50 : 50.
(3) Razdelitev plačila za koncesijo med državo in občino iz
prejšnjega odstavka je določena na podlagi podatkov o razvitosti infrastrukture
lokalnih gospodarskih javnih služb varstva okolja v tej občini v skladu s
predpisom, ki ureja merila za določanje razvitosti infrastrukture in obremenjenosti
okolja zaradi ugotavljanja deleža plačila občini za koncesijo na naravni
dobrini.
7. člen
(1) Plačilo za koncesijo se določi za vsako koledarsko leto
posebej na podlagi podatkov o letni količini podzemne vode, ki jo je
koncesionar dal v promet kot namizno vodo ali izvirsko vodo, in podatkov o čistem
prihodku od prodaje te pijače v letu, za katero se določa plačilo za koncesijo.
(2) Letna količina podzemne vode, ki jo je koncesionar dal v
promet, se določi v okviru monitoringa odvzema podzemne vode in se izraža v
1.000 litrih za vodo, ki je dana v promet kot namizna voda ali izvirska voda.
(3) Plačilo za koncesijo za
posamezno koledarsko leto za podzemno vodo, ki se daje v promet kot namizna
voda, se izračuna na naslednji način:
kjer so:
-       
V plačilo za koncesijo za podzemno vodo, ki se daje v promet kot namizna
voda ali izvirska voda, izraženo v tolarjih,
-       
P čisti-prihodek čisti letni prihodek od prodaje namizne vode,
ki je izkazan v izkazu poslovnega izida proizvajalca pijač za leto, za katero
se določa plačilo za koncesijo, izražen v tolarjih,
-       
Q namiznavoda letna količina podzemne vode, ki jo je koncesionar
dal v promet kot namizno ali izvirsko vodo v letu, za katero se določa plačilo
za koncesijo, izražena v 1.000 litrih,
-       
– Vkoncesija višina
plačila za koncesijo za 1.000 litrov stekleničene podzemne vode, izražena v
tolarjih in izračunana na naslednji način:
kjer so:
-       
Pvodno-povračilo vsota vseh plačil vodnega povračila,
odmerjenega izvajalcem lokalnih gospodarskih javnih služb oskrbe s pitno vodo v
skladu s predpisi, ki urejajo plačevanje vodnih povračil, izražena v tolarjih,
-       
Q1 letna količina na območju Republike Slovenije odvzete
podzemne vode, ki je bila dana v promet v brezalkoholnih pijačah, izražena v
1.000 litrih,
-       
Q2 letna količina na območju Republike Slovenije odvzete podzemne
vode, ki je bila dana v promet kot izvirska voda, namizna voda ali pivo, izražena
v 1.000 litrih,
-       
Q3 letna količina na območju Republike Slovenije odvzete podzemne
vode, ki je bila dana v promet kot naravna mineralna voda, izražena v 1.000
litrih, 
pri čemer so vrednosti za Pvodno-povračilo, Q1,
Q2 in Q3 izračunane na podlagi podatkov o odmeri vodnih
povračil in proizvodnji pijač v letu, ki je dve leti pred obračunskim letom plačila
za koncesijo.
8. člen
Višino plačila za koncesijo Vkoncesija iz prejšnjega
člena določi minister, pristojen za okolje, do 31. decembra za naslednje leto s
sklepom, ki se objavi v Uradnem listu Republike Slovenije.
9. člen
Koncesionar mora Agenciji Republike Slovenije za okolje (v
nadaljnjem besedilu: agencija) do 31. marca tekočega leta posredovati vse
podatke, potrebne za izračun plačila za koncesijo za preteklo leto.
10. člen
Koncesionar, ki je med letom prenehal izvajati dejavnost, zaradi
katere je dolžan plačevati koncesijo po tej uredbi, mora posredovati podatke,
potrebne za izračun, v tridesetih dneh po prenehanju odvzema podzemne vode.
11. člen
Koncesionar mora dokumentacijo, s katero dokazuje resničnost
in pravilnost podatkov, posredovanih za izračun plačila za koncesijo, hraniti še
najmanj pet let od dneva, ko mu je agencija izstavila račun za plačilo za
koncesijo.
12. člen
(1) Koncesionar plačuje za koncesijo med letom v obliki dveh
akontacij in poračuna plačil za koncesijo na račun, določen v skladu s
predpisom, ki ureja podračune in način plačevanja obveznih dajatev in drugih
javnofinančnih prihodkov.
(2) Plačilo prve akontacije v letu zapade v plačilo zadnji delovni
dan v juniju, druge akontacije v letu pa zadnji delovni dan v decembru.
(3) Morebitna razlika med z akontacijo vplačanim zneskom plačila
za koncesijo in plačilom za koncesijo, se mora plačati na račun iz prvega
odstavka tega člena ali vrniti koncesionarju v 60 dneh potem, ko je agencija
koncesionarju izstavila poračun plačil za koncesijo.
(4) Za nepravočasno plačane zneske plačila za koncesijo mora
koncesionar plačati zakonite zamudne obresti.
13. člen
Znesek akontacije znaša polovico zadnjega plačila za koncesijo,
povečanega ali zmanjšanega sorazmerno odstotku spremembe višine plačila za
koncesijo Vkoncesija iz 7. Člena te uredbe.
14. člen
Če agencija ugotovi, da koncesionar ni posredoval podatkov, potrebnih
za izračun plačila za koncesijo, v predpisanem roku ali je posredoval napačne
podatke, agencija uporabi za določitev plačila za koncesijo podatke o čistih prihodkih
od prodaje pijač in o rabi podzemne vode iz svojih evidenc o rabi vode.
IV. NADZOR
15. člen
Nadzor nad izvajanjem te uredbe opravljajo inšpektorji, pristojni
za vode.
V. PREHODNI IN KONČNI DOLOČBI
16. člen
Ne glede na določbe 7. člena te uredbe je plačilo za koncesijo
za leto 2005 enako 20%, za leto 2006 enako 40% in za leto 2007 enako 80% plačila
za koncesijo, izračunanega na način iz 7. člena te uredbe.
17. člen
(1) Ne glede na rok podpisa koncesijske pogodbe mora koncesionar
začeti s plačevanjem za koncesijo za podzemno vodo, ki je dana v promet kot
namizna voda in brezalkoholna pijača, od uveljavitve te uredbe dalje pod pogoji
in na način iz te uredbe.
(2) Ne glede na določbe 8. člena te uredbe je za leto 2005 višina
plačila za koncesijo V koncesija enaka 140 tolarjev na 1.000 litrov
stekleničene podzemne vode.
(3) Višino akontacije plačila za koncesijo v letu 2005 določi
agencija na podlagi podatkov o čistem prihodku koncesionarja iz prodaje pijač v
letu 2004 in količini podzemne vode, ki jo je dal koncesionar v letu 2004 v
promet.
(4) Podatke iz prejšnjega odstavka mora koncesionar posredovati
agenciji najkasneje do 15. maja 2005.
(5) Če agenciji podatki iz prejšnjega odstavka niso
posredovani, se za višino akontacije plačila za koncesijo v letu 2005 uporabijo
podatki iz izkaza poslovnega izida za leto 2004 in o količini podzemne vode, ki
jo je koncesionar dal v promet v letu 2003.
18. člen
Z dnem uveljavitve te uredbe preneha veljati Uredba o koncesiji
za odvzem podzemne vode iz vodnega vira ŽV-1/02 za proizvodnjo pijač (Uradni
list RS, št. 125/04).
19. člen
Ta uredba začne veljati naslednji dan po objavi v Uradnem listu
Republike Slovenije.
Št. 00719-26/2005/5
Ljubljana, dne 28. aprila 2005.
EVA 2005-2511-0140
Vlada Republike Slovenije
Janez Janša l. r.
Predsednik

Priloga
1:Območje koncesije
Priloga
2: Program monitoringa za izkoriščanje zajetja ŽV-1/02