1. člen
S to uredbo se določajo postopki za
izvajanje:
-      
Uredbe Sveta (EURATOM) št. 3954/87 z dne 22. decembra 1987 o
najvišji dovoljeni stopnji radioaktivnega onesnaženja živil in krme po jedrski
nesreči ali kateri koli drugi radiološki nevarnosti (UL L št. 371 z dne 30. 12.
1987, str. 11), zadnjič spremenjene z Uredbo Sveta (EURATOM) št. 2218/89 z dne
18. julija 1989 o spremembi Uredbe (Euratom) št. 3954/87 o maksimalnih
dovoljenih ravneh radioaktivne kontaminacije živil in krme po jedrski nesreči
ali kakršnikoli drugi radiološki nesreči (UL L št. 211 z dne 22. 7. 1989,
str. 1), (v nadaljnjem besedilu: Uredba 3954/87/ES),
-      
Uredbe Komisije (EURATOM) št. 944/89 z dne 12. aprila 1989 o
določitvi maksimalne dovoljene ravni radioaktivne kontaminacije manj pomembnih
živil po jedrski nesreči ali kakršni koli drugi radiološki nesreči (UL L št.
101 z dne 13. 4. 1989, str. 17; v nadaljnjem besedilu: Uredba 944/89/ES),
-      
Uredbe Sveta (EGS) št. 2219/89 z dne 18. julija 1989 o posebnih
pogojih za izvoz živil in krme po jedrski nesreči ali kakršni koli drugi
radiološki nevarnosti (UL L št. 211 z dne 22. 7. 1989, str. 4; v
nadaljnjem besedilu: Uredba 2219/89/ES),
-      
Uredbe Sveta (EGS) št. 737/90 z dne 22. marca 1990 o pogojih, ki
urejajo uvoz kmetijskih proizvodov, ki izvirajo iz tretjih držav po nesreči v
jedrski elektrarni Černobil (UL L, št. 82 z dne 29. 3. 1990, str. 1),
zadnjič spremenjene z Uredbo Sveta (ES) št. 806/2003 z dne 14. aprila 2003
o prilagoditvi določb glede odborov, ki pomagajo Komisiji pri uresničevanju
njenih izvedbenih pooblastil, predvidenih v aktih Sveta, ki se sprejemajo v
postopku posvetovanja (kvalificirana večina), Sklepu 1999/468/ES (UL L št. 122
z dne 16. 5. 2003, str. 1), (v nadaljnjem besedilu: Uredba 737/90/ES),
-      
Uredbe Komisije (EURATOM) št. 770/90 z dne 29. marca 1990 o
določitvi najvišje dovoljene ravni radioaktivne kontaminacije krme po jedrski
nesreči ali kakršni koli drugi radiološki nevarnosti (UL L št. 83 z dne 30. 3.
1990, str. 78; v nadaljnjem besedilu: Uredba 770/90/ES),
-      
Uredbe Komisije (ES) št. 1661/1999 z dne 27. julija 1999 o
podrobnih pravilih za uporabo Uredbe Sveta (EGS) št. 737/90 o pogojih, ki
urejajo uvoz kmetijskih proizvodov, ki izvirajo iz tretjih držav po nesreči v
jedrski elektrarni Černobil (UL L št. 197 z dne 29. 7. 1999, str. 17),
zadnjič spremenjene z Uredbo Komisije (ES) št. 1792/2006 z dne 23. oktobra
2006 o prilagoditvi nekaterih uredb ter odločb in sklepov na področjih prostega
pretoka blaga, prostega gibanja oseb, politike konkurence, kmetijstva
(veterinarska in fitosanitarna zakonodaja), ribištva, prometne politike,
obdavčitve, statistike, socialne politike in zaposlovanja, okolja, carinske
unije in zunanjih odnosov zaradi pristopa Bolgarije in Romunije (UL L št. 362 z
dne 20. 12. 2006, str. 1), (v nadaljnjem besedilu: Uredba
1661/99/ES),
-      
Uredbe Komisije (ES) št. 1609/2000 z dne 24. julija 2000 o
določitvi seznama proizvodov, ki so izvzeti iz uporabe Uredbe Sveta (EGS) št.
737/90 o pogojih, ki urejajo uvoz kmetijskih proizvodov, ki izvirajo iz tretjih
držav po nesreči v jedrski elektrarni Černobil (UL L št. 185 z dne 25. 7. 2000,
str. 27; v nadaljnjem besedilu: Uredba 1609/2000/ES).
2. člen
Za izvajanje uredb iz prejšnjega člena in
te uredbe sta pristojna Ministrstvo za kmetijstvo, gozdarstvo in prehrano in
Carinska uprava Republike Slovenije, v delu, v katerem se nanašajo na
prehranska dopolnila in živila za posebne prehranske oziroma zdravstvene namene,
pa Ministrstvo za zdravje.
Podatke Evropski komisiji v zvezi z
izvajanjem te uredbe pošiljata ministrstvo, pristojno za zdravje, in
ministrstvo, pristojno za kmetijstvo, gozdarstvo in prehrano, vsako v skladu s
svojimi pristojnostmi.
3. člen
Uradni nadzor nad izvajanjem uredbe
izvajata Inšpektorat Republike Slovenije za kmetijstvo, gozdarstvo in hrano in
Carinska uprava Republike Slovenije, vsak v skladu s svojimi pristojnostmi,
razen v delu, ki se nanaša na živila živalskega izvora, kjer izvaja uradni
nadzor Veterinarska uprava Republike Slovenije.
Uradni nadzor nad izvajanjem te uredbe v
delu, v katerem se nanaša na prehranska dopolnila in živila za posebne
prehranske ali zdravstvene namene, izvaja Zdravstveni inšpektorat Republike
Slovenije.
Če rezultati uradnega nadzora niso v skladu
z zahtevami iz Uredbe 737/90/ES, lahko minister, pristojen za zdravje, oziroma
minister, pristojen za kmetijstvo, gozdarstvo in prehrano, vsak v skladu s
svojimi pristojnostmi ter v skladu s 4. členom navedene uredbe sprejme
potrebne ukrepe, vključno s prepovedjo dajanja proizvoda v promet.
4. člen
Z globo od 2.000 do 33.000 eurov se kaznuje
za prekršek pravna oseba, če:
-      
daje v promet oziroma uvaža živila oziroma krmo, ki ni v skladu z Uredbo
3954/87/ES in z Uredbo 770/90/ES;
-      
izvaža živila oziroma krmo v nasprotju z 2. členom Uredbe
2219/89/ES;
-      
daje v promet proizvode iz 1. člena Uredbe 737/90/ES, ki niso v
skladu z maksimalnimi dovoljenimi ravnmi, določenimi v 3. členu Uredbe
737/90/ES;
-      
daje v promet oziroma uvaža živila oziroma krmo, ki ni v skladu z Uredbo
944/89/ES;
-      
ne pošlje pisnega dokazila, da je proizvod zapustil ozemlje Skupnosti, v
skladu s četrtim odstavkom 1. člena Uredbe 1661/99/ES.
Z globo od 800 do 12.000 eurov se za
prekršek iz prejšnjega odstavka kaznuje tudi samostojni podjetnik posameznik.
Z globo od 120 do 1.000 eurov se za
prekršek iz prvega odstavka tega člena kaznuje tudi odgovorna oseba pravne
osebe ali odgovorna oseba samostojnega podjetnika posameznika.

Uredba o izvajanju uredb Sveta (ES) in uredb
Komisije (ES) o radioaktivnem onesnaženju živil in krme (Uradni list RS, št. 52/06)
vsebuje naslednjo končno določbo:
»5. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvi Uredbe o izvajanju
uredb Sveta (ES) in uredb Komisije (ES) o radioaktivnem onesnaženju živil in
krme (Uradni list RS, št. 38/10)
vsebuje naslednjo končno določbo:
»5. člen
Ta uredba začne veljati naslednji dan po
objavi v Uradnem listu Republike Slovenije.«.