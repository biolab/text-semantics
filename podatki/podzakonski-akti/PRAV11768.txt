1. člen
S tem pravilnikom se določajo obrazec za
obračun akontacije dohodnine od dohodka iz dejavnosti in dohodnine od dohodka
iz dejavnosti, metodologija za izpolnjevanje obrazca, priloge k obrazcu,
metodologija za izpolnjevanje prilog (v nadaljnjem besedilu: davčni obračun) in
način predložitve davčnega obračuna davčnemu organu.
2. člen
Zavezanec predloži davčnemu organu obračun
akontacije dohodnine in dohodnine od dohodka iz dejavnosti (v nadaljnjem
besedilu: obračun) na obrazcu, ki je Priloga 1 tega pravilnika in njegov
sestavni del, katerega izpolni v skladu z metodologijo za izpolnjevanje
obrazca, ki je Priloga 2 tega pravilnika in njegov sestavni del.
3. člen
(1) Zavezanec poleg podatkov na
obrazcu obračuna, predloži tudi podatke na obrazcih, ki sta Prilogi 3 in 4 tega
pravilnika in njegov sestavni del, ter podatke na obrazcih, ki so skupaj s
posamezno metodologijo za izpolnjevanje posameznega obrazca Priloge 6 do 14b
tega pravilnika in njegov sestavni del.
(2) Zavezanec, ki v skladu s prvim
odstavkom 297. člena Zakona o davčnem postopku (Uradni list RS, št. 13/11 –
uradno prečiščeno besedilo, 32/12, 94/12, 101/13 – ZDavNepr, 111/13, 22/14 –
odl. US, 25/14 – ZFU, 40/14 – ZIN-B, 90/14, 91/15, 63/16, 69/17, 13/18 – ZJF-H,
36/19, 66/19, 145/20 – odl. US in 203/20 – ZIUPOPDVE) podatke na obrazcih, ki sta Prilogi 3 in 4 tega pravilnika,
predloži Agenciji Republike Slovenije za javnopravne evidence in storitve (v
nadaljnjem besedilu: AJPES), mora v obračunu označiti, da ne prilaga navedenih
podatkov, ker jih je predložil AJPES.
4. člen
Zavezanec, ki ugotavlja davčno osnovo na
podlagi dejanskih prihodkov in odhodkov ter želi v naslednjem davčnem obdobju
davčno osnovo ugotavljati na podlagi dejanskih prihodkov in normiranih odhodkov
ter za to izpolnjuje pogoje, določene z Zakonom o dohodnini (Uradni list RS,
št. 13/11 – uradno prečiščeno besedilo, 9/11 – ZUKD-1, 9/12 – odl. US, 24/12,
30/12, 40/12 – ZUJF, 75/12, 94/12, 52/13 – odl. US, 96/13, 29/14 – odl. US,
50/14, 23/15, 55/15, 63/16, 69/17, 21/19, 28/19, 66/19
in 39/22), zakonski rok za predložitev davčnega
obračuna pa še ni potekel, k obračunu priloži obrazec Priglasitve ugotavljanja
davčne osnove na podlagi dejanskih prihodkov in normiranih odhodkov, ki je
Priloga 15 tega pravilnika in njegov sestavni del.
5. člen
(1) Zavezanec predloži davčni obračun
v elektronski obliki prek sistema eDavki na spletni naslov
http://edavki.durs.si.
(2) Ne glede na prvi odstavek tega
člena lahko zavezanec, ki ugotavlja davčno osnovo na podlagi dejanskih prihodkov
in normiranih odhodkov, davčni obračun za davčni leti 2013 in 2014 izjemoma
predloži tudi v papirni obliki.

Priloga
1: Obračun akontacije dohodnine in dohodnine od dohodka iz dejavnosti
- (se uporablja za davčna leta, ki se začnejo od vključno
1. januarja 2022)
Priloga
2: Metodologija za izpolnjevanje obračuna akontacije dohodnine in dohodnine od
dohodka iz dejavnosti - (se uporablja za
davčna leta, ki se začnejo od vključno 1. januarja 2022)
Priloga
3: Podatki iz bilance stanja
Priloga
4: Podatki iz izkaza poslovnega izida
Priloga 5: (črtana)
Priloga
6: Podatki v zvezi s pokrivanjem davčne izgube
Priloga
7a: Podatki v zvezi z olajšavo za investiranje po 66.a členu ZDoh-2
Priloga
8a: Podatki v zvezi z olajšavo za vlaganja v raziskave in razvoj (prvi stavek
prvega odstavka 61. člena ZDoh-2
Priloga 8b: (črtana)
Priloga
9: Podatki v zvezi z olajšavami za zaposlovanje pod zap. 15.6, 15.8, in 15.14
obračuna (se
uporablja za davčna leta, ki se začnejo od vključno 1. januarja 2022)
Priloga
10: Podatki v zvezi z olajšavo za donacije (66. člen ZDoh-2 in
62.a člen ZIUZEOP) (se uporablja za davčna leta, ki se začnejo od vključno
1. januarja 2022)
Priloga
11: Podatki v zvezi z odbitkom tujega davka
Priloga
12: Podatki v zvezi s povečanjem davka zaradi sprememb odbitka tujega davka
(139. člen ZDoh-2)
Priloga
13: Obvestilo o uveljavljanju olajšave za vzdrževane družinske člane pri
izračunu akontacije dohodnine 
Priloga 13a: Razmejitev osnove, ki se
nanaša na kmetijsko, gozdarsko in dopolnilno dejavnost na kmetiji in izračun povprečne stopnje akontacije
dohodnine od dohodka iz
dejavnosti za zavezance iz drugega odstavka 47. člena ZDoh-2
Priloga
14a: Podatki o učinkih na davčno osnovo pri zavezancu, ki preneha z
opravljanjem dejavnosti 
Priloga
14b: Podatki o učinkih na davčno osnovo pri zavezancu, ki nadaljuje z
opravljanjem dejavnosti
Priloga
15: Priglasitev ugotavljanja davčne osnove na podlagi dejanskih prihodkov in
normiranih odhodkov za naslednje davčno leto 

Pravilnik o davčnem obračunu akontacije
dohodnine in dohodnine od dohodka iz dejavnosti (Uradni list RS, št. 109/13) vsebuje naslednji končni določbi:
»6. člen
Z dnem uveljavitve tega pravilnika preneha
veljati Pravilnik o obrazcu za davčni obračun akontacije dohodnine od dohodka
iz dejavnosti (Uradni list RS, št. 122/08, 16/09, 103/10 in 77/12).
7. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za obračunsko
obdobje od 1. januarja 2013 dalje, za katerega se davčni obračun predloži
po dnevu uveljavitve tega pravilnika.«.

Pravilnik o spremembah Pravilnika o davčnem
obračunu akontacije dohodnine in dohodnine od dohodka iz dejavnosti (Uradni
list RS, št. 83/14) vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za davčna obdobja,
ki se začnejo od vključno 1. januarja 2015. 
Ne glede na prejšnji odstavek se nova
Priloga 15 pravilnika uporablja že za davčno obdobje od 1. januarja 2014 dalje,
za katerega se davčni obračun predloži po dnevu uveljavitve tega pravilnika.«.

Pravilnik o spremembah Pravilnika o davčnem
obračunu akontacije dohodnine in dohodnine od dohodka iz dejavnosti (Uradni
list RS, št. 100/15) vsebuje naslednjo končno določbo:
»7. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za davčna obdobja,
ki se začnejo od vključno 1. januarja 2015, za katera se davčni obračun
predloži po dnevu uveljavitve tega pravilnika.
Ne glede na prejšnji odstavek se nova
Priloga 3 in nova Priloga 4 uporabljata za davčna obdobja, ki se začnejo od
vključno 1. januarja 2016.
Do začetka uporabe nove Priloge 3 in nove
Priloge 4 se uporabljata Priloga 3 in Priloga 4 Pravilnika o davčnem obračunu
akontacije dohodnine in dohodnine od dohodka iz dejavnosti (Uradni list RS, št.
109/13 in 83/14).«.

Pravilnik o spremembah in dopolnitvah
Pravilnika o davčnem obračunu akontacije dohodnine in dohodnine od dohodka iz
dejavnosti (Uradni list RS, št. 86/16) vsebuje naslednjo končno določbo:
»9. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za davčna obdobja,
ki se začnejo od vključno 1. januarja 2016, za katera se davčni obračun
predloži po 31. decembru 2016.
Do začetka uporabe tega pravilnika se
uporablja Pravilnik o davčnem obračunu akontacije dohodnine in dohodnine od
dohodka iz dejavnosti (Uradni list RS, št. 109/13, 83/14, 100/15 in 19/16
– popr.).«.

Pravilnik o spremembah in dopolnitvah
Pravilnika o davčnem obračunu akontacije dohodnine in dohodnine od dohodka iz
dejavnosti (Uradni list RS, št. 79/17) vsebuje naslednjo končno določbo:
»10. člen
Ta pravilnik začne veljati 1. januarja
2018, uporablja pa se za davčna obdobja, ki se začnejo od vključno
1. januarja 2018. 
Do začetka uporabe tega pravilnika se
uporablja Pravilnik o akontaciji dohodnine in dohodnine od dohodka iz
dejavnosti (Uradni list RS, št. 109/13, 83/14, 100/15, 19/16 – popr. in
86/16).«.

Pravilnik o spremembah in dopolnitvah
Pravilnika o davčnem obračunu akontacije dohodnine in dohodnine od dohodka iz
dejavnosti (Uradni list RS, št. 44/18) vsebuje naslednjo končno določbo:
»KONČNA DOLOČBA
5. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se za davčna obdobja,
ki se začnejo od vključno 1. januarja 2018.«.

Pravilnik o spremembah in dopolnitvah
Pravilnika o davčnem obračunu akontacije dohodnine in dohodnine od dohodka iz
dejavnosti (Uradni list RS, št. 80/19) vsebuje naslednjo končno določbo:
»KONČNA DOLOČBA
8. člen
Ta pravilnik začne veljati 1. januarja
2020. Spremenjene Priloga 1, Priloga 2, Priloga 13, Priloga 14a in Priloga 15
se uporabljajo za davčna leta, ki se začnejo od vključno 1. januarja 2020.
Do začetka uporabe spremenjenih Priloge 1,
Priloge 2, Priloge 13, Priloge 14a in Priloge 15 se uporabljajo Priloga 1,
Priloga 2, Priloga 13, Priloga 14a in priloga 15 Pravilnika o akontaciji
dohodnine in dohodnine od dohodka iz dejavnosti (Uradni list RS,
št. 109/13, 83/14, 100/15, 19/16 – popr., 86/16, 79/17 in 44/18).«.

Pravilnik
o spremembah in dopolnitvah Pravilnika o davčnem obračunu akontacije dohodnine
in dohodnine od dohodka iz dejavnosti (Uradni list RS, št. 160/20)
vsebuje naslednjo končno določbo:
»KONČNA DOLOČBA
4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik
o spremembah Pravilnika o davčnem obračunu akontacije dohodnine in dohodnine od
dohodka iz dejavnosti (Uradni list RS, št. 43/22)
vsebuje naslednjo prehodno in končno določbo:
»PREHODNA IN KONČNA DOLOČBA
7. člen
Upoštevaje 27. člen
Zakona o spremembah in dopolnitvah Zakona o dohodnini (Uradni list RS, št. 39/22) se pri izpolnjevanju obrazca obračuna
za leto 2021 iz Priloge 1 Pravilnika o davčnem obračunu akontacije dohodnine in
dohodnine od dohodka iz dejavnosti (Uradni list RS, št. 109/13,
83/14, 100/15, 19/16 – popr., 86/16, 79/17, 44/18, 80/19 in 160/20) vsebinsko
upoštevajo tudi:
-       
novi zaporedni številki 2.9 in 6.30 V. dela ter nova zaporedna številka
2.9 VI. dela obrazca iz nove Priloge 1 pravilnika, in
-       
novi zaporedni številki 2.9 in 6.30 V. dela ter nova zaporedna številka
2.9 VI. dela metodologije za izpolnjevanja obrazca obračuna iz nove Priloge 2
pravilnika.
8. člen
Ta pravilnik začne veljati naslednji dan po
objavi v Uradnem listu Republike Slovenije, nove Priloga 1, Priloga 2, Priloga
9 in Priloga 10 pravilnika pa se uporabljajo za davčna leta, ki se začnejo od
vključno 1. januarja 2022, za obračune,
predložene po uveljavitvi tega pravilnika.«.