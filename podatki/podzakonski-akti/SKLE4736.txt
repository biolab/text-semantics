I
Minister za okolje, prostor in energijo odreja javno
razgrnitev: 
1.     
Predloga sprememb in dopolnitev lokacijskega načrta za avtocesto na
odseku Podtabor – Naklo na območju priključka Podtabor (v nadaljnjem besedilu:
spremembe in dopolnitve lokacijskega načrta), ki ga je izdelal Domplan d.d.
Kranj, številka projekta UD/369-63/04, junija 2004; 
2.     
Povzetka za javnost; 
3.     
Poročila o vplivih na okolje za spremembo priključka Podtabor AC odsek
Podtabor – Naklo, ki ga je izdelala IMOS GEATEH d.o.o., Ljubljana, številka
projekta PVO – 055/04, maja 2004 ter 
4.     
drugih strokovnih podlag, na katerih temeljijo rešitve sprememb in
dopolnitev lokacijskega načrta.
II
Gradivo iz prejšnje točke se javno razgrne na Ministrstvu za
okolje, prostor in energijo, Uradu za prostorski razvoj, Dunajska 21, Ljubljana in v prostorih
Občine Naklo, Glavna cesta 24, Naklo, v času uradnih ur od 12. julija 2004 do
10. avgusta 2004. 
Javna obravnava bo potekala 19. julija 2004 ob 17. uri v
prostorih Občine Naklo, Glavna cesta 24, Naklo (sejna soba).
III
Med javno razgrnitvijo in obravnavo lahko na razgrnjeno
gradivo dajo pripombe in predloge vsi zainteresirani organi, organizacije in
posamezniki. Pripombe in predloge se lahko poda pisno ali ustno na javni
obravnavi, na mestih javne razgrnitve kot zapis v knjigo pripomb in predlogov
ali se jih posreduje na elektronski naslov: info.upr@gov.si z navedbo
»spremembe in dopolnitve LN za priključek Podtabor« pod rubriko »Zadeva« do
konca javne razgrnitve.
IV
Ta sklep se objavi v Uradnem listu Republike Slovenije, na
spletni strani Ministrstva za okolje, prostor in energijo (www.gov.si/upp), ter
na krajevno običajen način v časopisu Gorenjski glas.
Št. 352-21-4/2003
Ljubljana, dne 21. junija 2004.
EVA 2004-2511-0202
mag. Janez Kopač l. r. 
Minister za okolje, prostor in energijo