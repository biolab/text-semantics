1. člen
Ta pravilnik določa obliko in vsebino diplom, ki jih izdaja Visoka
poslovna šola Erudio (v nadaljevanju VPS Erudio) in so javna listina. Diplomo
dobi študent/ka, ki opravi vse obveznosti po študijskem programu za pridobitev
javno veljavne izobrazbe.
2. člen
VPS Erudio izdaja naslednje vrste diplom o pridobljeni javno
veljavni izobrazbi:
-       
Diplomo o pridobljeni visokošolski strokovni izobrazbi bolonjske I.
stopnje.
3. člen
Diploma se izdaja na posebnem, s slepim tiskom zaščitenem papirju.
Na papirju dimenzij 21 mm x 29,7 mm je v sredini zgornjega dela na beli podlagi
natisnjen znak VPŠ Erudio. Diplome o pridobljeni visokošolski strokovni
izobrazbi bolonjske I. stopnje vsebujejo:
-       
Ime in priimek kandidata/ke,
-       
Datum rojstva,
-       
Kraj rojstva,
-       
Datum zaključka študija,
-       
Ime študijskega programa,
-       
Strokovni naslov,
-       
Znanstveni naslov, ki ga študent/ka pridobi z zaključenim študijem,
-       
Zaporedno število diplome,
-       
Datum in kraj izdaje,
-       
Pečat Visoke poslovne šole Erudio in
-       
Podpis dekana/ice Visoke poslovne šole Erudio.
4. člen
Sestavni del diplome je tudi »Priloga k diplomi«, ki vsebuje zakonsko
zahtevane informacije. Priloga vsebuje:
-       
Datum izdaje,
-       
Pečat Visoke poslovne šole Erudio ter
-       
Podpis dekana/ice Visoke poslovne šole Erudio.
Vzorec diplome o pridobljeni dodiplomski izobrazbi je objavljen
v prilogi tega sklepa in je njegov sestavni del.
5. člen
Ta pravilnik se objavi v Uradnem listu Republike Slovenije in
začne veljati na dan objave.
Ljubljana, dne 24. novembra
2010
Dekan VPŠ Erudio
Matjaž Škabar l.r.

Priloga:
Diploma o pridobljeni visokošolski izobrazbi I. stopnje za bolonjske programe