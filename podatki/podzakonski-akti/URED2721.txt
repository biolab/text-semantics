1. člen
Ta uredba določa valorizacijo katastrskega dohodka in
količnik za valorizacijo katastrskega dohodka za leto 2003. 
Količnik za valorizacijo katastrskega dohodka se ugotovi na
podlagi cen, ki jih je ugotovil Statistični urad Republike Slovenije, in sicer:
-       
za pridelke in prirastek lesne mase: na podlagi poprečnih odkupnih cen
iz leta 2001, valoriziranih s količnikom, ugotovljenim na podlagi poprečne
letne stopnje rasti teh cen v letu 2000 in 2001; 
-       
za materialne stroške: na podlagi poprečnih nabavnih cen iz leta 2001,
valoriziranih s količnikom, ugotovljenim na podlagi rasti teh cen v letu 2000
in 2001. 
Katastrski dohodek, ugotovljen z lestvicami katastrskega
dohodka iz 1. člena odloka o potrditvi lestvic katastrskega dohodka (Uradni
list SRS, št. 38/89 ter Uradni list RS, št. 89/98 in 110/99), s 1. členom
odloka o valorizaciji katastrskega dohodka in o določitvi količnika za
valorizacijo katastrskega dohodka (Uradni list SRS, št. 42/89, Uradni list RS,
št. 47/90, 33/91-I in Uradni list RS, št. 62/92 in 89/98) in 1. členom uredbe o
valorizaciji katastrskega dohodka in o določitvi količnika za valorizacijo
katastrskega dohodka (Uradni list RS, št. 72/93 in 89/98) se v vseh katastrskih
okrajih za vse katastrske kulture valorizira s količnikom 1,06.
2. člen
Ta uredba začne veljati naslednji dan po objavi v Uradnem
listu Republike Slovenije.
Št. 422-14/2002-1
Ljubljana, dne 30. decembra 2002.
Vlada Republike Slovenije
mag. Anton Rop l. r. 
Predsednik
 