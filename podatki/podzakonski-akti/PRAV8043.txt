1. člen
(1) S tem pravilnikom se določajo vrsta, oblika in način dajanja
podatkov za odmero dohodnine za leto 2006.
(2) Zavezanci za dajanje podatkov, ki so:
1.     
pravne osebe, združenje oseb, ki je brez pravne osebnosti, in fizične
osebe, ki opravljajo dejavnost in so hkrati plačniki davka,
2.     
druge pravne osebe, združenje oseb, ki so brez pravne osebnosti, in
fizične osebe, ki opravljajo dejavnost in niso plačniki davka,
3.     
upravljavci vzajemnih pokojninskih skladov, pokojninske družbe in zavarovalnice
kot izvajalci pokojninskih načrtov, morajo dostaviti podatke za odmero
dohodnine pristojnemu davčnemu organu in davčnim zavezancem za dohodnino.
2. člen
Zavezanci za dajanje podatkov dostavijo podatke po vrstah, v
obliki in na način, določen v Prilogi, ki je sestavni del tega pravilnika.
3. člen
(1) Podatki se pošljejo oziroma dostavijo davčnemu uradu
oziroma izpostavi pristojnega davčnega urada, na območju katerega ima zavezanec
za dajanje podatkov sedež.
(2) Zavezanci za dajanje podatkov o pokojninah (oznaka 1106),
nadomestilih (oznaki 1107 in 1108) in drugih dohodkih (oznaki 6300 in 6400),
izplačanih iz proračunskih sredstev in sredstev zavodov, ki pri izplačilu teh
dohodkov fizičnim osebam ne nastopajo kot njihovi delodajalci:
-       
Ministrstvo za delo, družino in socialne zadeve,
-       
Ministrstvo za zdravje,
-       
Ministrstvo za obrambo,
-       
Zavod za pokojninsko in invalidsko zavarovanje Slovenije,
-       
Zavod za zdravstveno zavarovanje Slovenije,
-       
Zavod Republike Slovenije za zaposlovanje, 
morajo
podatke v predpisani obliki poslati neposredno na naslov: RRC Računalniške
storitve d. d., 1000 Ljubljana, Jadranska 21, s pripisom: za Generalni davčni
urad Davčne uprave Republike Slovenije.
4. člen
(1) Če nastopijo pri zavezancu za dajanje podatkov statusne
spremembe zaradi združitve in delitve, predloži podatke za odmero dohodnine
ustrezni pravni naslednik.
(2) Ob stečaju ali likvidaciji zavezanca za dajanje podatkov,
kjer ni pravnega naslednika, pošlje podatke za odmero dohodnine stečajni ali
likvidacijski upravitelj.
(3) Ob prenehanju obstoja zavezanca za dajanje podatkov iz
drugih razlogov pošlje podatke pravna oziroma fizična oseba, pri kateri se
hranijo poslovne knjige in knjigovodska dokumentacija, in to v enem mesecu po
prenehanju.
(4) Zavezanci za dajanje podatkov iz prvega člena tega pravilnika,
ki v letu 2006 niso izplačevali v prilogi določenih dohodkov, morajo o tem
davčnemu organu predložiti pisno izjavo.
(5) Podatki za odmero dohodnine se pošljejo tako davčnemu organu
kakor tudi zavezancem za dohodnino najpozneje do 31. 1. 2007.
5. člen
Zavezanci za dajanje podatkov, ki morajo davčnemu organu
predložiti podatke, določene s tem pravilnikom, so v skladu z Zakonom o davčnem
postopku kaznovani za prekršek z globo, če do 31. januarja tekočega leta za
preteklo davčno leto davčnemu organu ne dostavijo podatkov, potrebnih za odmero
dohodnine, ali ne dostavijo teh podatkov v predpisanem roku in na predpisani
način.
6. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 421-251/2006/9
Ljubljana, dne 14. decembra 2006
EVA 2006-1611-0166
dr. Andrej Bajuk l.r.
Minister
za finance

Priloga:
Oblika in način dostave podatkov
 