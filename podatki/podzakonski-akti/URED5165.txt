1. člen
(vsebina uredbe)
Ta uredba določa pravila za pripravo
napovedi položaja proizvodnih naprav na obnovljive vire energije (v nadaljnjem
besedilu: OVE) in proizvodnih naprav s soproizvodnjo toplote in električne
energije (v nadaljnjem besedilu: SPTE) z visokim izkoristkom na trgu z
električno energijo v državi.
2. člen
(položaj proizvodnih naprav na OVE in SPTE
na trgu z električno energijo)
Položaj proizvodnih naprav na OVE in s SPTE
na trgu z električno energijo v državi je v napovedi iz prejšnjega člena opredeljen
s:
a) 
ceno električne energije na trgu z električno
energijo (v nadaljnjem besedilu: referenčna cena električne energije) v
obdobju, ki ga obravnava napoved,
b) 
cenami drugih energentov, ki so potrebni za
proizvodnjo električne energije in vplivajo na višino stroškov proizvodnje
električne energije v proizvodnih napravah na OVE in SPTE (v nadaljnjem
besedilu: referenčne cene energentov) v obdobju, ki ga obravnava napoved.
3. člen
(priprava in objava napovedi položaja
proizvodnih naprav na OVE in SPTE z referenčnimi cenami)
(1) Napoved položaja proizvodnih
naprav na OVE in SPTE z referenčnimi cenami za prihodnje leto pripravi Javna
Agencija Republike Slovenije za energijo (v nadaljnjem besedilu: Agencija za
energijo) in jo objavi na svoji uradni spletni strani najkasneje do
31. oktobra tekočega leta.
(2) Agencija za energijo je dolžna
tekoče spremljati in primerjati cene, določene z napovedjo, z dejanskimi
razmerami, ki vladajo na trgu z energenti. V primeru, da cene iz napovedi v
večjem delu časovnega obdobja, ki ga obravnava napoved, odstopajo od cen
elektrike in drugih energentov, je Agencija za energijo odstopanja dolžna
sporočiti ministrstvu, pristojnemu za energijo, ki se upoštevajo pri spremembi
pravil za pripravo napovedi.
4. člen
(določanja referenčnih cen električne
energije in energentov v napovedi)
(1) Referenčna cena električne
energije v državi se v napovedi določa na podlagi pravil iz 1. točke Priloge I,
ki je sestavni del te uredbe.
(2) Referenčna cena zemeljskega plina
v državi, na podlagi katere se izračunajo referenčni stroški proizvodnje
električne energije v proizvodnih napravah SPTE, se v napovedi določi na
podlagi pravil iz 2. točke Priloge I te uredbe.
(3) Referenčna cena lesne biomase, na
podlagi katerih se izračunajo referenčni stroški proizvodnje električne
energije v proizvodnih napravah SPTE in OVE, se v napovedi določi na podlagi
pravil iz 3. točke Priloge I te uredbe.
(4) Referenčna cena substrata koruzne
silaže, ki je v napovedi energent za proizvodnjo bioplina, na podlagi katere se
izračunajo referenčni stroški proizvodnih naprav na OVE z uporabo bioplina, se
v napovedi določi na podlagi pravil iz 4. točke Priloge I te uredbe.
(5) Referenčna cena premoga, na
podlagi katere se izračunajo referenčni stroški za proizvodne naprave na OVE s
sosežigom lesne biomase in premoga, se v napovedi določi na podlagi podatkov iz
5. točke Priloge I te uredbe.

Priloga:
Priprava napovedi položaja proizvodnih naprav na obnovljive vire energije in s
soproizvodnjo z visokim izkoristkom na trgu z električno energijo

Uredba o pravilih za pripravo napovedi
položaja proizvodnih naprav na obnovljive vire energije in s soproizvodnjo z
visokim izkoristkom na trgu z električno energijo (Uradni list RS, št. 83/09)
vsebuje naslednjo končno določbo:
»5. člen
(končna
določba)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o pravilih za
pripravo napovedi položaja proizvodnih naprav na obnovljive vire energije in s
soproizvodnjo z visokim izkoristkom na trgu z električno energijo (Uradni list
RS, št. 94/11)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Referenčno ceno električne energije za leto
2012 objavi Agencija za energijo na svoji uradni spletni strani v roku desetih
dni po uveljavitvi te uredbe.
3. člen
Ta uredba začne veljati naslednji dan po
objavi v Uradnem listu Republike Slovenije.«.