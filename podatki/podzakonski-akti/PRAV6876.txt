1. člen
S tem pravilnikom se sprejme gozdnogospodarski načrt
gozdnogospodarske enote Ivančna Gorica (2004 – 2013), št. 04-22/04 z dne 30. 7.
2006, ki ga je za obdobje od 1. januarja 2004 do 31. decembra 2013 izdelal
Zavod za gozdove Slovenije, Območna enota Ljubljana.
2. člen
Gozdnogospodarska enota Ivančna Gorica, ki meri 12.962,17 ha,
se nahaja v Gozdnogospodarskem območju Ljubljana, v občini Ivančna Gorica,
oziroma v katastrskih občinah Polica, Leskovec, Metnaj, Češnjice, Bukovica,
Temenica, Male Dole, Šentvid, Stična, Dobrava, Dedni dol, Višnja gora, Kriška
vas, Draga, Hudo, Radohova vas, Velike Pece, Gorenja vas, Vrhe in Muljava.
3. člen
V gozdnogospodarski enoti Ivančna Gorica je s 1. januarjem
2004 ugotovljeno naslednje stanje gozdov: 
A)   lastništvo:
95,67 % zasebnih gozdov v lasti fizičnih oseb, 3,52 % državnih gozdov, 0,31 %
občinskih gozdov in 0,49 % zasebnih gozdov v lasti pravnih oseb;
B)   površina:
7.157,54 ha, od katere je 7.057,05 ha večnamenskih gozdov, in 100,49 ha
varovalnih gozdov;
C)   lesna
zaloga: 266,4 m3/ha, od tega 99,2 m3/ha iglavcev in 167,2 m3/ha listavcev;
D)   tekoči
letni prirastek:   6,32 m3/ha, od tega 2,65 m3/ha iglavcev in 3,67 m3/ha
listavcev.
4. člen
(1) V gozdnogospodarskem načrtu gozdnogospodarske enote
Ivančna Gorica (2004 – 2013) je ob upoštevanju usmeritev iz gozdnogospodarskega
načrta Gozdnogospodarskega območja Ljubljana, izdelanega za obdobje od 1.
januarja 2001 do 31. decembra 2010, ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Ivančna Gorica
določeno, da so najbolj poudarjene funkcije gozdov, ki določajo način
gospodarjenja z gozdom, 
-      
proizvodne funkcije na površini 3.560,92 ha, 
-      
ekološke funkcije na površini 453,00 ha ter 
-      
socialne funkcije na površini 234,41 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Ivančna Gorica (2004 – 2013)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Ivančna Gorica za obdobje od 1.
januarja 2004 do 31. decembra 2013 določeni naslednji ukrepi:
-      
najvišji možni posek v višini 387.725 m3, od tega 206.918 m3 iglavcev in
180.807 m3 listavcev,
-      
gojitvena dela, potrebna za ohranitev in razvoj gozdov, na površini
1.859,87 ha,
-      
nega drogovnjaka na površini 298,12 ha,
-      
varstvena dela, potrebna za zaščito pred divjadjo, in sicer zaščita
sadik gozdnega drevja s 7.880 tulci, zaščita s 540 m ograje ter obeleževanje v
obsegu 975 delovnih dni,
-      
varstvena dela, potrebna za zaščito pred žuželkami, v obsegu 582
delovnih dni.
(2) V gozdnogospodarskem načrtu gozdnogospodarske enote
Ivančna Gorica (2004 – 2013) so določeni ukrepi in načini njihove izvedbe tudi
na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Ivančna Gorica v obdobju od
uveljavitve tega pravilnika do 31. decembra 2013 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Ivančna Gorica (2004 – 2013). 
7. člen
Po en izvod gozdnogospodarskega načrta gozdnogospodarske
enote Ivančna Gorica (2004 – 2013) je na vpogled na sedežu Zavoda za gozdove
Slovenije, Območne enote Ljubljana, Tržaška 2, Ljubljana, na sedežu Zavoda za
gozdove Slovenije, Krajevne enote Grosuplje, Taborska n.n., Grosuplje, in na
Ministrstvu za kmetijstvo, gozdarstvo in prehrano, Dunajska 58, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Ivančna Gorica (2004 – 2013).

Pravilnik o gozdnogospodarskem načrtu
gozdnogospodarske enote Ivančna Gorica (2004-2013) (Uradni list RS, št. 108/06)
vsebuje naslednjo končno določbo:
»8. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi Pravilnika o gozdnogospodarskem
načrtu gozdnogospodarske enote Ivančna Gorica (2004-2013) (Uradni list RS, št. 29/10) vsebuje naslednjo končno določbo:
»2. člen
Ta pravilnik začne veljati naslednji dan po objavi v
Uradnem listu Republike Slovenije.«.