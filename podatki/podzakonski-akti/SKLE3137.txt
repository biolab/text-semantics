Državni zbor je ponovno
obravnaval in ocenil izpolnjevanje z ustavo in zakonom določenih pogojev za
ustanovitev občin oziroma za spremembo njihovih območij. Za predloge, glede
katerih je Ustavno sodišče Republike Slovenije razveljavilo odločitev Državnega
zbora Republike Slovenije, sprejeto s sklepom državnega zbora v predhodnem
postopku po ZPUODO: 
A)  Državni zbor ugotavlja, da z
ustavo in zakonom določenih pogojev za ustanovitev občin oziroma za spremembo
njihovih območij ne izpolnjujejo naslednji predlogi, ki so bili vloženi k 2.
členu zakona o ustanovitvi občin ter o določitvi njihovih območij, ki
določa območja občin: 
I/1 Občine Bled
- predlog za ustanovitev občine Gorje; 
I/4 Občine
Brežice - predlog za ustanovitev občine Bizeljsko in predlog za
ustanovitev občine Dobova; 
I/12 Občine
Ivančna Gorica - predlog za ustanovitev občine Višnja Gora; 
I/14 Občine
Krško - predlog za ustanovitev občine Kostanjevica na Krki; 
I/24 Občine Šentjur pri Celju -
predlog za ustanovitev občine Planina; 
B)  Državni zbor ugotavlja, da z
ustavo in zakonom določenih pogojev za izločitev dela območja občine in njegovo
priključitev k sosednji občini ne izpolnjuje naslednji predlog, ki je bil
vložen k 2. členu zakona o ustanovitvi občin ter o določitvi njihovih območij,
ki določa območja občin: 
II/1 Občine Moravske Toplice -
predlog za izločitev naselja Martjanci iz občine Moravske Toplice in
njegovo priključitev k Mestni občini Murska Sobota. 
C)  Državni zbor ugotavlja, da z
ustavo in zakonom določenih pogojev za spremembo statusa občine ne izpolnjujejo
naslednji predlogi, ki so bili vloženi k 2. členu zakona o ustanovitvi
občin ter o določitvi njihovih območij, ki določa območja občin: 
IV/1 Občine
Jesenice - predlog za spremembo statusa Občine Jesenice v Mestno občino
Jesenice; 
IV/2 Občine Radovljica - predlog za
spremembo statusa Občine Radovljica v Mestno občino Radovljica. 
Č) Državni
zbor ugotavlja, da z ustavo in zakonom določenih pogojev za ustanovitev občin
oziroma za spremembo njihovih območij ne izpolnjujejo naslednji predlogi, ki so
bili vloženi k 3. členu zakona o ustanovitvi občin ter o določitvi
njihovih območij, ki določa območja mestnih občin: 
V/1 Mestne
občine Nova Gorica - predlog za ustanovitev občine Renče-Vogrsko; 
V/2 Mestne
občine Novo mesto - predlog za ustanovitev občine Straža in predlog za
ustanovitev občine Otočec- Šmarješke Toplice. 
Ta sklep se vroči pooblaščenim predlagateljem. Zoper ta sklep
se pooblaščeni predlagatelji lahko pritožijo na Ustavno sodišče Republike
Slovenije.
Št. 005-01/95-4/30
Ljubljana, dne 30. maja 2002.
Predsednik 
Državnega zbora 
Republike Slovenije 
Borut Pahor l. r.
 