1. člen
(1) S to uredbo se določajo pravila in postopek za
ugotavljanje statusa naročnika po Zakonu o javnem naročanju (Uradni list RS, št.
12/13 – uradno prečiščeno besedilo, 19/14 in 90/14 ZDU-1l; v nadaljnjem
besedilu: ZJN-2). 
(2) Postopek za ugotavljanje statusa naročnika izvede
ministrstvo, pristojno za javna naročila, na podlagi pisnega predloga subjekta,
ki izkaže pravni interes, v primeru dvoma, ali določen subjekt izpolnjuje
pogoje, ki opredeljujejo naročnika po ZJN-2.
2. člen
(1) Ministrstvo, pristojno za javna naročila, odloča o
statusu naročnika po ZJN-2 na podlagi prejetega pisnega predloga. 
(2) V predlogu za ugotavljanje statusa naročnika mora
predlagatelj navesti vsa dejstva, iz katerih je razvidno izpolnjevanje pogojev
iz tretjega člena ZJN-2. Predlogu je potrebno predložiti listine, s katerimi se
izkazuje izpolnjevanje zakonskih pogojev za določitev statusa naročnika, razen
tistih, ki jih ministrstvo, pristojno za javna naročila, lahko pridobi iz
uradnih evidenc, ki jih vodi državni organ, organ lokalne skupnosti ali nosilec
javnega pooblastila. 
(3) Ministrstvo, pristojno za javna naročila, odloči o
statusu naročnika v roku 30 dni od prejema popolne vloge oziroma predloga za
ugotavljanje statusa naročnika.

Uredba o pravilih in postopku za ugotavljanje
statusa naročnika po Zakonu o javnem naročanju (Uradni list RS, št. 58/07) vsebuje naslednjo končno določbo:
»3. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o spremembah Uredbe o pravilih in
postopku za ugotavljanje statusa naročnika po Zakonu o javnem naročanju (Uradni
list RS, št. 96/14) vsebuje naslednjo prehodno in
končno določbo:
»PREHODNA IN KONČNA DOLOČBA
3. člen
Ne glede na tretji odstavek 2. člena uredbe v postopkih za
ugotavljanje statusa naročnika, v katerih je Ministrstvo za finance prejelo
pisni predlog za ugotavljanje statusa naročnika pred uveljavitvijo Zakona o
spremembah in dopolnitvah Zakona o državni upravi (Uradni list RS, št. 90/14)
in do njegove uveljavitve o statusu naročnika še ni odločilo, Ministrstvo za
javno upravo odloči o statusu naročnika v roku 60 dni od prejema popolne vloge
oziroma predloga za ugotavljanje statusa naročnika.
4. člen
Ta uredba začne veljati naslednji dan po objavi v Uradnem
listu Republike Slovenije.«