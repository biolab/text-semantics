I. SPLOŠNE DOLOČBE
1. člen
(1) Ta pravilnik določa minimalne tehnične
pogoje, ki se nanašajo na poslovne prostore, opremo in naprave v posameznih
vrstah gostinskih obratov, pri sobodajalcih in na kmetijah, pogoje glede
zunanjih površin gostinskih obratov in pogoje za opravljanje gostinske
dejavnosti zunaj gostinskih obratov (v nadaljnjem besedilu: minimalni tehnični
pogoji za opravljanje gostinske dejavnosti) ter pogoje glede minimalnega obsega
storitev za opravljanje gostinske dejavnosti v posameznih vrstah gostinskih
obratov, pri sobodajalcih in na kmetijah (v nadaljnjem besedilu: minimalne
storitve za opravljanje gostinske dejavnosti).
(2) Pri rekonstrukciji objektov, ki so
zavarovani v skladu s predpisi o kulturni dediščini, se lahko minimalni
tehnični pogoji za opravljanje gostinske dejavnosti razlikujejo od predpisanih.
Soglasje za odstopanje se lahko da v postopku izdaje dovoljenja za gradnjo ali
rekonstrukcijo v skladu s predpisi o urejanju prostora in graditvi objektov,
pod pogojem, da odstopanje ni takšno, da bi bilo zaradi tega ogroženo zdravje
in življenje ljudi.
2. člen
Minimalni tehnični pogoji za opravljanje
gostinske dejavnosti se nanašajo na:
-      
označevanje gostinskega obrata,
-      
zunanje površine gostinskega obrata,
-      
poslovne prostore v gostinskih obratih, pri
sobodajalcih in na kmetijah,
-      
opremo in naprave v gostinskih obratih, pri
sobodajalcih in kmetijah,
-      
opravljanje gostinske dejavnosti zunaj
gostinskega obrata.
3. člen
Minimalni obseg storitev za opravljanje
gostinske dejavnosti se nanaša na:
-      
 posamezne vrste gostinskih obratov,
-      
sobodajalce,
-      
kmetije,
-      
opravljanje gostinskih storitev zunaj
gostinskega obrata.
4. člen
(1) Gostinski obrati se delijo v
nastanitvene gostinske obrate in prehrambene gostinske obrate. Ti obrati so:
A) 
nastanitveni gostinski obrati: hoteli, moteli, penzioni,
gostišča (gostilna z nastanitvijo, gostilna s sobami, gostilna s
prenočišči, restavracija s prenočišči), prenočišča, hotelska
naselja, apartmajska naselja, planinski in drugi domovi, kampi;
B) 
prehrambeni gostinski obrati: restavracije,
gostilne, kavarne, slaščičarne, okrepčevalnice, bari ter obrati za pripravo in
dostavo jedi.
(2) Poleg gostinskih obratov opravljajo
gostinsko dejavnost tudi:
C)
sobodajalci;
D)
turistične kmetije.
(3) Kmetija, ki opravlja gostinske
dejavnost kot dopolnilno dejavnost (v nadaljnjem besedilu turistična kmetija),
mora imeti organizirano lastno kmetijsko pridelavo.
II. SKUPNE DOLOČBE
1. Označevanje gostinskega obrata
5. člen
(1) Gostinski obrat mora imeti vidno
označeno firmo in sedež gostinca ter vrsto in ime obrata, nastanitveni obrat,
ki se kategorizira, pa tudi označbo kategorije.
(2) Vsi napisi morajo biti v slovenskem
jeziku. Poleg slovenskega jezika se uporabljajo lahko tudi ustrezni mednarodni
znaki ali napisi v drugih jezikih.
(3) Vhod v gostinski obrat in napis morata biti v času nočnega obratovanja osvetljena.
2. Zunanje površine gostinskega obrata
6. člen
Zunanje površine gostinskega obrata so:
-      
tisti del funkcionalnega zemljišča objekta ali
dela objekta v katerem je gostinski obrat, ki je namenjen in potreben za redno opravljanje
gostinske dejavnosti v gostinskem obratu (v nadaljnjem besedilu: funkcionalno
zemljišče) ter
-      
druge zunanje površine, ki so namenjene
opravljanju gostinske dejavnosti zunaj gostinskega obrata in na prostem.
7. člen
Površine namenjene dostavi blaga in odvozu
odpadkov morajo biti fizično in vidno ločene od zunanjih površin, namenjenih
gostom in od drugih zunanjih javnih površin (obvezno pri novogradnjah in
rekonstrukcijah).
8. člen
(1) Gostinski obrat mora imeti urejen
dostop do vhoda za goste.
(2) Gostinski obrat, ki je dosegljiv z
motornimi vozili, mora zagotoviti gostom parkiranje osebnih vozil. Za vsakih 10
sedežev ali 5 sob mora zagotoviti parkiranje enega osebnega vozila. Izjema je
gostinski obrat v naselju, kjer so parkirni prostori urejeni v okviru javnih
parkirnih površin (obvezno pri novogradnjah in rekonstrukcijah).
9. člen
Gostinski obrat mora imeti urejeno oskrbo s
pitno vodo, odvajanje odplak, varstvo pred požarom, priključitev na električno
omrežje ter zagotovljeno telefonsko povezavo z javnim telefonskim omrežjem.
10. člen
(1) Zunanje površine, ki so namenjene
opravljanju gostinske dejavnosti in so z gostinskim obratom (gostinski vrt
ipd.) neposredno povezane, morajo biti primerno utrjene (popeskane ali
popločene) in urejene (odvod meteorne vode in podobno) ter ograjene ali na drug
način ustrezno označene.
(2) Gostinske dejavnosti na zunanjih površinah se ne sme
opravljati na dostopih, dovozih ter delovnih površinah za intervencijska vozila.
11. člen
Druge zunanje površine, ki so namenjene
opravljanju gostinske dejavnosti zunaj gostinskega obrata, so površine za
postavitev premičnih objektov oziroma objektov, sredstev ali naprav, prirejenih
v ta namen.
3. Prostori, oprema in naprave
12. člen
(1) Poslovni prostori gostinskega obrata
ter prostori pri sobodajalcih in na kmetijah so funkcionalno povezani ter
opremljeni prostori, za opravljanje določene vrste gostinske dejavnosti (v
nadaljnjem besedilu: prostori).
(2) Prostori so namenjeni za:
-      
 nastanitev gostov,
-      
za pripravo in strežbo jedi in pijač ter
-      
za zaposlene.
A) Prostori za nastanitev gostov
13. člen
Prostori za nastanitev gostov so:
-      
prostor za sprejem gostov,
-      
sobe za nastanitev,
-      
komunikacijske poti (stopnišče, hodniki,
dvigala),
-      
zajtrkovalnica,
-      
dnevni prostor za goste.
14. člen
(Prostor za sprejem gostov)
(1) Hotel, motel, penzion, hotelsko in
apartmajsko naselje morajo urediti poseben prostor za sprejem gostov (v
nadaljnjem besedilu: recepcijo), če ima posamezni obrat več kot 15 sob.
(2) Recepcija ima:
-      
prostor za goste,
-      
prostor za sprejemno osebje,
-      
prostor za odlaganje prtljage.
(3) Prostor za sprejemno osebje mora biti
fizično ločen od prostora, kjer se zadržujejo gosti.
15. člen
(Soba za nastanitev)
Soba za nastanitev vključuje:
-      
bivalni prostor,
-      
kopalnico in
-      
predprostor (če je kopalnica pred vhodom v
sobo).
16. člen
(1) Soba mora imeti najmanj:
-      
enoposteljna soba 8m2 površine (10 m2 pri novogradnji),
-      
dvoposteljna soba 12m2 površine (15 m2 pri novogradnji),
-      
na vsako dodatno ležišče 4 m2 površine (obvezno pri
novogradnji),
-      
okno z naravno svetlobo v velikosti 1/10 sobne površine (določba za kmetije z
nastanitvijo ni obvezna),
-      
splošno razsvetljavo,
-      
električno vtičnico,
-      
posteljo, velikosti enojnega ležišča 90x190, v
dvoposteljni sobi velikost ležišč 180x190 ali enojnega ležišča 160x190,
-      
omarico ali polico ter svetilko pri ležišču,
-      
omaro za perilo in obleke,
-      
mizo in na vsako ležišče 1 stol,
-      
obešalno kljuko,
-      
zatemnitev sobe,
-      
pred vsakim ležiščem položen predposteljnik (če
tla niso obložena s tekstilno oblogo),
-      
koš za odpadke,
-      
navodila v primeru požarne nevarnosti,
-      
splošne informacije,
-      
cenik storitev.
(2) Določila glede velikosti sobe in
postelje se ne nanašajo na gostišča, prenočišča, sobodajalce, turistične
kmetije z nastanitvijo, planinske in druge domove.
17. člen
(1) Soba, ki nima lastne kopalnice mora
imeti:
-      
umivalnik s tekočo hladno in toplo vodo,
-      
ogledalo z osvetlitvijo in vtičnico,
-      
pred umivalnikom položeno pralno preprogo
(brisačo),
-      
obešalnik za brisače,
-      
2 brisači na osebo,
-      
polico za toaletni pribor,
-      
kozarec in milo na osebo.
(2) Določila glede umivalnika v sobi se ne
uporabljajo za sobodajalce, turistične kmetije z
nastanitvijo, planinske in druge domove.
18. člen
Kopalnica v sobi za nastanitev mora imeti
najmanj:
-      
toplo in hladno tekočo vodo,
-      
kopalno kad ali prho z zaveso,
-      
umivalnik,
-      
polico za toaletni pribor,
-      
ogledalo z osvetlitvijo in vtičnico,
-      
splošno razsvetljavo, ki se prižge ob vhodu v
kopalnico (obvezno pri novogradnji),
-      
stranišče (če stranišče ni urejeno v posebnem
prostoru),
-      
obešalnik za brisače,
-      
2 brisači na osebo,
-      
naravno ali umetno prezračevanje,
-      
1 kozarec na osebo,
-      
1 milo na osebo ali tekoče milo,
-      
pri kadi ali prhi pralno preprogo (brisačo),
-      
2 zavitka toaletnega papirja,
-      
plastično vrečo za odpadke,
-      
zaprto posodo za odpadke,
-      
obešalno kljuko,
-      
pribor za čiščenje stranišča.
19. člen
V nastanitvenih prostorih, kjer so sobe
brez kopalnice in stranišča, mora biti v vsaki etaži na vsakih 20 postelj
najmanj:
-      
1 kopalnica,
-      
1 žensko stranišče,
-      
1 moško stranišče in 1 pisoar (obvezno pri
novogradnji).
20. člen
(Komunikacijske poti)
(1) Komunikacijske poti so:
-      
stopnišča,
-      
hodniki in
-      
dvigala.
(2) V gostinskem obratu mora biti stopnišče
oziroma dvigalo za goste ločeno od stopnišča oziroma dvigala za gospodinjsko
oskrbo, če je v prenočitvenih poslovnih prostorih več kot 20 sob (obvezno pri
novogradnji).
(3) Tla komunikacijskih poti, ki so
namenjena gostom morajo biti proti hrupu zaščitena.
(4) Hodnik mora biti vedno primerno
osvetlen in zračen.
(5) Nastanitveni gostinski obrat, ki ima
več kot tri nadstropja, mora imeti dvigalo.
21. člen
(Zajtrkovalnica)
Zajtrkovalnica je prostor za pripravo in
strežbo zajtrkov. Zajtrkovalnico mora imeti nastanitveni obrat, ki nudi zajtrk,
nima pa kuhinje in jedilnice.
22. člen
(Dnevni prostor za goste)
Nastanitveni obrat mora imeti skupni dnevni
bivalni prostor za goste. Če je na voljo le jedilnica ali zajtrkovalnica, mora
biti le-ta dostopna gostom ves čas obratovanja.
B) Prostori za pripravo in strežbo jedi in
pijač
23. člen
Prostori za pripravo in strežbo jedi in
pijač (v nadaljnjem besedilu: prehrambeni prostori) so glavni prostori:
-      
kuhinja s pripadajočimi skladiščnimi in
pomožnimi prostori,
-      
jedilnica,
-      
točilnica,
-      
premični objekti ter
pomožni prostori:
-      
stranišče za goste,
-      
garderobni prostori in stranišče za zaposlene.
24. člen
(Kuhinja)
(1) Kuhinja je prostor v katerem se v
tehnološko povezanem procesu izvajajo nečisti in čisti delovni postopki,
ki morajo biti fizično ali časovno razmejeni.
(2) Nečisti postopki so:
-      
sprejem živil in drugih neživilskih izdelkov,
-      
hlajeno in nehlajeno skladiščenje živil,
-      
predpriprava živil,
-      
pomivanje posode in inventarja (kuhinjske
posode, pribora in posode za transport jedi ter jedilne posode in pribora),
-      
kratkotrajno odlaganje odpadkov.
(3) Čisti postopki so:
-      
priprava jedi (toplotno obdelanih jedi, hladnih
jedi, sladic),
-      
izdajanje jedi.
(4) Kuhinja, ki se oskrbuje s
predpripravljenimi in očiščenimi živili ter polpripravljenimi jedmi, ne
potrebuje prostora za predpripravo živil.
25. člen
Prostori za skladiščenje oziroma
shranjevanje živil (kratkotrajno skladiščenje) morajo imeti:
-      
ustrezne odlagalne površine za posamezne
skupine živil,
-      
naravno ali mehansko
prezračevanje,
-      
zaščito pred glodalci in mrčesom.
26. člen
(Jedilnica)
(1) Jedilnica je prostor za strežbo jedi in
pijač.
Ločimo:
-      
jedilnico restavracije in
-      
jedilnico gostilne.
(2) Jedilnica restavracije ima:
-      
1,5 m2 površine na vsak restavracijski sedež,
-      
1 m2 površine na sedež v specializirani restavraciji,
-      
opremo za shranjevanje strežnega inventarja.
(3) Jedilnica gostilne (gostilniška soba)
ima:
-      
1 m2 površine na vsak gostilniški sedež,
-      
točilno mizo, ki je odmaknjena od miz za goste
najmanj 2m (če ni v posebnem prostoru).
27. člen
(Točilnica)
(1) Točilnica je prostor za točenje pijač.
Točilnica mora biti vezana na jedilnico in ločena od priprave hrane.
(2) Točilnica ima:
-      
točilno mizo za izdajanje pijač in sprejemanje
steklenine,
-      
pomivalni stroj za steklenino ali dve pomivalni
koriti z odcejalnikom,
-      
priročni odlagalni prostor za embalažo, ki je
fizično in vidno ločen od gostov,
-      
hladilno napravo za hlajenje pijač,
-      
priročno skladišče pijač,
-      
skladišče embalaže (v točilnici ali izven).
(3) V restavraciji kjer strežejo pijače
gostom neposredno s točilne mize, mora biti točilna miza v posebnem prostoru
(točilnici).
28. člen
(Stranišče za goste)
(1) Prostor za strežbo jedi in pijač mora
imeti:
-      
do 50 sedežev: 1 stranišče za ženske ter 1
stranišče in 1 pisoar za moške,
-      
nad 50 do 120 sedežev:
v restavraciji 2 stranišči za ženske ter 1 stranišče za moške in 2 pisoarja, v
gostilni, okrepčevalnici in baru 1 stranišče za ženske, ter 1 stranišče za
moške in 2 pisoarja,
-      
na vsakih nadaljnjih začetih 120 sedežev: 1 stranišče za ženske ter 1 stranišče in 1 pisoar za
moške.
(2) V predprostoru stranišča, ki
mora biti v novogradnjah ločen za ženske in moške mora biti
najmanj:
-      
umivalnik s tekočo vodo,
-      
pribor za umivanje in sušenje rok,
-      
koš za odpadke.
(3) V kabini mora biti najmanj:
-      
toaletni papir,
-      
obešalna kljuka za obleko,
-      
pribor za čiščenje in
-      
posoda za odpadke.
(4) Število stranišč se določa glede na
stalno število sedežev v gostinskem obratu.
(5) Število stranišč za večje število
prehrambenih prostorov oziroma obratov (prireditveni centri, nakupovalni
centri, sejmišča ipd.), se izračunajo na osnovi skupnega števila sedežev.
(6) Za obrate (okrepčevalnica, premični
objekt ipd.), v katerih konzumacija jedi in pijače ni mogoča oziroma jih gost
odnese s seboj, določbe tega člena niso obvezne.
29. člen
(Premični objekti)
(1) Gostinska dejavnost se opravlja zunaj
gostinskega obrata v premičnih objektih oziroma z objekti, sredstvi ali
napravami, ki so prirejene v ta namen.
(2) Premični objekt (kiosk, stojnica,
prireditveni šotor plovilo, na katerem se opravlja gostinska dejavnost, ipd.) mora imeti:
-      
površine za pripravo jedi (če jih nudi),
-      
naprave za gretje oziroma hlajenje za jedi in
pijače (glede na obseg ponudbe),
-      
prostor za strežbo jedi in pijač (če je
organizirana strežba oziroma samopostrežba jedi in pijač),
-      
umivalnik, ki mora imeti lastno napravo s
tekočo vodo, če objekt ni priključen na vodovodno omrežje (razen pečenje
kostanja, koruze ipd.),
-      
posodo za odpadke,
-      
stranišče za goste ali zagotovljeno souporabo
stranišča v neposredni bližini, ki je dostopno brez posebnih ovir (če se jedi
in pijača konzumirajo pri mizah).
Če se jedi in pijača ne strežejo v posodi
za enkratno uporabo, mora biti urejeno pomivanje posode.
(3) Premični gostinski objekt sme nuditi:
-      
ožji izbor jedi po naročilu,
-      
v naprej pripravljene tople in hladne jedi,
-      
ožji izbor alkoholnih in brezalkoholnih pijač.
(4) Površine za predpripravo jedi niso
obvezne, če se objekt oskrbuje s predpripravljenimi živili.
(5) Če se gostinska dejavnost opravlja
izven premičnega objekta s sredstvi ali napravami, ki so prirejene v ta namen,
se lahko nudijo le:
-      
embalirane jedi,
-      
točenje pijač v posode za enkratno uporabo.
C) Prostori za zaposlene
30. člen
(1) Gostinski obrat mora imeti garderobo za
zaposleno osebje, ki mora imeti:
-      
garderobne omarice,
-      
umivalnik s toplo in hladno vodo.
(2) Število garderobnih omaric mora
ustrezati številu zaposlenih. Garderobne omarice morajo biti dvodelne za ločeno
shranjevanje civilne in delovne obleke, oziroma mora biti ločeno
shranjevanje obleke zagotovljeno na drug način.
(3) V gostinskem obratu mora biti na vsakih
10 zaposlenih v eni izmeni 1 stranišče in na vsakih 10 zaposlenih v kuhinji oziroma
prostoru za pripravo jedi 1 prha.
(4) Določbe tega člena ne veljajo za tiste
obrate, kjer zaposleno osebje stanuje v istem objektu in so v sklopu
stanovanjskih prostorov ustrezne sanitarije.
III. POSEBNE DOLOČBE
A) Nastanitveni gostinski obrati
31. člen
(Pogoji glede minimalnega obsega storitev)
(1) Pogoji glede minimalnega obsega
storitev v posameznih vrstah nastanitvenih gostinskih obratov se nanašajo na
količino, obseg in kakovost nudenih storitev.
(2) Pri sprejemu:
-      
nočitev z zajtrkom,
-      
sprejem gostov najmanj 12 ur na dan,
-      
kontaktna oseba dosegljiva 24 ur na dan,
-      
čuvanje ključev,
-      
čuvanje vrednostnih predmetov,
-      
telefon za zunanje klice,
-      
posredovanje sporočil za gosta,
-      
prenašanje in čuvanje prtljage na željo gosta.
(3) V sobi:
-      
čisto posteljno perilo,
-      
menjava perila najmanj 1 krat tedensko,
-      
menjava brisač(e) vsak drugi dan, oziroma po
potrebi, če gost želi.
(4) V jedilnici:
-      
kontinentalni zajtrk,
-      
čisto namizno perilo,
-      
dnevna menjava perila, oziroma po potrebi po
posameznih obrokih,
-      
čista in nepoškodovana posoda, steklo in pribor,
-      
pred vhodom vidno označen začetek in konec
strežbe jedi.
(5) Ostalo:
-      
skupni dnevni prostor za goste opremljen z
dnevnimi časopisi in s TV, če le-te ni v vseh sobah,
-      
dnevno čiščenje in vzdrževanje vseh prostorov,
ki so na voljo gostu.
Določbe druge alinee drugega odstavka in
določbe prve alinee petega odstavka se ne nanašajo na gostišča, prenočišča,
sobodajalce, turistične kmetije z nastanitvijo, planinske in druge domove.
32. člen
(Hotel)
(1) Hotel je nastanitveni obrat, ki ima:
-      
najmanj 10 nastanitvenih enot (sobe,
apartmaji),
-      
najmanj 30% sob s kopalnico,
-      
sobe z 1 ali 2 posteljama,
-      
recepcijo,
-      
zajtrkovalnico,
-      
skupni dnevni prostor za goste,
-      
parkirni prostor za goste,
-      
neobvezno tudi hotelske apartmaje in prostore
za pripravo ter strežbo jedi in pijač.
(2) Hotel, ki nudi le nočitev z zajtrkom se
označuje kot hotel z zajtrkom (garni).
33. člen
(1) Hotelski apartmaji imajo:
-      
najmanj 1 spalnico,
-      
dnevno sobo,
-      
kopalnico in
-      
predprostor.
Vsi prostori morajo biti med seboj
funkcionalno povezani.
(2) Hotel, ki nudi nastanitev pretežno v
hotelskih apartmajih se označuje kot aparthotel.
34. člen
Hotelska soba mora biti urejena v skladu z
določbami 15. do19. člena tega pravilnika.
Dodatno mora imeti:
-      
prižiganje in ugašanje luči pri vratih in pri
postelji,
-      
možnost uporabe telefona (če niso vse sobe
opremljene s telefoni), z navodili v slovenskem in enem tujem jeziku,
-      
informacije o hišnem redu in varnosti v
slovenskem in enem tujem jeziku.
35. člen
Depandansa je od hotela ločeni objekt s
hotelskimi sobami, ki nudi le nastanitev. Vse ostale storitve izvaja matični
hotel.
36. člen
(Motel)
(1) Motel je nastanitveni obrat, ki ima:
-      
najmanj 10 nastanitvenih enot,
-      
neposredno zvezo na prometne poti,
-      
prostore za pripravo in strežbo jedi in pijač.
(2) Gostom nudi:
-      
prenočišče z zajtrkom,
-      
jedi in pijače,
-      
parkiranje oziroma garažiranje avtomobilov,
-      
informacije o prevoznosti cest in servisih za
avtomobile.
(3) Ostale določbe tega pravilnika, ki
veljajo za hotele, se smiselno uporabljajo tudi za motele.
37. člen
(Penzion)
(1) Penzion je gostinski obrat, ki svojim
gostom nudi nastanitev in prehrano.
(2) Penzion ima:
-      
najmanj 5 sob z eno, dvema ali tremi
posteljami,
-      
prostor za pripravo in strežbo jedi in pijač.
(3) Gostom nudi:
-      
prenočišče z zajtrkom,
-      
jedi na osnovi polpenziona ali polnega
penziona,
-      
vse vrste alkoholnih in brezalkoholnih pijač.
38. člen
(Gostišče)
(1) Gostišče (gostilna z nastanitvijo
gostilna s sobami, gostilna s prenočišči, restavracija s prenočišči) je gostinski obrat, ki nudi nastanitev in prehrano. Izbor jedi in
urejenost obrata so prilagojeni domačemu in kraju značilnemu okolju.
(2) Gostišče ima:
-      
eno ali več sob z eno ali več posteljami,
-      
prostore za pripravo in strežbo jedi in pijač.
(3) Gostom nudi:
-      
nastanitev z zajtrkom,
-      
ožji izbor toplih in hladnih jedi (lahko tudi v
obliki polpenziona ali penziona),
-      
napitke in pijače vseh vrst.
39. člen
(Prenočišče)
(1) Prenočišče je gostinski obrat, ki nudi
nastanitev v sobi ali v postelji (souporaba sobe).
(2) Prenočišče mora imeti:
-      
prostor za sprejem gostov (če ima več kot 20
sob),
-      
sobe z največ 4 posteljami,
-      
v sobi omaro z obešalniki za obleke in perilo,
ki ima toliko predalov s ključem, kolikor je postelj,
-      
na vsakih 20 postelj 2 stranišči s
predprostorom, 1 za ženske in 1 za moške (pri novogradnjah obvezno s
pisoarjem),
-      
na vsakih 10 postelj 1 kopalnico,
-      
ločeno urejeno umivalnico za moške in ločeno za
ženske (če v sobah ni umivalnika s tekočo vodo).
(3) V prenočišču, ki ima do 20 sob se
ključi hranijo pri osebi, ki čisti in vzdržuje prenočišče.
40. člen
(Hotelsko naselje)
Hotelsko naselje je skupina nastanitvenih
objektov hotelskega tipa, ki so zgrajeni na enovitem, prostorsko sklenjenem in
označenem prostoru z enotnim upravljanjem in s skupno recepcijo.
41. člen
(Apartmajsko naselje)
(1) Apartmajsko naselje je eden ali več
apartmajev na enovitem, prostorsko sklenjenem in označenem prostoru ali v
večetažni zgradbi, s skupnim upravljanjem in s skupno recepcijo (če je več kot
20 apartmajskih enot).
(2) Apartma je enosobni (studio) ali
večsobni nastanitveni prostor, kjer si gosti sami pripravljajo jedi.
(3) Apartma je zaključena enota, ki ima:
-      
skupni vhod,
-      
dnevni bivalni prostor,
-      
eno ali več spalnic,
-      
prostor za pripravo jedi,
-      
kopalnico in stranišče,
-      
navodila v primeru požarne nevarnosti,
-      
splošne informacije,
-      
cenik storitev,
-      
posodo za odpadke.
(4) Enosobni apartma (studio) ima spalni
prostor urejen v dnevnem bivalnem prostoru.
(5) Dnevni bivalni prostor ima:
-      
okno z naravno svetlobo v velikosti najmanj
1/10 sobne površine,
-      
sedežno garnituro s toliko stoli (sedeži) kot
je oseb v apartmaju in drugo potrebno funkcionalno opremo,
-      
splošno razsvetljavo in dodatno svetilko pri
sedežni garnituri,
-      
največ 2 ležišči,
-      
prostor za pripravo jedi (kuhinjska niša, če ni
urejena kuhinja),
-      
večnamensko mizo (če ni oddeljen jedilni
prostor).
(6) Za spalnice se smiselno uporabljajo
določbe prvega odstavka 16. člena tega pravilnika, z izjemo 14. do 17. alinee.
(7) Prostor za pripravo jedi ima:
-      
štedilnik, posodo in pribor za kuhanje,
-      
tekočo pitno hladno in toplo vodo ter pomivalno
korito z odcejalnikom,
-      
posodo in jedilni pribor za serviranje,
-      
hladilnik in omaro za shranjevanje jedi in
inventarja,
-      
omaro za hrambo čistil in čistilnega pribora,
-      
posodo za odpadke.
(8) V apartmajskem naselju mora biti
organizirana oskrba z živili in drugimi proizvodi, če v oddaljenosti do 2 km ni
tovrstne trgovine.
42. člen
(Kamp)
(1) Kamp je prostorsko in funkcionalno
zaokrožen, ograjen in varovan prostor, ki nudi gostom:
-      
prostore za postavitev avtodomov, šotorov,
počitniških prikolic in hišic ter osebnih avtomobilov,
-      
nastanitev v že postavljenih šotorih,
počitniških prikolicah in hišicah,
-      
hrambo vrednostnih stvari.
(2) Kamp mora imeti:
-      
napis in ponoči osvetljen vhod (kadar kamp
obratuje),
-      
vstopno zapornico oziroma vrata,
-      
načrt kampa, če ima več kot 100 kampirnih
prostorov,
-      
sprejemni prostor (recepcijo),
-      
dovozno cesto in dovozne poti, najmanj 3m
širine,
-      
pribor za prvo pomoč,
-      
ravne in urejene kampirne površine,
-      
električne priključke (najmanj za 40% kampirnih
prostorov),
-      
razsvetljene poti do sprejemnega prostora in do
sanitarij,
-      
tekočo vodo (200 l/kampirni prostor/dan),
-      
posode za odpadke (pokrite posode, zabojnike) –
15 l/kampirni prostor,
-      
posebna mesta za kurišča, zavarovana pred
požarom,
-      
prostor za postavitev šotora ali počitniške
prikolice s povprečno velikostjo 55 m2 (brez glavnih dovoznih poti in objektov),
-      
v delih, kjer je strnjeno šotorišče, najmanjši
odmik med šotori 3m,
-      
parkirni prostor pred vhodom v kamp, če ni
možnosti postavitve avtomobila na kampirnem prostoru,
-      
1 umivalnik in 1 tuš kabino s toplo vodo,
-      
1 pipo s toplo vodo,
(3) Na skupno število kampirnih prostorov
mora imeti na vsakih:
-      
13 prostorov 1 umivalnik,
-      
25 prostorov 1 prho,
-      
25 prostorov 1 stranišče za ženske,
-      
35 prostorov 1 stranišče za moške,
-      
35 prostorov 1 pipo s pitno vodo,
-      
50 prostorov 1 pralnik in 1 korito za pomivanje
posode z odcejalnikom (ločeno od stranišča),
-      
100 prostorov 1 pisoar,
-      
200 prostorov 1 prostor za čiščenje kemičnega
stranišča.
(4) Šotorišče je zaokroženo, prostorsko in
funkcionalno urejeno in opremljeno zemljišče, s tlorisno površino do 0,5 ha,
namenjeno le postavitvi šotorov. Šotorišče mora imeti: 
-      
sprejemni prostor (lahko v neposredni bližini),
-      
tekočo vodo, 
-      
posode za odpadke, 
-      
pribor za prvo pomoč, 
-      
če obstaja posebno mesto za kurišče, mora biti
zavarovano pred požarom. 
(5) Glede števila umivalnikov, prh,
stranišč in pisoarjev ter korit za pranje in pomivanje posode za šotorišča iz
prejšnjega odstavka se smiselno uporabljajo določbe tega pravilnika, ki se
nanašajo na kamp, pri čemer je sanitarni vozel lahko premičnega značaja. 
(6) Postajališče je zaokroženo, prostorsko
in funkcionalno urejeno in opremljeno zemljišče, namenjeno postavitvi bivalnih
vozil zaradi počitka (za postanek do 24 ur), brez dodatne gostinske ponudbe.
Postajališče mora imeti: 
-      
vstopno zapornico, 
-      
sprejemni prostor (v kolikor sprejem ni
avtomatiziran), 
-      
hišni red, objavljen na vidnem mestu ob vhodu, 
-      
ravne, utrjene in urejene površine z označenimi
mesti za postavitev vozil, 
-      
površine morajo biti opremljene z lovilcem olj,
-      
električne priključke za vsa označena mesta, 
-      
možnost oskrbe s tekočo vodo, 
-      
posode za odpadke (pokrite posode, zabojnike), 
-      
prostor za čiščenje kemičnega stranišča
(izlivni jašek za fekalije in odpadne vode).
43. člen
(Planinski dom)
(1) Planinski dom je gostinski obrat, če je
dostopen z osebnimi avtomobili ali z žičnico za prevoz oseb preko celega leta
in je vpisan v evidenco pri Planinski zvezi Slovenije.
(2) Planinski dom ima:
-      
sobe za nastanitev z do 4 posteljami (ležišči),
-      
skupne spalnice z do 8 posteljami (ležišči),
-      
skupna ležišča (ležišča v nizu),
-      
ležišča v dveh etažah,
-      
velikost postelje v sobi in skupni spalnici
najmanj 80 x 190 cm,
-      
velikost ležišča v nizu (skupno ležišče)
najmanj 70 x 190 cm,
-      
v prostorih za nastanitev police in obešalnike
za odlaganje obleke in opreme,
-      
prostore za pripravo in strežbo ožjega izbora
jedi in pijač,
-      
pribor za prvo pomoč,
-      
stranišče za goste.
(3) Če v sobah ni umivalnika s tekočo vodo,
mora imeti planinski dom ločeno urejeno umivalnico za moške in ženske. Kolikor
ima planinski dom etažno urejena stranišča, so lahko umivalnice urejene v
predprostoru stranišča.
(4) Planinski dom nudi:
-      
sprejem in nastanitev,
-      
čuvanje ključev (upravitelj postojanke),
-      
ožji izbor jedi in pijač.
44. člen
(Drugi domovi)
(1) Če drugi domovi (mladinski, počitniški
ipd.) opravljajo gostinsko nastanitveno dejavnost, se uvrščajo med gostinske
obrate in se zanje upoštevajo določila tega pravilnika.
(2) Dom mora imeti:
-      
sobe za nastanitev (lahko tudi skupna ležišča),
-      
velikost postelje najmanj 80 x 190,
-      
v prostorih za prenočevanje omare oziroma
obešalnike in police za odlaganje obleke, perila in osebnega pribora,
-      
prostore za pripravo in strežbo jedi in pijač,
-      
stranišče za goste.
Za skupna ležišča se smiselno uporabljajo
določbe 43. člena tega pravilnika.
(3) Če v sobah ni umivalnika s tekočo vodo,
mora imeti dom ločeno urejeno umivalnico za ženske in moške. Kolikor ima dom
etažno urejena stranišča je lahko umivalnica v predprostoru stranišča.
(4) Dom nudi:
-      
sprejem in nastanitev,
-      
čuvanje ključev,
-      
ožji (penzionski) izbor jedi in pijač.
B) Prehrambeni gostinski obrati
45. člen
(1) Prehrambeni gostinski obrati so obrati
za pripravo in strežbo jedi ter pijač (v nadaljevanju: prehrambeni obrati).
(2) Prehrambeni obrati so:
-      
restavracija,
-      
gostilna,
-      
kavarna,
-      
slaščičarna,
-      
okrepčevalnica,
-      
bar,
-      
obrat za pripravo in dostavo jedi (catering).
46. člen
(Restavracija)
(1) Restavracija mora imeti:
-      
kuhinjo,
-      
eno ali več jedilnic za goste,
-      
točilnico (če se točijo pijače gostom
neposredno s točilne mize),
-      
stranišče za goste,
-      
garderobo ali obešalnike za goste ter
-      
garderobo in stranišče za zaposlene.
(2) Restavracija nudi po naročilu:
-      
širok izbor toplih in hladnih jedi,
-      
menuje za kosilo in večerjo,
-      
napitke in pijače.
Jedi in pijače se strežejo pri mizah.
(3) Specializirana restavracija nudi
specializirani izbor jedi (npr. ribja restavracija, vegetarijanska
restavracija, kitajska restavracija ipd.).
47. člen
(Gostilna)
(1) Gostilna mora imeti:
-      
kuhinjo,
-      
gostilniško sobo (s točilnim pultom) ali
-      
točilnico in jedilnico,
-      
stranišče za goste,
-      
garderobo in stranišče za zaposlene.
(2) Gostilna nudi po naročilu:
-      
ožji izbor toplih in hladnih jedi,
-      
napitke in pijače vseh vrst.
(3) Izbor jedi in urejenost gostilne so
prilagojeni domačemu in kraju značilnemu okolju.
(4) Gostilna nudi gostom jedi ves čas
obratovanja.
48. člen
(Kavarna)
(1) Kavarna mora imeti:
-      
prostor za pripravo jedi (če nudi jedi),
-      
prostor za strežbo, ki ima na vsak sedež
najmanj 0,75 m2 površine,
-      
posebno udobne sedeže,
-      
prostor za glasbenike (če ima živo glasbo),
-      
plesišče (če ima glasbo za ples),
-      
urejeno garderobo ali obešalnike,
-      
stranišče za goste,
-      
garderobo in stranišče za zaposlene.
(2) Kavarna nudi:
-      
tople in hladne napitke,
-      
slaščice in enostavne tople in hladne
prigrizke,
-      
brezalkoholne in alkoholne pijače,
-      
dnevne časopise in revije.
Pijače strežejo na kavarniški način
(strežba na tasi).
(3) Priprava in strežba enostavnejših
toplih jedi in slaščic je lahko v istem prostoru, če je priprava ločena od
gostov s strežnim pultom in je izvajanje nečistih del izven prostora za
pripravo jedi v skladu z določbo 24. člena tega pravilnika.
49. člen
(Slaščičarna)
(1) Slaščičarna mora imeti:
-      
kuhinjo za pripravo sladic s pripadajočimi
prostori (če pripravlja sladice v obratu),
-      
hladilni pult za sladice,
-      
prostor za goste,
-      
stranišče za goste,
-      
garderobo in stranišče za zaposlene.
(2) Slaščičarna nudi:
-      
najmanj pet vrst sladic,
-      
hladne in tople napitke,
-      
brezalkoholne pijače.
Slaščičarna ne nudi alkoholnih pijač, lahko
nudi le likerje, desertna in peneča vina.
50. člen
(Okrepčevalnica)
(1) Dejavnost okrepčevalnice je priprava in
strežba hitro in v naprej pripravljenih jedi in pijač. Izbira jedi je ožja.
Jedi in pijače se lahko konzumirajo v okrepčevalnici (s strežbo ali
samopostrežbo) ali pa jih gost odnese s seboj.
(2) Okrepčevalnica mora imeti:
-      
prostor za pripravo jedi,
-      
prostor za strežbo jedi in pijač,
-      
stranišče za goste,
-      
garderobo in stranišče za zaposlene.
(3) Okrepčevalnica nudi:
-      
tople in (ali) hladne
jedi,
-      
pijače vseh vrst,
-      
tople in hladne napitke.
(4) Priprava in strežba jedi in pijač je
lahko v istem prostoru, če je priprava jedi ločena od gosta s strežnim pultom.
Izvajanje nečistih del mora biti izven prostora za pripravo jedi v skladu z
določbo 24. člena tega pravilnika.
(5) Okrepčevalnica lahko nudi gostom le
posamezne vrste jedi ali napitkov. Posebna ponudba mora biti označena v napisu
(npr. mlečna okrepčevalnica, hitra prehrana itd.).
51. člen
(Bar)
(1) Bar mora imeti:
-      
točilnico s pripadajočimi prostori,
-      
stranišče za goste,
-      
garderobo in stranišče za zaposlene.
(2) Bar lahko nudi
le:
-      
pijače vseh vrst,
-      
tople in hladne napitke,
-      
v naprej pripravljene tople in hladne
prigrizke, ki se konzumirajo brez jedilnega pribora ter v naprej pripravljen
sladoled.
Strežba gostom je praviloma pri točilni
mizi.
(3) Bar lahko nudi gostom le posamezne
vrste pijač ali napitkov (kava bar, čajnica ipd.).
52. člen
(1) Gostinski obrat, ki nudi mehansko ali
živo glasbo za ples oziroma družabni program mora imeti:
-      
prostor za ples, ki mora biti označen in
oddvojen od sedežev,
-      
proti hrupu zaščiten prostor tako, da glasba ne
moti bližnje okolice,
-      
prostor za nastopajoče,
-      
garderobni prostor za nastopajoče.
(2) V gostinskem obratu iz prejšnjega
odstavka mora biti, skladno z določbami predpisov, ki urejajo varstvo pred
požari, na vidnem mestu označeno največje število obiskovalcev, ki jih obrat
lahko hkrati sprejme (kapaciteta). V času obratovanja mora biti zagotovljeno
tekoče spremljanje trenutnega števila obiskovalcev gostinskega obrata.
53. člen
(Obrat za pripravo in dostavo jedi)
(1) Obrat za pripravo in dostavo jedi
dobavlja naročnikom jedi v njihove prostore (letalom in drugim prevoznikom,
organizatorjem banketov ipd.), lahko tudi s postrežbo in dodatnimi storitvami
(catering).
(2) Za pripravo in dostavo jedi se smiselno
upoštevajo določbe 23. in 25. člena tega pravilnika.
C) Opravljanje gostinske dejavnosti pri sobodajalcih
54. člen
(1) Sobodajalec oddaja gostom sobe,
stanovanje ali hišo.
(2) Za sobe sobodajalca se smiselno
uporabljajo določbe 15. do 19. člena tega pravilnika. Določila glede umivalnika
v sobi, velikosti sobe in postelje niso obvezna.
(3) Stanovanje ali hiša mora imeti:
-      
eno ali več opremljenih sob,
-      
kuhinjo ali prostor za pripravo jedi (kuhinjsko
nišo),
-      
kopalnico in stranišče.
(4) Stanovanje, ki ustreza predpisanim
pogojem za apartma, se lahko oddaja kot apartma.
Določila 41. člena tega pravilnika se
smiselno uporabljajo tudi za apartma pri sobodajalcih.
(5) Sobodajalec nudi:
-      
nastanitev,
-      
storitve v zvezi z nastanitvijo,
-      
čiščenje in vzdrževanje prostorov,
-      
neobvezno zajtrk.
(6) Če sobodajalec nudi gostom nastanitev z
zajtrkom, mora imeti urejen prostor za pripravo zajtrka in strežbo zajtrka (če
se ne streže v sobo).
D) Opravljanje gostinske dejavnosti na
kmetijah (turistična kmetija)
55. člen
(1) Turistične kmetije so:
-      
kmetija z nastanitvijo,
-      
izletniška kmetija (kmetija odprtih vrat),
-      
vinotoč in osmica,
-      
planšarija.
(2) Zunanja ureditev, prostori in oprema
morajo biti prilagojeni krajevnim arhitekturnim značilnostim in avtentični
okolju.
(3) Prostori, v katerih strežejo jedi in
pijače morajo zagotavljati domačnost (kmečka kuhinja, kmečke izbe ipd.) in v
njih ne sme biti značilne gostilniške opreme (točilni pulti ipd.).
(4) Prostor za pripravo hrane (kmečka
kuhinja) mora biti ločen od prostora v katerem strežejo jedi in pijače.
(5) V kmečki kuhinji je treba ločiti
delovna območja za čista opravila od delovnih območij za nečista opravila. V
območju za nečista opravila se lahko uporabljajo isti prostori in oprema za vsa
opravila pod pogojem, da se ne izvajajo istočasno in da se predhodno oprema
očisti in po potrebi razkuži.
56. člen
(Kmetija z nastanitvijo)
(1) Kmetija z nastanitvijo ima:
-      
sobe (lahko tudi skupna ležišča), stanovanje
(apartma) oziroma prostor za kampiranje,
-      
kuhinjo za pripravo jedi,
-      
prostor za strežbo jedi in pijač (kmečko izbo),
-      
stranišče za goste.
Če je nastanitev gostov v stanovanju
(apartmaju) ali na prostoru za kampiranje, kjer si
gosti sami kuhajo, kuhinja za pripravo jedi oziroma prostor za strežbo jedi in
pijač gostom niso obvezni.
(2) V prostoru, v katerem strežejo jedi in
pijače, mora biti najmanj toliko stolov, kolikor je ležišč.
(3) Kmetija lahko sprejema goste na
nastanitev, če ima urejene nastanitvene prostore v skladu z določili 15. do 19.
in 41. člena tega pravilnika. Za skupna ležišča se smiselno uporabljajo
določila drugega in tretjega odstavka 43. člena.
Določila glede velikosti sobe in postelje
niso obvezna.
(4) Kmetija nudi:
-      
nastanitev z zajtrkom, ali
-      
celodnevno oskrbo na osnovi pol ali polnega
penziona, ali
-      
oskrbo z lastnimi pridelki (pri nastanitvi v
apartmaju ali kampu).
(5) Za prostor za kampiranje se smiselno
uporabljajo določbe drugega odstavka 42. člena tega
pravilnika. Sanitarni prostori (umivalnica, stranišče), ki so urejeni v sklopu
hiše, ne smejo biti oddaljeni od prostora za kampiranje več kakor 200 m.
57. člen
(Izletniška kmetija)
(1) Izletniška kmetija (kmetija odprtih
vrat) ima:
-      
kuhinjo za pripravo jedi,
-      
prostor za strežbo jedi in pijač (kmečko izbo),
-      
stranišče za goste.
(2) Izletnikom nudi le:
-      
jedi iz domačega okolja,
-      
doma pridelane in predelane pijače,
-      
napitke, ustekleničeno vodo in mineralno vodo.
(3) Kmetija, ki ima v prostoru za strežbo
jedi in pijač več kot 50 sedežev, mora prilagoditi minimalne tehnične pogoje
določbam štirindvajsetega, petindvajsetega in zadnjega odstavka 26. člena tega
pravilnika.
58. člen
(Vinotoč, osmica
in planšarija)
(1) Vinotoč,
osmica in planšarija so oblike strežbe in prodaje lastnega vina in drugih doma pridelanih
alkoholnih in brezalkoholnih pijač, mleka in mlečnih izdelkov. Gostinske storitve se nudijo na kmetiji oziroma v vinski kleti.
(2) Vinotoč ima:
-      
prostor za točenje pijač,
-      
prostor za pripravo prigrizkov (le če
jih nudi),
-      
tekočo hladno in toplo vodo,
-      
stranišče za goste.
(3) Vinotoč lahko nudi
le:
-      
lastno vino in druge alkoholne in brezalkoholne
pijače,
-      
ustekleničeno vodo ali mineralno vodo,
-      
hladne prigrizke, domač kruh in domače pecivo.
V vinotoču prodajajo in strežejo čez vse
leto, dokler imajo lastno pijačo.
(4) Osmica lahko nudi le:
-      
lastno pijačo,
-      
ustekleničeno vodo ali mineralno vodo,
-      
hladne prigrizke, domači kruh in domače pecivo,
-      
eno krajevno značilno jed.
(5) V osmici lahko prodajajo in strežejo
jedi in pijačo največ dvakrat na leto do deset dni.
Za osmico se smiselno uporabljajo določbe
drugega odstavka 29. člena tega pravilnika.
(6) Vinogradnik lahko prodaja lastno vino v
skladu z določili zakona o vinu in drugih proizvodih iz grozdja in vina.
(7) Planšarija lahko nudi le:
-      
sir, mleko, mlečne izdelke in hladne prigrizke,
-      
doma pridelane alkoholne in brezalkoholne
pijače, tople in hladne napitke, 
-      
eno domačo jed iz kotlička. 
Na planšariji se nudijo jedi in pijače le v času pašne
sezone, ki jo potrdi pašna skupnost za tekoče leto.

Pravilnik o minimalnih tehničnih pogojih in o
minimalnem obsegu storitev za opravljanje gostinske dejavnosti (Uradni list RS,
št. 88/00)
vsebuje naslednje prehodne in končne določbe:
»IV. PREHODNE IN KONČNE DOLOČBE
59. člen
Za novogradnjo po tem pravilniku se šteje
tisti gostinski objekt, za gradnjo katerega ob uveljavitvi tega pravilnika še
ni bila vložena vloga za izdajo dovoljenja za gradnjo oziroma enotnega
dovoljenja za gradnjo.
60. člen
Obstoječi gostinski obrati, sobodajalci in
turistične kmetije morajo uskladiti:
-      
minimalne tehnične pogoje, ki se nanašajo na
opremo ter pogoje glede obsega minimalnih storitev v posamezni vrsti obrata v
roku enega leta po uveljavitvi tega pravilnika,
-      
minimalne tehnične pogoje, ki se nanašajo na
poslovne prostore in naprave, ki zahtevajo gradbeno-tehnične preureditve v treh
letih po uveljavitvi tega pravilnika.
61. člen
Z dnem, ko začne veljati ta pravilnik,
preneha veljati pravilnik o minimalnih tehničnih pogojih, ki se nanašajo na
poslovne prostore, opremo in naprave ter o pogojih glede minimalnih storitev v
posameznih vrstah gostinskih obratov, pri sobodajalcih in na kmetijah (Uradni
list RS, št. 23/96).
62. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o minimalnih tehničnih pogojih in o minimalnem obsegu storitev za
opravljanje gostinske dejavnosti (Uradni list RS, št, 114/04) vsebuje naslednjo končno določbo:
»11. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o minimalnih tehničnih pogojih in o minimalnem obsegu storitev za
opravljanje gostinske dejavnosti (Uradni list RS, št. 52/08) vsebuje naslednjo prehodno in
končno določbo:
»PREHODNA IN KONČNA DOLOČBA
22. člen
Gostinci, sobodajalci in kmetje morajo
uskladiti minimalne tehnične pogoje ter pogoje glede minimalnega obsega
storitev v posamezni vrsti obrata v šestih mesecih po uveljavitvi tega
pravilnika.
23. člen
Ta pravilnik začne veljati naslednji dan po
objavi v Uradnem listu Republike Slovenije.«.