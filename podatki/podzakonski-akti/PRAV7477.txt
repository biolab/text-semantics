I. SPLOŠNE DOLOČBE
1. člen
(vsebina pravilnika)
Ta pravilnik določa postopek vzorčenja z namenom preverjanja
sestave kozmetičnih proizvodov, in metode za laboratorijske analize vzorcev
kozmetičnih proizvodov v skladu s: 
-       
Prvo Direktivo Komisije 80/1335/EGS z dne 22. decembra 1980 o
približevanju zakonov držav članic glede analitskih metod, potrebnih za
preverjanje sestave kozmetičnih izdelkov (UL L št. 383 z dne 31. 12. 1980, str.
27), kot je bila spremenjena z Direktivo Komisije 87/143/EGS z dne 10.
februarja 1987 o spremembah Prve direktive 80/1335/EGS o približevanju zakonov
držav članic glede analitskih metod, potrebnih za preverjanje sestave
kozmetičnih izdelkov (UL L št. 57 z dne 27. 2. 1987, str. 56); v nadaljnjem
besedilu: Direktiva 80/1335/EGS); 
-       
Drugo Direktivo Komisije 82/434/EGS z dne 14. maja 1982 o približevanju
zakonodaje držav članic v zvezi z analiznimi metodami, potrebnimi za
preverjanje sestave kozmetičnih izdelkov (UL L št. 185 z dne 30. 6. 1982, str.
1 kot je bila spremenjena z Direktivo Komisije 90/207/EGS z dne 4. aprila 1990
o spremembi Druge direktive 82/434/EGS o približevanju zakonodaje držav članic
v zvezi z analiznimi metodami, potrebnimi za preverjanje sestave kozmetičnih
izdelkov (UL L št. 108 z dne 28. 4. 1990, str. 92); v nadaljnjem besedilu: Direktiva
82/434/EGS); 
-       
Tretjo Direktivo Komisije 83/514/EGS z dne 27. septembra 1983 o
približevanju zakonodaj držav članic v zvezi z analiznimi metodami, ki so
potrebne za preverjanje sestave kozmetičnih izdelkov (UL L št. 291 z dne 24.
10. 1983, str. 9; v nadaljnjem besedilu: Direktiva 83/514/EGS); 
-       
Četrto Direktivo Komisije 85/490/EGS z dne 11. oktobra 1985 o
približevanju zakonodaj držav članic v zvezi z analiznimi metodami, ki so
potrebne za preverjanje sestave kozmetičnih izdelkov (UL L št. 295 z dne 7. 11.
1985, str. 30; v nadaljnjem besedilu: Direktiva 85/490/EGS); 
-       
Peto Direktivo Komisije 93/73/EGS z dne 9. septembra 1993 o analiznih
metodah, ki so potrebne za preverjanje sestave kozmetičnih izdelkov (UL L št.
231 z dne 14. 9. 1993, str. 34; v nadaljnjem besedilu: Direktiva 93/73/EGS); 
-       
Šesto Direktivo Komisije 95/32/ES z dne 7. julija 1995 o analiznih
metodah, ki so potrebne za preverjanje sestave kozmetičnih izdelkov (UL L št.
178 z dne 28. 7. 1995, str. 20; v nadaljnjem besedilu: Direktiva 95/32/ES); 
-       
Sedmo Direktivo Komisije 96/45/ES z dne 2. julija 1996 o analiznih
metodah, ki so potrebne za preverjanje sestave kozmetičnih izdelkov (UL L št.
213 z dne 22. 8. 1996, str. 8; v nadaljnjem besedilu: Direktiva 96/45/ES).
2. člen
(pomen izrazov)
Izrazi, uporabljeni v tem pravilniku, imajo naslednji pomen: 
-       
Osnovni vzorec pomeni enoto, ki je odvzeta iz serije kozmetičnih
proizvodov, ki je v prometu. 
-       
Skupni vzorec pomeni skupek osnovnih vzorcev, ki imajo isto serijsko
številko proizvodnje. Če osnovni vzorec ni proizveden v isti seriji, pomeni
skupni vzorec skupek osnovnih vzorcev, ki so bili proizvedeni v isti proizvodni
enoti v istem kraju in času proizvodnje. 
-       
Laboratorijski vzorec pomeni reprezentativni del skupnega vzorca, ki je
namenjen laboratorijskemu preizkušanju. 
-       
Delež za preizkušanje (alikvot) pomeni reprezentativni del
laboratorijskega vzorca, ki je potreben za eno analizo. 
-       
Notranja embalaža pomeni embalažo, ki vsebuje kozmetični proizvod ter je
v stalnem in neposrednem stiku s kozmetičnim proizvodom.
II. PREVERJANJE SESTAVE KOZMETIČNIH PROIZVODOV
3. člen
(postopek vzorčenja kozmetičnih proizvodov)
(1) Za namen laboratorijskega preizkušanja deklarirane
sestave kozmetičnih proizvodov je potrebno zagotoviti zadostno količino
laboratorijskega vzorca glede na analizno metodo in število preizkušanj.
Kozmetični proizvodi se vzorčijo z odvzemom originalnih pakiranj, ki se
pošljejo v laboratorij brez predhodnega odpiranja. 
(2) Ne glede na prejšnji odstavek se za kozmetične proizvode,
ki so dani v promet v drugačni obliki kot v originalnem pakiranju proizvajalca,
določi primeren način vzorčenja na mestu uporabe oziroma prodaje.
4. člen
(identifikacija vzorcev)
(1) Vsak osnovni vzorec, ki se odvzame, mora biti označen z
naslednjimi podatki: 
-       
datum, kraj in čas vzorčenja, 
-       
ime inšpektorja, ki vzorči, 
-       
ime oziroma enota inšpektorata, ki vzorči, 
-       
ime odgovorne osebe, navzoče pri vzorčenju, 
-       
podatki o vzorcu. 
(2) Pri vsakem odvzemu vzorcev se sestavi zapisnik. Zapisnik
mora, poleg podatkov iz prejšnjega odstavka, vsebovati navedbo preskusov, ki
jih je treba izvesti v laboratoriju.
5. člen
(shranjevanje vzorcev)
(1) Osnovni vzorci morajo biti shranjeni v skladu z navodili
o shranjevanju in drugimi navodili, navedenimi na kozmetičnem proizvodu v
skladu s predpisi, ki urejajo označevanje kozmetičnih proizvodov. 
(2) Če kozmetični proizvod nima posebnih navodil za
shranjevanje, morajo biti vzorci shranjeni v temnem in suhem prostoru na
temperaturi med 10 in 25 °C. 
(3) Osnovni vzorci ne smejo biti odprti pred začetkom
preizkušanja.
6. člen
(laboratorijska priprava deležev za preizkušanje)
Laboratorijska priprava deležev za preizkušanje poteka po
postopkih, navedenih v II. delu Priloge Direktive 80/1335/EGS.
7. člen
(metode za laboratorijske analize kozmetičnih proizvodov)
Za ugotavljanje prisotnosti in/ali koncentracije posameznih
sestavin kozmetičnih proizvodov se uporabljajo naslednje metode: 
1.     
Vsebnost prostega natrijevega hidroksida ali prostega kalijevega
hidroksida se ugotavlja po metodi iz III. dela Priloge Direktive 80/1335/EGS. 
2.     
Vsebnost oksalne kisline ali katere koli alkalijske soli oksalne kisline
v proizvodih za nego las se ugotavlja po metodi iz IV. dela Priloge Direktive
80/1335/EGS. 
3.     
Vsebnost kloroforma v zobnih kremah se ugotavlja po metodi iz V. dela
Priloge Direktive 80/1335/EGS. 
4.     
Vsebnost cinka v obliki klorida, sulfata, 4-hidroksibenzensulfonata, ali
njihovih kombinacij se ugotavlja po metodi iz VI. in VII. dela Priloge
Direktive 80/1335/EGS. 
5.     
Vsebnost 4-hidroksibenzensulfonske kisline se ugotavlja po metodi iz
VII. dela Priloge Direktive 80/1335/EGS. 
6.     
Vsebnost oksidativnih sestavin (persulfatov, bromatov, vodikovega
peroksida in barijevega peroksida) v proizvodih za nego las se ugotavlja po
metodi iz I. dela Priloge Direktive 82/434/EGS. 
7.     
Vsebnost oksidacijskih barvil v barvah za lase, določenih v 1. točki II.
dela Priloge Direktive 82/434/EGS, se ugotavlja po metodi iz II. dela navedene
priloge. 
8.     
Vsebnost nitrita se ugotavlja po metodi iz III. dela Priloge Direktive
82/434/EGS. 
9.     
Vsebnost prostega formaldehida se ugotavlja po metodi iz IV. dela
Priloge Direktive 82/434/EGS. 
10.  
Vsebnost resorcinola v šamponih ali v losionih za lase se ugotavlja po
metodi iz V. dela Priloge Direktive 82/434/EGS. 
11.  
Vsebnost metanola v razmerju z etanolom ali propan-2-olom se ugotavlja
po metodi, iz VI. dela Priloge Direktive 82/434/EGS. 
12.  
Vsebnost diklorometana ali 1,1,1-trikloroetana se ugotavlja po metodi
"Kvantitativna določitev diklormetana in 1,1,1 trikloroetana",
navedeni v Prilogi Direktive 83/514/EGS. 
13.  
Vsebnost kinolin-8-ola ali bis(8-hidroksikinolin) sulfata se ugotavlja
po metodi "Kvalitativna in kvantitativna določitev kinolin-8-ola in
bis(8-hidroksikinolinijevega) sulfata", navedeni v Prilogi Direktive
83/514/EGS. 
14.  
Vsebnost amoniaka se ugotavlja po metodi "Kvantitativna določitev
amonijaka", navedeni v Prilogi Direktive 83/514/EGS. 
15.  
Vsebnost nitrometana se ugotavlja po metodi "Kvalitativna in
kvantitativna določitev nitrometana", navedeni v Prilogi Direktive
83/514/EGS. 
16.  
Vsebnost merkaptoocetne kisline (tioglikolna kislina) v proizvodih
namenjenih za kodranje las, ravnanje las ali v proizvodih za depilacijo, se
ugotavlja po metodi "Kvalitativna in kvantitativna določitev
merkaptoetanojske kisline v izdelkih za kodranje las, za ravnanje las in za
depilacijo", navedeni v Prilogi Direktive 83/514/EGS. 
17.  
Vsebnost heksaklorofena (INN) se ugotavlja po metodi "Kvalitativna
in kvantitativna določitev heksaklorofena", navedeni v Prilogi Direktive
83/514/EGS. 
18.  
Vsebnost natrijevega tozilkloramida (INN) se ugotavlja po metodi
"Kvantitativna določitev natrijevega p-toluensulfonkloramida (kloramina-T)
(tozilkloramid natrija)", navedeni v Prilogi Direktive 83/514/EGS. 
19.  
Vsebnost fluora v zobnih kremah se ugotavlja po metodi
"Kvantitativna določitev skupnega fluora v kremah za zobe", navedeni
v Prilogi Direktive 83/514/EGS. 
20.  
Vsebnost živosrebrovih organskih spojin se ugotavlja po metodi
"Kvalitativna in kvantitativna določitev živosrebrovih organskih
spojin", navedeni v Prilogi Direktive 83/514/EGS. 
21.  
Vsebnost alkalijskih sulfidov ali zemeljskoalkalijskih sulfidov se
ugotavlja po metodi "Kvantitativna določitev alkalij in bazičnih
zemeljskih sulfidov", navedeni v Prilogi Direktive 83/514/EGS. 
22.  
Vsebnost glicerol 1-(4-aminobenzoata) se ugotavlja po metodi
"Kvalitativno in kvantitativno določanje glicerol
1-(4-aminobenzoata)", navedeni v Prilogi Direktive 85/490/EGS. 
23.  
Vsebnost klorobutanola (INN) se ugotavlja po metodi "Kvantitativno
določanje klorobutanola", navedeni v Prilogi Direktive 85/490/EGS. 
24.  
Vsebnost kinina se ugotavlja po metodi "Kvalitativno in
kvantitativno določanje kinina", navedeni v Prilogi Direktive 85/490/EGS. 
25.  
Vsebnost anorganskih sulfitov in hidrogensulfitov se ugotavlja po metodi
"Kvalitativno in kvantitativno določanje anorganskih sulfitov in vodikovih
sulfitov", navedeni v Prilogi Direktive 85/490/EGS. 
26.  
Vsebnost kloratov alkalijskih kovin se ugotavlja po metodi
"Kvalitativno in kvantitativno določanje kloratov alkalijskih kovin",
navedeni v Prilogi Direktive 85/490/EGS. 
27.  
Vsebnost natrijevega jodata se ugotavlja po metodi "Kvalitativno in
kvantitativno določanje natrijevega jodata", navedeni v Prilogi Direktive
85/490/EGS. 
28.  
Vsebnost srebrovega nitrata se ugotavlja po metodi "Kvalitativno in
kvantitativno določanje srebrovega nitrata v kozmetičnih izdelkih",
navedeni v Prilogi Direktive 93/73/EGS. 
29.  
Vsebnost selenovega disulfida v šamponih proti prhljaju se ugotavlja po
metodi "Kvalitativno in kvantitativno določanje selenovega disulfida v
šamponih proti prhljaju", navedeni v Prilogi Direktive 93/73/EGS. 
30.  
Vsebnost topnega barija in stroncija v pigmentih v obliki soli ali lakov
se ugotavlja po metodi "Kvantitativno določanje topnega barija in
stroncija v pigmentih v obliki soli ali karminskih barvil", navedeni v
Prilogi Direktive 93/73/EGS. 
31.  
Vsebnost benzilnega alkohola se ugotavlja po metodi "Kvalitativno
in kvantitativno določanje benzilnega alkohola v kozmetičnih izdelkih",
navedeni v Prilogi Direktive 93/73/EGS. 
32.  
Vsebnost cirkonija, aluminija in klora v antiperspirantih, ki niso v
aerosolni obliki se ugotavlja po metodi "Kvalitativno določanje cirkonija
in kvantitativno določanje cirkonija, aluminija in klora v sredstvih proti
znojenju, ki niso v obliki razpršila", navedeni v Prilogi Direktive
93/73/EGS. 
33.  
Vsebnost heksamidina, dibromoheksamidina, dibromopropamidina in
klorheksidina se ugotavlja po metodi "Kvalitativno in kvantitativno
določanje heksamidina, dibromoheksamidina, dibromopropamidina in
klorheksidina", navedeni v Prilogi Direktive 93/73/EGS. 
34.  
Vsebnost benzojske kisline, 4-hidroksibenzojske kisline, sorbinske
kisline, salicilne kisline in propionske kisline se ugotavlja po metodi,
navedeni v I. delu Priloge Direktive 95/32/ES. 
35.  
Vsebnost hidrokinona, hidrokinon monometiletra, hidrokinon monoetiletra
in hidrokinon monobenziletra (monobenzona) se ugotavlja po metodi, navedeni v
II. delu Priloge Direktive 95/32/ES. 
36.  
Vsebnost 2-fenoksietanola, 1-fenoksipropan-2-ola in metil, etil, propil,
butil in benzil 4-hidroksibenzoata se ugotavlja po metodi, navedeni v Prilogi
Direktive 96/45/ES.
III. PREHODNA IN KONČNA DOLOČBA
8. člen
Z dnem uveljavitve tega pravilnika preneha veljati Pravilnik
o načinu vzorčenja ter metodah za laboratorijske analize kozmetičnih proizvodov
(Uradni list RS, št. 20/01 in 41/04)
9. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0220-2/2004-UK
Ljubljana, dne 31. maja 2006
EVA 2006-2711-0046
Andrej Bručan l.r. 
Minister 
za zdravje