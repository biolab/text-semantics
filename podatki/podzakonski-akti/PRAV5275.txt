1. člen
S tem pravilnikom se sprejme gozdnogospodarski načrt gozdnogospodarske
enote Struge (2002–2011), št. 06-04/02 z dne 8. avgusta 2003, ki ga je izdelal
Zavod za gozdove Slovenije, Območna enota Kočevje.
2. člen
Gozdnogospodarska enota Struge, ki meri 3.156,84 ha, se
nahaja v Gozdnogospodarskem območju Kočevje, v Občini Dobrepolje, oziroma v
katastrskih občinah Potiskavec, Podtabor, Polom in Kompolje.
3. člen
V gozdnogospodarski enoti Struge je z dnem 1. januarja 2002
ugotovljeno naslednje stanje gozdov:
A)    
površina: 2.609,94 ha, od katere je:
- 
2.609,94 ha večnamenskih gozdov;
- 
2.389,33 ha zasebnih gozdov v lasti fizičnih oseb ter 220,61 ha državnih
gozdov;
B)    
lesna zaloga: 276,8 m3/ha, od tega 85,9 m3/ha iglavcev
in 190,9 m3/ha listavcev,
C)   
tekoči letni prirastek: 6,6 m3/ha, od tega 1,7 m3/ha
iglavcev in 4,9 m3/ha listavcev.
4. člen
V gozdnogospodarskem načrtu gozdnogospodarske enote Struge
(2002–2011) je ob upoštevanju usmeritev iz gozdnogospodarskega načrta
Gozdnogospodarskega območja Kočevje (2001–2010), ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Struge, določeno, da
so najbolj poudarjene funkcije gozdov, ki določajo način gospodarjenja z
gozdom,
-       
ekološke funkcije na površini 324,45 ha.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Struge (2002–2011) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Struge za obdobje od 1. januarja 2002 do 31.
decembra 2011 določeni naslednji ukrepi:
-       
najvišji možni posek v višini 108.600 m3, od tega 32.200 m3
iglavcev in 76.400 m3 listavcev,
-       
gojitvena dela, potrebna za ohranitev in razvoj gozdov, na površini
344,70 ha,
-       
nega mlajšega drogovnjaka na površini 148,60 ha,
-       
varstvena dela, in sicer za zaščito pred divjadjo v obsegu 225,5
delovnih dni,
-       
nega habitatov prosto živečih živali v obsegu 16 delovnih dni,
-       
gradnja gozdnih cest v dolžini 1,45 km,
-       
gradnja gozdnih vlak v dolžini 15 km.
V gozdnogospodarskem načrtu gozdnogospodarske enote Struge
(2002–2011) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Struge v obdobju od uveljavitve tega
pravilnika do 31. decembra 2011 se morajo upoštevati cilji, usmeritve in ukrepi,
določeni v gozdnogospodarskem načrtu gozdnogospodarske enote Struge
(2002–2011).
7. člen
Po en izvod gozdnogospodarskega načrta gozdnogospodarske enote
Struge (2002–2011) je na vpogled na sedežu Zavoda za gozdove Slovenije, Območne
enote Kočevje, Rožna ulica 39, Kočevje, na sedežu Zavoda za gozdove Slovenije,
Krajevne enote Dobrepolje, Predstruge 60, Videm-Dobrepolje in na Ministrstvu za
kmetijstvo, gozdarstvo in prehrano, Dunajska 56-58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Struge (2002–2011).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-06-5/2001/6
Ljubljana, dne 2. oktobra 2003.
EVA 2003-2311-0273
mag. Franc But l. r.
Minister
za kmetijstvo,
gozdarstvo in prehrano