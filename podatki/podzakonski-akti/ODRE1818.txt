1. člen
Sprejme se splošni del gozdnogospodarskega načrta
gozdnogospodarske enote Vzhodno Pohorje, št. 12-02/98 z dne 11. 9. 2000, ki ga
je izdelal Zavod za gozdove Slovenije, Območna enota Maribor, za obdobje od 1.
1. 1998 do 31. 12. 2007. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Vzhodno Pohorje na ravneh
celotne gozdnogospodarske enote, gospodarskih razredov in odsekov, so sestavni
del te odredbe.
2. člen
Splošni del gozdnogospodarskega načrta gozdnogospodarske
enote Vzhodno Pohorje je izdelan v treh izvodih za 3118,68 hektarjev gozdov, ki
ležijo v gozdnogospodarskem območju Maribor, v občinah Rače-Fram in
Hoče-Slivnica, oziroma v katastrskih občinah Spodnje Hoče, Zgornje Hoče,
Pivola, Hočko Pohorje, Slivniško Pohorje, Polana, Ranče, Radizel, Čreta, Fram,
Kopivnik, Planica, Loka in Morje.
3. člen
Po en izvod splošnega dela gozdnogospodarskega načrta
gozdnogospodarske enote Vzhodno Pohorje je na vpogled na sedežu Zavoda za
gozdove Slovenije, Območne enote Maribor, Tyrševa 15, Maribor, na sedežu Zavoda
za gozdove Slovenije, Krajevne enote Maribor, Tyrševa 15, Maribor, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Vzhodno
Pohorje.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-12-2/00
Ljubljana, dne 5. februarja 2002.
Minister 
za kmetijstvo, 
gozdarstvo in prehrano 
mag. Franc But . r.