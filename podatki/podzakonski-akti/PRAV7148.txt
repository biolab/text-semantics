1. člen
(vsebina)
Ta pravilnik ureja veterinarske pogoje ob uvozu in tranzitu
parkljarjev v skladu z Direktivo Sveta 2004/68/ES z dne 26. aprila 2004 o
določitvi predpisov v zvezi z zdravstvenim varstvom živali za uvoz v Skupnost
in tranzit skozi Skupnost nekaterih živih parkljarjev, o spremembi direktiv
90/426/ES in 92/65/EGS ter razveljavitvi Direktive 72/462/EGS (UL L št. 139 z
dne 30. 4. 2004, str. 321, z vsemi spremembami; v nadaljnjem besedilu:
Direktiva 2004/68/ES).
2. člen
(pomen izrazov)
Izrazi, uporabljeni v tem pravilniku, imajo naslednji pomen:
1.     
tretje države so države, ki niso države članice Evropske unije (v
nadaljnjem besedilu: EU), in tista ozemlja držav članic EU, za katera se ne
uporabljata pravilnik, ki ureja veterinarske preglede proizvodov živalskega
izvora pri trgovanju na teritoriju EU in pravilnik, ki ureja veterinarske
preglede živali in živalskih proizvodov na teritoriju EU;
2.     
odobrena tretja država je tretja država ali del tretje države, iz katere
je dovoljen uvoz parkljarjev na teritorij EU;
3.     
uradni veterinar je veterinar, ki ga pristojni veterinarski organ tretje
države pooblasti za izvajanje veterinarskih pregledov in izdajanje
veterinarskih spričeval.
3. člen
(parkljarji)
Parkljarji po tem pravilniku so živali, navedene v Prilogi 1,
ki je sestavni del tega pravilnika.
4. člen
(uvoz in tranzit)
Uvoz parkljarjev na teritorij EU in njihov tranzit preko
teritorija EU je dovoljen, če so izpolnjeni naslednji pogoji:
a)    
parkljarji izvirajo iz odobrenih tretjih držav,
b)    
izpolnjeni so posebni pogoji zdravstvenega varstva živali za uvoz
oziroma tranzit,
c)    
tretja država zagotovi predpisana jamstva,
d)    
pošljko spremlja veterinarsko spričevalo, ki izpolnjuje pogoje iz 7.
člena tega pravilnika.
5. člen
(odobrena tretja država)
Tretja država je odobrena, če je iz nje ali njenega dela
dovoljen uvoz parkljarjev na teritorij EU pod pogoji iz Odločbe Sveta
79/542/EGS z dne 21. decembra 1976 o uvedbi seznama tretjih držav ali delov
tretjih držav ter o določitvi pogojev za zdravstveno varstvo živali in
javnozdravstveno varstvo, za uvoz v Skupnost nekaterih živih živali in
njihovega svežega mesa (UL L št. 146 z dne 14. 6. 1979, str. 15, z vsemi
spremembami).
6. člen
(jamstva)
(1) Uvoz parkljarjev v EU se dovoli le, če odobrena tretja
država zagotovi naslednja jamstva:
a)    
živali morajo prihajati z območja, ki je prosto bolezni iz Priloge 2, ki
je sestavni del tega pravilnika, in na katero je prepovedan vstop živali, ki so
bile cepljene proti boleznim, navedenim v Prilogi 2;
b)    
živali morajo izpolnjevati posebne pogoje zdravstvenega varstva,
predpisane v modelih veterinarskih spričeval, ki jih določi Evropska komisija;
c)    
pred datumom nakladanja za odpremo v EU morajo biti živali na ozemlju
odobrene tretje države tako dolgo, kot je določeno v posebnih pogojih
zdravstvenega varstva živali;
d)    
pred odpremo v EU mora živali pregledati uradni veterinar, da se
prepriča, da so zdrave in da so upoštevani pogoji glede zaščite živali pri
prevozu, zlasti glede napajanja in krmljenja, v skladu s predpisi EU;
e)    
živali mora spremljati veterinarsko spričevalo, izpolnjeno v skladu s
Prilogo 3, ki je sestavni del tega pravilnika.
(2) Uradni veterinar na odobreni mejni veterinarski postaji
preveri izpolnjevanje jamstev iz prejšnjega odstavka.
7. člen
(veterinarska spričevala)
Ob uvozu na teritorij EU ali tranzitu preko teritorija EU se
za vsako pošiljko predloži veterinarsko spričevalo, sestavljeno v skladu z
zahtevami iz Priloge 3.
8. člen
(prenehanje veljavnosti)
Z dnem začetka uporabe tega pravilnika preneha veljati
Pravilnik o veterinarskih pogojih ob uvozu govedi, prašičev, ovc in koz ter
svežega mesa in mesnih izdelkov iz tretjih držav (Uradni list RS, št. 28/04).
9. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2006.
Št. 323-498/2005
Ljubljana, dne 11. novembra 2005
EVA 2005-2311-0237
Marija Lukačič l.r.
Ministrica
za kmetijstvo, gozdarstvo in prehrano

Priloga
1: Parkljarji
Priloga
2: Bolezni in pogoji, pod katerimi se šteje ozemlje za prosto bolezni
Priloga
3: Zahteve za veterinarska spričevala