I. SPLOŠNE DOLOČBE
1. člen
(vsebina)
Ta pravilnik podrobneje določa vsebino informacijskega
sistema za vodenje obnov, nadgradenj in investicij v javno železniško
infrastrukturo, vodenja, uporabe in vzdrževanja.
2. člen
(pomen izrazov)
Posamezni izrazi, ki se uporabljajo v tem pravilniku, imajo
naslednji pomen: 
-       
aplikativni sistem je sklop računalniških aplikacij, podatkovnih baz in
sistemov za prenos podatkov, ki služijo podpori upravljavskim procesom ob
uporabi sodobne informacijsko telekomunikacijske tehnologije; 
-       
medopravilnost je možnost povezovanja podatkovnih baz in vzajemnega
delovanja storitev brez ponavljajočih se ročnih posegov na način, ki da skladen
rezultat in poveča dodano vrednost podatkovnih baz in storitev; 
-       
posredovanje podatkov (prevzemanje podatkov) je prenos digitalnih
podatkov na elektronskem mediju s stalnim dostopom do podatkov preko omrežnih
storitev; 
-       
tehnična pravila so prikaz podrobne tehnične oblike podatkov oziroma
postopkov, kot so logični in fizični model podatkovne baze, klasifikacijske
sheme, pravila za identifikatorje, podrobnosti časovnih opredelitev in podobno;
-       
upravljavec informacijskega sistema je subjekt, ki izvaja naloge
vzpostavitve, vodenja in vzdrževanja informacijskega sistema za vodenje obnov,
nadgradenj in investicij v javno železniško infrastrukturo; 
-       
upravljavec podatkovne baze je subjekt, ki vzpostavi in vzdržuje
posamezno podatkovno bazo, ki se uporablja v okviru informacijskega sistema za
vodenje obnov, nadgradenj in investicij v javno železniško infrastrukturo; 
-       
neformalna digitalna oblika akta ali drugega dokumenta je prikaz
besedila ter slik v obliki, ki ne omogoča bistvenega nadaljnjega procesiranja
in jih je mogoče izpisati in/ali izrisati na papir brez ročnega dodelovanja v
identični vsebini in obliki, kot jo ima analogna oblika pravno veljavnega akta,
in sicer z običajnimi računalniškimi orodji in napravami, praviloma z uporabo
odprtih standardov. Smiselno enako velja tudi za prikaz in pregledovanje
neformalne digitalne oblike akta na zaslonu računalnika.
3. člen
(namen informacijskega sistema)
Informacijski sistem za vodenje obnov, nadgradenj in
investicij v javno železniško infrastrukturo se vzpostavi in vzdržuje za
opravljanje in spremljanje nalog subjektov, ki izvajajo dejavnost vodenja
obnov, dejavnost nadgradenj in dejavnost investicij v javno železniško
infrastrukturo, za potrebe spremljanja stanja obnov, nadgradenj in investicij,
za izvajanje nadzora ter za omogočanje neposrednega vpogleda Ministrstvu za
promet v informacijski sistem pri posameznem subjektu.
II. VSEBINA INFORMACIJSKEGA SISTEMA
4. člen
(vsebina)
Informacijski sistem za vodenje obnov, nadgradenj in
investicij v javno železniško infrastrukturo vsebuje naslednje podatke o: 
-       
pravni podlagi, 
-       
investicijski dokumentaciji, 
-       
okoljski dokumentaciji, 
-       
strokovnih podlagah za Državni prostorski načrt, 
-       
Državnem prostorskem načrtu, 
-       
projektni dokumentaciji za gradnjo, 
-       
upravnih aktih, ki se nanašajo na gradnje in pridobivanje zemljišč, 
-       
javnem naročilu, 
-       
odkupu zemljišč, 
-       
pogodbah in 
-       
izvajanju posamezne dejavnosti.
5. člen
(ažuriranje podatkov)
Vsi podatki o poteku gradnje, ki se vodijo v gradbenem
dnevniku, morajo biti vneseni v informacijski sistem v roku desetih delovnih
dni od vpisa v gradbeni dnevnik. V sistem se vnašajo podatki iz gradbenega
dnevnika, ki so podpisani s strani odgovorne osebe izvajalca del in nadzornega
organa.
6. člen
(osnovne funkcije informacijskega sistema)
Osnovne funkcije informacijskega sistema za vodenje obnov,
nadgradenj in investicij v javno železniško infrastrukturo morajo zagotavljati
orodja, ki omogočajo pripravo in spremljanje izvajanja obnov, nadgradenj in
investicij v elektronski obliki, in sicer: 
-       
dostop do podatkov glede na dovoljenja uporabnika in zaščito podatkov, 
-       
pregledovanje z možnostjo filtriranja podatkov, 
-       
iskanje zapisov na osnovi določenih vrednosti, 
-       
možnost spreminjanja podatkov (vnos, popravljanje, brisanje) z
ustreznimi kontrolami, 
-       
vodenje zgodovine sprememb, 
-       
pregledovanje in popravljanje šifrantov, 
-       
analiziranje podatkov, izdelavo poročil, 
-       
pomoč, 
-       
možnost prenosa baze podatkov v drugo okolje.
III. VZDRŽEVANJE IN UPORABA INFORMACIJSKEGA SISTEMA
7. člen
(vzdrževanje)
Vzdrževanje informacijskega sistema za vodenje obnov,
nadgradenj in investicij v javno železniško infrastrukturo pomeni predvsem: 
-       
prevzemanje podatkov od upravljavcev podatkovnih baz, kjer se podatki
izvirno vzdržujejo, 
-       
predelava podatkov v obliko, primerno za uporabo v postopkih spremljanja
in nadzora nad izvajanjem investicij ter izdelavo poročil, 
-       
avtomatiziran prenos podatkov ob vodenju upravnih postopkov, ki se
nanašajo na gradnje, 
-       
razvoj inovativnih metod in orodij spremljanja investicij in 
-       
objavljanje priporočil in spletnih povezav.
8. člen
(upravljavci)
(1) Vzpostavitev, vodenje in uporabo informacijskega sistema
za vodenje obnov, nadgradenj in investicij v javno železniško infrastrukturo
vodijo in koordinirajo upravljavci informacijskega sistema za vodenje obnov,
nadgradenj in investicij v javno železniško infrastrukturo. 
(2) Upravljavci informacijskega sistema za vodenje obnov,
nadgradenj in investicij v javno železniško infrastrukturo opravljajo naslednje
naloge: 
-       
pripravljajo strokovne, postopkovne in tehnične rešitve za vzpostavitev
informacijskega sistema za vodenje obnov, nadgradenj in investicij v javno
železniško infrastrukturo, 
-       
vzpostavijo, vzdržujejo, razvijajo ter spremljajo delovanje
informacijskega sistema za vodenje obnov, nadgradenj in investicij v javno
železniško infrastrukturo, 
-       
vodijo pripravo analiz, projekcij in simulacij za potrebe prikaza stanja
obnov, nadgradenj in investicij v javno železniško infrastrukturo.
9. člen
(uporaba)
(1) Uporaba informacijskega sistema za vodenje obnov, nadgradenj
in investicij v javno železniško infrastrukturo pomeni predvsem: 
-       
prevzemanje podatkov, ki se iz informacijskega sistema za vodenje obnov,
nadgradenj in investicij v javno železniško infrastrukturo posredujejo
Ministrstvu za promet, 
-       
uporaba osnovnih omrežnih storitev, kot so storitve dostopa, iskanja,
pregledovanja, prenosa, preoblikovanja podatkov informacijskega sistema za
vodenje obnov, nadgradenj in investicij v javno železniško infrastrukturo, 
-       
uporaba kompleksnih omrežnih in drugih storitev, kot je uporaba orodij,
ki omogočajo pripravo in spremljanje izvajanja obnov, nadgradenj in investicij
v elektronski obliki in 
-       
uporaba grafičnega in tekstualnega dela prikaza stanja obnov, nadgradenj
in investicij. 
(2) Podatki in storitve informacijskega sistema iz prejšnjega
odstavka so prosto dostopni Ministrstvu za promet. 
(3) Podatki in storitve iz prvega odstavka tega člena
Ministrstvo za promet prosto uporablja, razen v delih, ki so omejeni z
avtorskimi in sorodnimi pravicami ter drugimi pravicami pravnih ali fizičnih
oseb.
IV. PREHODNE IN KONČNE DOLOČBE
10. člen
(vzpostavitev informacijskega sistema)
Informacijski sistem za vodenje obnov, nadgradenj in
investicij v javno železniško infrastrukturo se vzpostavi do 11. januarja 2013.
11. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-142/2011
Ljubljana, dne 7. decembra 2011
EVA 2011-2411-0077
dr. Patrick Vlačič l.r.
Minister
za promet