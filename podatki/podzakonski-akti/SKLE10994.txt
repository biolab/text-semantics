1. člen
Pokojnine in drugi prejemki, priznani na podlagi pravic iz
prvega odstavka 3. člena, prejemki iz 389. člena, iz četrtega
odstavka 392. člena ter 404. in 405. člena Zakona o pokojninskem in
invalidskem zavarovanju (Uradni list RS, št. 96/12, 39/13, 99/13 –
ZSVarPre-C, 101/13 – ZIPRS1415, 44/14 – ORZPIZ206, 85/14 – ZUJF-B, 95/14 –
ZUJF-C, 90/15 – ZIUPTD in 102/15; v nadaljnjem besedilu: ZPIZ-2), razen letnega
dodatka in dodatka za pomoč in postrežbo, se ne glede na določbe 105., 106. in
107. člena ZPIZ-2 od 1. januarja 2017 uskladijo tako, da se povečajo
za 1,15 %.
2. člen
Med pokojnine in druge prejemke iz prejšnjega člena, ki se
uskladijo po tem sklepu, štejejo:
-       
pokojnine, uveljavljene po splošnih predpisih,
-       
prejemki na podlagi invalidnosti,
-       
vdovske pokojnine iz četrtega odstavka 392. člena ZPIZ-2,
-       
pokojnine po Zakonu o starostnem zavarovanju kmetov (Uradni list SRS,
št. 13/72, 26/73, 45/73, 29/75, 14/77, 30/79, 1/82 in 27/83) iz
404. člena ZPIZ-2, pri čemer po tem sklepu usklajena starostna oziroma
družinska pokojnina znaša 239,79 eurov, starostna pokojnina kmeta borca NOV
pred 9. 9. 1943 oziroma pred 13. 10. 1943 ali njegovega zakonca pa
479,59 eurov,
-       
dodatki po Zakonu o zagotavljanju socialne varnosti slovenskim
državljanom, ki so upravičeni do pokojnin iz republik nekdanje SFRJ (Uradni
list RS, št. 16/07 – uradno prečiščeno besedilo) in preživnine po Zakonu o
preživninskem varstvu kmetov (Uradni list SRS, št. 1/79, 1/86 in Uradni
list RS, št. 114/06 – ZUTPG) iz 405. člena ZPIZ-2,
-       
pokojnine, uveljavljene po posebnih predpisih,
-       
pokojnine, priznane po Zakonu o pravicah iz pokojninskega in
invalidskega zavarovanja bivših vojaških zavarovancev (Uradni list RS,
št. 12/07 – uradno prečiščeno besedilo, 28/09 in 61/10 – ZSVarPre),
-       
akontacije pokojnin po Odloku o izplačevanju akontacij pokojnin, ki so
jih osebe s stalnim prebivališčem v Republiki Sloveniji uveljavile v drugih
republikah SFRJ (Uradni list RS, št. 26/91-I) in
-       
deli pokojnine, priznani po Zakonu o poračunavanju finančnih obveznosti
Republike Slovenije iz pokojninskega in invalidskega zavarovanja (Uradni list
RS, št. 8/16).
3. člen
Po določbah tega sklepa se uskladijo tudi pokojnine,
odmerjene v sorazmernem delu po mednarodnih predpisih.
4. člen
V višini, določeni v 1. členu tega sklepa, se uskladijo
zneski pokojnin in drugih prejemkov, ki so uživalcem pripadali za mesec
december 2016 oziroma ob priznanju pravice, uveljavljene v letu 2017.
Uskladitev se opravi po uradni dolžnosti pri izplačilu
pokojnin in drugih prejemkov za mesec januar 2017.
5. člen
Ta sklep začne veljati naslednji dan po objavi v Uradnem
listu Republike Slovenije.
Št. 9000-4/2016/19-2
Ljubljana, dne 20. decembra 2016
EVA 2017-2611-0005
Svet Zavoda za pokojninsko
in invalidsko zavarovanje Slovenije
Milan Utroša l.r.
Predsednik