1. člen
S to uredbo Vlada Republike Slovenije (v nadaljnjem besedilu:
vlada) določa pogoje za podelitev koncesije za upravljanje območja
geometričnega središča Republike Slovenije (v nadaljnjem besedilu: GEOSS).
2. člen
Predmet koncesije za upravljanje območja GEOSS je:
1.     
vzdrževanja, obnavljanje, dograjevanje in moderniziranje pomnika GEOSS z
območjem GEOSS;
2.     
pripravljanje, vzdrževanje in dopolnjevanje poti in označb ter druge
infrastrukture na območju GEOSS;
3.     
organiziranje tradicionalnih kulturnih prireditev in skrb za
popularizacijo GEOSS;
4.     
izdajanje publikacij o GEOSS in informiranje javnosti;
5.     
pripravljanje letnega programa dela in opravljanje tam določenih nalog.
3. člen
Koncesionar mora izpolnjevati naslednje pogoje:
1.     
da je državljan Republike Slovenije ali pravna oseba, ki je registrirana
oziroma s sedežem v Republiki Sloveniji,
2.     
da v zadnjih petih letih pred objavo javnega razpisa proti njemu ni bila
izdana sodna odločba za kaznivo dejanje, ki je povezano z njegovim poslovanjem,
ki je postala izvršljiva, oziroma sodna ali upravna odločba, s katero mu je
prepovedano opravljati dejavnost, ki je povezana z izvajanjem koncesije, in je
ta postala izvršljiva,
3.     
da ima poravnane davke, prispevke in druge obvezne dajatve,
4.     
da ni proti njemu uveden postopek prisilne poravnave, stečaja ali
likvidacijski postopek ali ni prenehal poslovati na podlagi sodne ali druge
odločbe,
5.     
da je kadrovsko in organizacijsko usposobljen za opravljanje dejavnosti,
ki je predmet koncesije.
4. člen
Finančni viri za izvajanje koncesije so:
1.     
državni proračun,
2.     
sredstva iz lastne dejavnosti upravljavca,
3.     
dotacije in donacije,
4.     
drugi viri.
Sredstva iz prve alinee prejšnjega odstavka upravljavec pridobi
na podlagi potrjenega letnega programa dela in razvoja, katerega sestavni del
je tudi finančni načrt (v nadaljnjem besedilu: letni program dela).
Upravljavec pripravi letni program dela, na katerega da mnenje
pristojna lokalna skupnosti, potrdi pa ga vlada.
5. člen
Koncesija za upravljanje območja GEOSS se podeli za dobo 10
let od dneva sklenitve koncesijske pogodbe, ki se lahko podaljša največ za 10
let na način in pod pogoji, določenimi v tej uredbi in v koncesijski pogodbi.
6. člen
Koncesionar ima naslednje pravice in dolžnosti:
1.     
izvajati koncesijo kot dober gospodar v skladu z Zakonom o geometričnem
središču Slovenije (Uradni list RS, št. 101/03), to uredbo, koncesijsko
pogodbo, načrtom upravljanja ter letnim programom dela,
2.     
izdelati osnutek načrta upravljanja območja GEOSSA,
3.     
vsaka tri leta poročati vladi o izvajanju načrta upravljanja GEOSSA,
4.     
pripraviti letni program dela,
5.     
poročati pristojnim organom v skladu s predpisi,
6.     
organizirati in sodelovati pri vseh akcijah, ki so povezane z
aktivnostmi na območju GEOSSA,
7.     
pridobivati od pristojnih organov podatke o dejstvih, ki so pomembni za
izvajanje koncesije,
8.     
voditi posebno ločeno računovodstvo za dejavnost, ki jo opravlja po
koncesiji, v primeru, da opravlja še drugo dejavnost,
9.     
skrbeti za tekoče obveščanje javnosti o pomembnih dogodkih in
aktivnostih na območju GEOSSA,
10.  
pripravljati projekte za pridobivanje finančnih sredstev.
7. člen
Koncesija za upravljanje območja GEOSSA se podeli na podlagi
javnega razpisa, ki ga izvede Ministrstvo za okolje, prostor in energijo.
Javni razpis se objavi v Uradnem listu Republike Slovenije in
vsebuje naslednje:
1.     
podatke o koncedentu ter izvajalcu javnega razpisa,
2.     
predmet koncesije,
3.     
pogoje, ki jih mora izpolnjevati koncesionar,
4.     
začetek in čas trajanja koncesije,
5.     
merila za izbiro koncesionarja,
6.     
prednostna merila, ki bodo vplivala na izbiro,
7.     
obvezne sestavine prijave na razpis,
8.     
čas in kraj oddaje prijav,
9.     
rok za izbor koncesionarja,
10.  
rok, v katerem bodo prijavitelji obveščeni o izboru,
11.  
odgovorne osebe za dajanje pisnih in ustnih informacij med razpisom.
8. člen
Javni razpis traja 15 dni od dneva objave v Uradnem listu
Republike Slovenije.
Razpis je neuspešen, če do poteka razpisnega roka ni predložena
nobena veljavna prijava. Prijava ni veljavna, če ne vsebuje vseh obveznih
sestavin prijave na razpis. 
Če javni razpis ni uspel, se lahko ponovi.
9. člen
Pri določanju o izbiri koncesionarja se kot merila
upoštevajo:
1.     
kadrovska in organizacijska usposobljenost v skladu z javnim razpisom,
2.     
idejna zasnova izvajanja koncesije, zlasti glede razvojnih usmeritev in
načina izvajanja upravljanja območja GEOSSA,
3.     
lastna finančna udeležba v predlogu pridobivanja sredstev za upravljanje
območja GEOSSA,
4.     
poznavanje projekta in vsebine GEOSSA.
10. člen
O izbiri koncesionarja odloči vlada z upravno določbo po
poprejšnjem mnenju občine, na območju katere leži GEOSS.
Odločba preneha veljati, če koncesionar v roku 3 mesecev od
njene dokončnosti ne sklene koncesijske pogodbe iz razlogov s strani
koncesionarja. 
11. člen
Po pravnomočnosti odločbe o podelitvi koncesije za upravljanje
območja GEOSSA mora koncedent prenesti na koncesionarja upravljanje z
nepremičnino parcelna številka 2037, k.o. Vače, ki je v lasti države.
12. člen
Upravljanje območja GEOSSA spremlja odbor, ki zagotavlja koordinacijo
lokalnih interesov in sodelovanje občine. Pristojnosti odbora so:
1.     
spremljanje upravljanja območja GEOSSA,
2.     
obravnavanje predloga načrta upravljanja območja GEOSSA,
3.     
obravnavanje letnih programov dela,
4.     
obravnavanje in dajanje mnenj in predlogov v zvezi z upravljanjem
območja GEOSSA.
Odbor ustanovi minister za okolje, prostor in energijo, ki
določi število članov odbora, ki mora biti liho, in imenuje predsednika odbora
ter polovico članov odbora. Polovico članov odbora imenuje občina.
13. člen
Medsebojna razmerja med koncedentom in koncesionarjem se
podrobneje uredijo s koncesijsko pogodbo.
Koncesijsko pogodbo sklene v imenu koncedenta vlada.
V primeru neskladja med to uredbo in koncesijsko pogodbo veljajo
določbe uredbe.
14. člen
Prenos koncesije upravljanja območja GEOSSA je možen le s
predhodnim dovoljenjem vlade.
15. člen
Razmerje med koncedentom in koncesionarjem preneha:
1.     
s prenehanjem koncesijske pogodbe,
2.     
z odvzemom koncesije,
3.     
v drugih primerih, ki jih določa ta uredba.
16. člen
Koncesijska pogodba preneha:
1.     
po preteku časa, za katerega je bila sklenjena,
2.     
z razdrtjem:
- 
če je proti koncesionarju uveden postopek prisilne poravnave, stečaja
ali likvidacijski postopek ali je prenehal poslovati na podlagi sodne ali druge
prisilne odločbe,
- 
če je bila koncesionarju izdana sodna ali upravna odločba zaradi kršitve
koncesijske pogodbe ali upravnih aktov, izdanih za izvajanje koncesije, na podlagi
katerih se utemeljeno dvomi v nadaljnje pravilno izvajanje koncesije,
- 
če je po sklenitvi koncesijske pogodbe ugotovljeno, da je koncesionar
dal zavajajoče in neresnične podatke, ki so vplivali na podelitev koncesije.
Razlogi in pogoji za prenehanje koncesijske pogodbe in druge
medsebojne pravice in obveznosti se podrobneje določijo v koncesijski pogodbi.
17. člen
Koncesija za upravljanje območja GEOSSA se lahko odvzame z
upravno odločbo, če koncesionar ravna v nasprotju z določili te uredbe. Pogoji
in način odvzema koncesije se določijo v koncesijski pogodbi.
18. člen
Koncesionar lahko predlaga vladi podaljšanje koncesijske pogodbe,
in sicer 6 mesecev pred prenehanjem veljavnosti koncesijske pogodbe.
Koncesija se lahko podaljša, če koncesionar izpolnjuje vse
pogoje in obveznosti iz te uredbe in če je podaljšanje ekonomsko upravičeno.
Koncesija se podaljša s sklenitvijo nove koncesijske pogodbe.
19. člen
Nadzor nad zakonitim izvajanjem koncesije izvršujejo pristojni
inšpektorji.
20. člen
Ta uredba začne veljati naslednji dan po objavi v Uradnem listu
Republike Slovenije.
Št. 354-30/2004-1
Ljubljana, dne 7. oktobra 2004.
EVA 2004-3511-0015
Vlada Republike Slovenije
mag. Anton Rop l. r.
Predsednik