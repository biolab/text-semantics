SPLOŠNE DOLOČBE
1. člen
(namen in vsebina)
(se preneha uporabljati)
Ta pravilnik določa: 
-       
pogoje in način preverjanja izpolnjevanja pogojev za izvajanje del
pooblaščenega izvedenca za posamezna področja varstva pred sevanji ter način in
obseg rednega in izjemnega poročanja, 
-       
pogoje za osebe, ki izvajajo tehnične preglede virov sevanja, 
-       
pogoje in način preverjanja izpolnjevanja pogojev za izvajanje nalog
dozimetrije ter osnove organiziranosti službe za dozimetrijo in evidence
strokovnjakov za dozimetrijo, 
-       
način preverjanja izpolnjevanja pogojev za izvajanje del pooblaščenega
izvedenca medicinske fizike.
2. člen
(pojmi)
(se preneha uporabljati)
Pojmi, uporabljeni v tem pravilniku, imajo enak pomen kot
pojmi, opredeljeni v zakonu o varstvu pred ionizirajočimi sevanji in jedrski
varnosti (Uradni list RS, št. 50/03 – prečiščeno besedilo; v nadaljnjem
besedilu: ZVISJV).
3. člen
(akreditacija)
(se preneha uporabljati)
Akreditacije, zahtevane s tem pravilnikom, podeli nacionalna
akreditacijska služba v Republiki Sloveniji ali druga akreditacijska služba, ki
jo je priznala nacionalna akreditacijska služba v Republiki Sloveniji.
POSEBNE DOLOČBE
I. POOBLAŠČENI IZVEDENCI VARSTVA PRED SEVANJI
4. člen
(posamezna področja varstva pred sevanji)
Pravna ali fizična oseba lahko pridobi pooblastilo izvedenca
varstva pred sevanji na enem ali več naslednjih področjih: 
a)    
dejavnosti v zdravstvu in veterini, kjer se uporabljajo naprave, ki
oddajajo ionizirajoče sevanje (v nadaljnjem besedilu: sevanje) kot posledica
pospeševanja delcev (rentgenske naprave, pospeševalniki delcev), 
b)    
dejavnosti v zdravstvu in veterini, kjer se uporabljajo odprti ali zaprti
viri sevanj, 
c)    
posamezne dejavnosti izven zdravstva in veterine, opredeljene v
pooblastilu.
5. člen
(obseg pooblastila za fizične osebe)
(1) Fizična oseba lahko pridobi pooblastilo izvedenca varstva
pred sevanji na področjih iz prejšnjega člena za: 
a)    
dajanje strokovnih mnenj, ki temeljijo na meritvah in/ali izračunih, o
zadevah iz prvega odstavka 27. člena ZVISJV, 
b)    
podajanje vsebin, opredeljenih v predpisu, ki določa usposabljanje
izpostavljenih delavcev, praktikantov, študentov, odgovornih oseb za varstvo
pred sevanji in delavcev v organizacijskih enotah varstva pred sevanji. 
(2) Fizična oseba lahko pridobi pooblastilo iz prejšnjega
odstavka, če izpolnjuje pogoje iz drugega odstavka 28. člena ZVISJV.
Izpolnjevanje teh pogojev vključuje: 
-       
strokovne reference na področjih iz prejšnjega člena, 
-       
potrebna znanja iz varstva pred sevanji na posameznih področjih iz
prejšnjega člena, in 
-       
ustrezno znanje o uporabi merilne opreme.
6. člen
(obseg pooblastila za pravne osebe)
Pravna oseba, ki izpolnjuje pogoje iz 28. člena ZVISJV, lahko
pridobi pooblastilo izvedenca varstva pred sevanji na področjih iz 4. člena
tega pravilnika za: 
a)    
dajanje strokovnih mnenj, ki temeljijo na meritvah in/ali izračunih, o
zadevah iz prvega odstavka 27. člena ZVISJV, če ima za polni delovni čas stalno
zaposleno vsaj eno osebo, ki je pridobila pooblastilo iz točke a) prvega
odstavka prejšnjega člena; 
b)    
izvajanje nadzornih meritev na nadzorovanih in opazovanih območjih,
preglede virov sevanj in osebne varovalne opreme, če: 
- 
ima za polni delovni čas stalno zaposleno vsaj eno osebo, ki je
pridobila pooblastilo iz točke a) prvega odstavka prejšnjega člena za ustrezno
področje in 
- 
je akreditirana za izvajanje meritev hitrosti doz ionizirajočega sevanja
po standardu SIST EN 45004 ali SIST EN ISO/IEC 17025 in 
- 
je akreditirana za pregledovanje virov sevanja z ustreznimi merskimi
metodami po standardu SIST EN 45004 ali SIST EN ISO/IEC 17025 in/ali, 
- 
je akreditirana za izvajanje meritev radioaktivne kontaminacije z
ustreznimi merskimi metodami po standardu SIST EN 45004 ali SIST EN ISO/IEC
17025; 
c)    
izvajanje usposabljanja delavcev, praktikantov, študentov, odgovornih
oseb za varstvo pred sevanji in delavcev v organizacijskih enotah varstva pred
sevanji, če: 
- 
ima za polni delovni čas stalno zaposleno vsaj eno osebo, ki je
pridobila pooblastilo iz točke b) prvega odstavka prejšnjega člena, 
- 
zagotovi, da vsaj polovico programa izvedejo predavatelji, ki so
pridobili pooblastilo iz točke b) prvega odstavka prejšnjega člena, 
- 
ima program usposabljanja, ki je v skladu z okvirnim programom in ki ga
je skupaj s seznamom predavateljev potrdilo ministrstvo, pristojno za zdravje, 
- 
zagotovi prostore in potrebno opremo za izvajanje usposabljanja, in 
- 
ima sistem kakovosti na področju usposabljanja v skladu z zahtevami
standarda ISO 9001, kar dokazuje s certifikatom o skladnosti.
7. člen
(vloga za pridobitev pooblastila)
(1) Za pridobitev pooblastila iz 5. ali 6. člena tega
pravilnika mora fizična ali pravna oseba podati vlogo na ministrstvo, pristojno
za zdravje. 
(2) Vloga za pridobitev pooblastila iz 5. člena tega pravilnika
mora vsebovati: 
-       
navedbo področja iz 4. člena tega pravilnika za dejavnosti iz zdravstva
in veterine ali opredelitev področja, če gre za dejavnosti izven zdravstva in
veterine, 
-       
navedbo obsega pooblastila iz prvega odstavka 5. člena tega pravilnika, 
-       
dokazila o izobrazbi, 
-       
dokazila o delovnih izkušnjah, 
-       
strokovne reference na področju iz prve alinee tega odstavka. 
(3) Vloga za pridobitev pooblastila iz 6. člena tega
pravilnika mora vsebovati: 
-       
navedbo področja iz 4. člena tega pravilnika za dejavnosti iz zdravstva
in veterine ali opredelitev področja, če gre za dejavnosti izven zdravstva in
veterine, 
-       
navedbo obsega pooblastila iz 6. člena tega pravilnika in dokazila o
izpolnjevanju pogojev iz 6. člena tega pravilnika. 
(4) Vlogo za pridobitev pooblastila ministrstvo, pristojno za
zdravje, preda v strokovno obravnavo komisiji iz četrtega odstavka 28. člena
ZVISJV.
8. člen
(preverjanje pogojev in izdaja pooblastila)
(1) Izpolnjevanje pogojev iz 5. in 6. člena tega pravilnika
preveri komisija iz četrtega odstavka 28. člena ZVISJV. 
(2) Komisija ima petletni mandat in deluje po poslovniku, ki
ga sprejme v treh mesecih od imenovanja. Predsednika komisije imenuje minister,
pristojen za zdravje, v soglasju z ministrom, pristojnim za okolje. Komisija
lahko v zahtevnih primerih k sodelovanju povabi tudi druge strokovnjake s
področja varstva pred sevanji. 
(3) Komisija najpozneje v dveh mesecih od prejema vloge
izdela mnenje o izpolnjevanju pogojev, ki so navedeni v 5. in 6. členu tega
pravilnika. Pri tem upošteva predlagana dokazila, presodi ustreznost merskih in
računskih metod ter obseg in vsebino akreditacije. 
(4) Pooblastila iz 5. in 6. člena tega pravilnika izda
ministrstvo, pristojno za zdravje, na podlagi mnenja komisije. 
(5) V primeru tujih pravnih oseb izda potrdilo o
izpolnjevanju pogojev iz petega odstavka 28. člena ZVISJV ministrstvo,
pristojno za zdravje, na podlagi mnenja komisije. Komisija izdela mnenje o
izpolnjevanju pogojev na podlagi pisnih dokazil, ki jih predloži tuja pravna
ali fizična oseba. 
(6) V izjemnih primerih, ko gre za posebno mersko metodo, za
katero v Republiki Sloveniji ni akreditiranega laboratorija, lahko komisija
izda pozitivno mnenje za pridobitev pooblastila tudi, če laboratorij ni
akreditiran za omenjeno metodo. V tem primeru komisija preveri tudi strokovno
usposobljenost osebja, natančnost in sledljivost merske metode ter sistem
zagotavljanja kakovosti, tehnično primernost in sposobnost laboratorija, da
pridobi strokovno učinkovite rezultate.
9. člen
(objava pooblastila)
Ministrstvo, pristojno za zdravje, izdana pooblastila
izvedencem varstva pred sevanji objavi na način, dostopen javnosti.
10. člen
(poročanje)
(1) Pooblaščeni izvedenec varstva pred sevanji mora o
izvajanju nadzornih meritev na nadzorovanih in opazovanih območjih ter o
pregledu virov sevanja oziroma preverjanju zaščitnih sredstev izdelati poročilo
in ga posredovati imetniku dovoljenja. 
(2) Poročilo mora vsebovati podatke o: 
-       
rezultatih nadzornih meritev na nadzorovanih in opazovanih območjih, kot
so določene v predpisu, ki določa obveznosti delodajalca na opazovanih in
nadzorovanih območjih glede nadzora varstva pred sevanji, 
-       
preverjanju vira sevanja, kot je določeno v predpisu, ki določa pravila
ravnanja za uporabo in hrambo posameznih vrst virov sevanja in pogoje za
njihovo uporabo, 
-       
ukrepih varstva pred sevanji, ki jih morajo izvajati uporabniki virov
sevanj, 
-       
preverjanjih pogojev, določenih v dovoljenjih in odločbah, izdanih na
podlagi ZVISJV, ki se nanašajo na nadzorovano oziroma opazovano območje ali
pregledani vir. 
(3) Pooblaščeni izvedenec varstva pred sevanji mora do 25. v
vsakem mesecu poslati poročila o nadzornih meritvah ali pregledih, opravljenih
v preteklem mesecu, pristojnemu ministrstvu glede na določbe tretjega in
četrtega odstavka 11. člena ZVISJV. Če pooblaščeni izvedenec varstva pred
sevanji pri izvajanju nadzornih meritev na nadzorovanih in opazovanih območjih
ali pri pregledu vira sevanja ugotovi nepravilnosti, ki bi lahko povzročile
izpostavljenosti delavcev, praktikantov, študentov ali posameznikov iz
prebivalstva nad predpisanimi mejnimi dozami, mora poročilo o pregledu nemudoma
posredovati pristojnemu ministrstvu glede na določbe tretjega in četrtega
odstavka 11. člena ZVISJV. 
(4) Pooblaščeni izvedenec varstva pred sevanji mora o vseh
dejavnostih, za katera je pridobil pooblastila iz 5. in 6. člena tega
pravilnika, vsako leto do 31. marca izdelati zbirno letno poročilo za preteklo
leto in ga skladno s četrtim odstavkom 27. člena ZVISJV posredovati
ministrstvu, pristojnemu za zdravje. 
(5) Pooblaščeni izvedenci varstva pred sevanji poročajo
ministrstvu, pristojnemu za zdravje, o ocenah prejetih doz za prebivalstvo, kot
je določeno v pravilniku o pogojih in metodologiji za ocenjevanje doz pri
varstvu delavcev in prebivalstva pred ionizirajočimi sevanji (Uradni list RS,
št. 115/03).
II. POOBLAŠČENI IZVAJALCI DOZIMETRIJE
11. člen
(posamezna področja dozimetrije)
(se preneha uporabljati)
(1) Pravna oseba lahko pridobi pooblastilo izvajalca
dozimetrije na enem ali več naslednjih področij: 
a)    
ugotavljanje izpostavljenosti zunanjemu obsevanju in dajanje strokovnih
mnenj, ki temeljijo na meritvah in/ali izračunih, če: 
- 
ima za polni delovni čas stalno zaposleno vsaj eno osebo, ki izpolnjuje
pogoje iz drugega odstavka 30. člena ZVISJV, kar izkazuje s strokovnimi
referencami na področju zunanje dozimetrije, in 
- 
je akreditirana za izvajanje meritev zunanjih doz ionizirajočega sevanja
s pasivnimi dozimetri po standardu SIST EN ISO/IEC 17025; 
b)    
ugotavljanje izpostavljenosti notranjemu obsevanju pri delu z odprtimi
viri in dajanje strokovnih mnenj, ki temeljijo na meritvah in/ali izračunih,
če: 
- 
ima za polni delovni čas stalno zaposleno vsaj eno osebo, ki izpolnjuje
pogoje iz drugega odstavka 30. člena ZVISJV, kar izkazuje s strokovnimi
referencami na področju interne dozimetrije, in 
- 
je akreditirana za izvajanje meritev radioaktivne kontaminacije po
standardu SIST EN 45004 ali SIST EN ISO/IEC 17025 in/ali, 
- 
je akreditirana po standardu SIST EN ISO/IEC 17025 za izvajanje meritev
celotne radioaktivnosti v telesu ali kritičnih organih in/ali 
- 
je akreditirana po standardu SIST EN ISO/IEC 17025 za izvajanje meritev
koncentracije posameznih radionuklidov v bioloških vzorcih; 
c)    
ugotavljanje izpostavljenosti zaradi radona in torona ter dajanje
strokovnih mnenj, ki temeljijo na meritvah in/ali izračunih, če: 
- 
ima za polni delovni čas stalno zaposleno vsaj eno osebo, ki izpolnjuje
pogoje iz drugega odstavka 30. člena ZVISJV, kar izkazuje s strokovnimi
referencami na področju dozimetrije pri ugotavljanju izpostavljenosti zaradi
prisotnosti radona in torona, in 
- 
je akreditirana za izvajanje meritev koncentracije radona, torona in
njunih potomcev v zraku po standardu SIST EN 45004 ali SIST EN ISO/IEC 17025. 
(2) Oceno doze in strokovno mnenje lahko poda pravna oseba,
ki je pridobila pooblastilo iz prejšnjega odstavka tudi, če je meritve opravil
drug laboratorij, akreditiran za ustrezno področje po standardu, ki je zahtevan
v prejšnjem odstavku.
12. člen
(vloga za pridobitev pooblastila)
(se preneha uporabljati)
(1) Za pridobitev pooblastila iz prejšnjega člena mora pravna
oseba podati vlogo na ministrstvo, pristojno za zdravje. Vloga mora vsebovati
navedbo področja in dokazila o izpolnjevanju pogojev iz prejšnjega člena. 
(2) Vlogo za pridobitev pooblastila ministrstvo, pristojno za
zdravje, preda v strokovno obravnavo komisiji iz četrtega odstavka 30. člena
ZVISJV.
13. člen
(preverjanje pogojev in izdaja pooblastila)
(se preneha uporabljati)
(1) Izpolnjevanje pogojev iz 11. člena tega pravilnika
preveri komisija iz četrtega odstavka 30. člena ZVISJV. 
(2) Komisija ima petletni mandat in deluje po poslovniku, ki
ga sprejme v treh mesecih od imenovanja. Komisija lahko k sodelovanju povabi
tudi druge strokovnjake s področja dozimetrije. 
(3) Komisija presodi strokovno usposobljenost strokovnjakov
za dozimetrijo, ustreznost merskih in računskih metod, obseg in vsebino
akreditacije ter najpozneje v dveh mesecih izdela mnenje na podlagi dokazil o
izpolnjevanju pogojev iz prejšnjega člena. 
(4) Pooblastila iz 11. člena tega pravilnika izda
ministrstvo, pristojno za zdravje, na podlagi mnenja komisije. 
(5) V izjemnih primerih, ko gre za posebno mersko metodo, za
katero v Republiki Sloveniji ni akreditiranega laboratorija, lahko komisija
izda pozitivno mnenje za pridobitev pooblastila tudi, če laboratorij ni
akreditiran za omenjeno metodo. V tem primeru komisija preveri tudi natančnost
in sledljivost merske metode ter sistem zagotavljanja kakovosti, tehnično
primernost in sposobnost laboratorija, da pridobi strokovno učinkovite
rezultate.
14. člen
(hramba podatkov in poročanje)
(se preneha uporabljati)
(1) Pooblaščeni izvajalec dozimetrije mora voditi in hraniti
podatke o osebnih dozah izpostavljenih delavcev ter podatke o delodajalcu,
delovnem mestu in zaposlitvi oseb, za katere izvaja dozimetrijo. Podatke hrani,
vodi in jih sporoča ministrstvu, pristojnemu za zdravje, na način in v rokih
skladno s predpisom, ki določa način upravljanja podatkov o osebnih dozah
izpostavljenih delavcev. 
(2) Pooblaščeni izvajalec dozimetrije mora izdelati poročila
o ocenah doz za posamezne skupine delavcev, kot je določeno v pravilniku o
pogojih in metodologiji za ocenjevanje doz pri varstvu delavcev in prebivalstva
pred ionizirajočimi sevanji (Uradni list RS, št. 115/03).
15. člen
(tuji pooblaščeni izvajalci dozimetrije)
(se preneha uporabljati)
(1) Tuji pooblaščeni izvajalec dozimetrije lahko izvaja
naloge pooblaščenega izvajalca dozimetrije, če je pridobil pooblastilo pod
pogoji in po postopkih, ki so vsaj enakovredni pogojem in postopkom za
pridobitev pooblastila iz tega pravilnika. 
(2) Tujemu pooblaščenemu izvajalcu dozimetrije potrdi
izpolnjevanje pogojev iz prejšnjega odstavka ministrstvo, pristojno za zdravje,
na podlagi mnenja komisije iz 13. člena tega pravilnika.
16. člen
(evidenca strokovnjakov za dozimetrijo)
(se preneha uporabljati)
(1) Evidenca strokovnjakov za dozimetrijo, ki jo vodi
ministrstvo, pristojno za zdravje, je javna. 
(2) Evidenca vsebuje: 
-       
podatke o pravni osebi, ki je pridobila pooblastilo za izvajanje
dozimetrije, 
-       
obseg in veljavnost pooblastila, 
-       
podatke o akreditacijskih listinah, ki jih je pridobila pooblaščena
pravna oseba in se nanašajo na izvajanje dozimetrije, in 
-       
imena strokovnjakov, odgovornih za posamezna področja dozimetrije. 
(3) Pooblaščeni izvajalec dozimetrije je dolžan v 30 dneh
sporočiti ministrstvu, pristojnemu za zdravje, vsako spremembo, ki se nanaša na
pooblastilo.
III. POOBLAŠČENI IZVEDENCI MEDICINSKE FIZIKE
17. člen
(pooblastilo za posamezna področja medicinske fizike)
(se preneha uporabljati)
Fizična oseba lahko pridobi pooblastilo izvedenca medicinske
fizike na enem ali več naslednjih področij: 
a)    
diagnostična radiologija, 
b)    
radioterapija, 
c)    
nuklearna medicina, 
č)    varstvo pred sevanji pri radioloških posegih.
18. člen
(dokazila o izpolnjevanju pogojev za pridobitev pooblastila)
(se preneha uporabljati)
Fizična oseba lahko pridobi pooblastilo na področjih iz
prejšnjega člena, če izpolnjuje pogoje iz drugega odstavka 49. člena ZVISJV.
Izpolnjevanje teh pogojev izkazuje z: 
-       
opravljenim specialističnim ali podiplomskim študijem s področja
medicinske fizike, 
-       
strokovnimi referencami na področjih iz prejšnjega člena, in 
-       
ustreznim znanjem o uporabi merilne opreme, potrebne za zagotavljanje in
preverjanje kakovosti radioloških posegov v zdravstvu.
19. člen
(vloga za pridobitev pooblastila)
(se preneha uporabljati)
(1) Za pridobitev pooblastila iz prejšnjega člena mora
kandidat podati vlogo na ministrstvo, pristojno za zdravje. Vloga mora
vsebovati: 
-       
navedbo področja iz 17. člena tega pravilnika, 
-       
dokazila o izobrazbi, 
-       
dokazila o delovnih izkušnjah, in 
-       
strokovne reference na področju iz prve alinee tega odstavka. 
(2) Vlogo za pridobitev pooblastila ministrstvo, pristojno za
zdravje, pošlje v strokovno obravnavo komisiji iz četrtega odstavka 49. člena
ZVISJV.
20. člen
(preverjanje pogojev in izdaja pooblastila)
(se preneha uporabljati)
(1) Izpolnjevanje pogojev iz 18. člena tega pravilnika
preveri komisija iz četrtega odstavka 49. člena ZVISJV. 
(2) Komisija ima petletni mandat in deluje po poslovniku, ki
ga sprejme v treh mesecih od imenovanja. Komisija lahko k sodelovanju povabi
tudi druge strokovnjake s področja medicinske fizike. 
(3) Komisija najpozneje v dveh mesecih izdela mnenje na
podlagi dokazil o izpolnjevanju pogojev iz 18. člena tega pravilnika. 
(4) Pooblastila iz 18. člena tega pravilnika izda
ministrstvo, pristojno za zdravje, na podlagi mnenja komisije.
21. člen
(objava pooblastila)
(se preneha uporabljati)
Ministrstvo, pristojno za zdravje, izdana pooblastila
izvedencem medicinske fizike objavi na način, dostopen javnosti.
22. člen
(tuji pooblaščeni izvedenci medicinske fizike)
(se preneha uporabljati)
(1) Tuji pooblaščeni izvedenec medicinske fizike lahko izvaja
dela pooblaščenega izvedenca, če je pridobil pooblastilo pod pogoji in po
postopkih, ki so vsaj enakovredni pogojem in postopkom za pridobitev
pooblastila iz tega pravilnika. 
(2) Izpolnjevanje pogojev tujih fizičnih oseb iz prejšnjega
odstavka se ugotavlja po postopku priznavanja kvalifikacij takim osebam, kot ga
določa zakon o postopku priznavanja kvalifikacij državljanom držav članic
Evropske unije za opravljanje reguliranih poklicev oziroma reguliranih
poklicnih dejavnosti v Republiki Sloveniji (Uradni list RS, št. 21/02).

Pravilnik o pooblaščanju izvajalcev strokovnih
nalog s področja ionizirajočih sevanj (Uradni list RS, št. 18/04) vsebuje naslednjo prehodno in
končno določbo:
»PREHODNA IN KONČNA DOLOČBA
23. člen
(prehodna določba)
(1) Pravnim osebam, ki imajo na dan uveljavitve tega
pravilnika pooblastilo za opravljanje nalog pooblaščenega izvedenca varstva
pred sevanji, to preneha veljati v treh letih od uveljavitve tega pravilnika. 
(2) Pravnim osebam, ki imajo na dan uveljavitve tega
pravilnika pooblastilo za opravljanje nalog pooblaščenega izvajalca
dozimetrije, to preneha veljati v treh letih od uveljavitve tega pravilnika. 
(3) Strokovnjaki, ki so na dan uveljavitve tega pravilnika
več kot 5 let opravljali dela in naloge medicinskega fizika na enem ali več
področjih iz 17. člena tega pravilnika, za potrebe tega pravilnika izpolnjujejo
pogoj iz prve alinee 18. člena tega pravilnika.
24. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.

Zakon o varstvu pred ionizirajočimi sevanji in
jedrski varnosti - ZVISJV-1 (Uradni list RS, št. 76/17) v zvezi s prenehanjem veljavnosti
določb pravilnika določa:
»188. člen
(prenehanje veljavnosti)
[…]
(2) Z dnem uveljavitve tega zakona prenehajo veljati ti
predpisi, ki pa se uporabljajo do uveljavitve novih podzakonskih predpisov,
izdanih na podlagi tega zakona:
[…]
13.  
Pravilnik o pooblaščanju izvajalcev strokovnih nalog s področja
ionizirajočih sevanj (Uradni list RS, št. 18/04),
14.  
[…].«;
ter vsebuje naslednjo končno določbo:
»189. člen
(začetek veljavnosti in
odložitev začetka uporabe posameznih določb zakona)
(1) Ta zakon začne veljati petnajsti dan po objavi v Uradnem
listu Republike Slovenije. 
(2) Določbe četrtega odstavka 26. člena tega zakona se
začnejo uporabljati leto dni po uveljavitvi predpisa iz osmega odstavka 26.
člena tega zakona. 
(3) Določbe 33., 64. in 70. člena tega zakona se začnejo
uporabljati 1. januarja 2020. 
(4) Določbe 95. in 96. člena tega zakona se začnejo
uporabljati z dnem začetka uporabe določb Zakona o urejanju prostora (Uradni
list RS, št. 61/17, ZUREP-2). 
(5) Do začetka uporabe določb iz prejšnjega odstavka se
uporabljajo določbe 64., 64.a, 65.a in 65.b člena Zakona o varstvu pred sevanji
in jedrski varnosti (Uradni list RS, št. 102/04 – uradno prečiščeno
besedilo, 70/08 – ZVO-1B, 60/11 in 74/15). 
(6) Določbe 97. do 100. člena tega zakona se začnejo
uporabljati z dnem začetka uporabe določb Gradbenega zakona (Uradni list RS,
št. 61/17, GZ). 
(7) Do začetka uporabe določb iz prejšnjega odstavka se
uporabljajo določbe 68. do 70.a člena Zakona o varstvu pred sevanji in jedrski
varnosti (Uradni list RS, št. 102/04 – uradno prečiščeno besedilo, 70/08 –
ZVO-1B, 60/11 in 74/15). 
(8) Do začetka uporabe določb iz šestega odstavka tega člena
se sklici na mnenja iz 97. ali 98. člena tega zakona, kot so določena v prvem
in četrtem odstavku 101. člena tega zakona, tretjem odstavku 103. člena tega zakona,
prvem in šestem odstavku 107. člena tega zakona in tretjem odstavku 109. člena
tega zakona, štejejo kot soglasja iz 68. in 69. člena Zakona o varstvu
pred sevanji in jedrski varnosti (Uradni list RS, št. 102/04 – uradno
prečiščeno besedilo, 70/08 – ZVO-1B, 60/11 in 74/15).«.

Pravilnik o pooblaščanju izvajalcev strokovnih
nalog s področja ionizirajočih sevanj (Uradni list RS, št. 39/18) spreminja 23.
člen pravilnika tako, da se glasi:
»23. člen
(prehodna določba)
(se preneha uporabljati)
(1) Pravnim osebam, ki imajo na dan uveljavitve tega
pravilnika pooblastilo za opravljanje nalog pooblaščenega izvedenca varstva
pred sevanji, to preneha veljati v treh letih od uveljavitve tega pravilnika. 
(2) Pravnim osebam, ki imajo na dan uveljavitve tega
pravilnika pooblastilo za opravljanje nalog pooblaščenega izvajalca
dozimetrije, to preneha veljati v treh letih od uveljavitve tega pravilnika. 
(3) Strokovnjaki, ki so na dan uveljavitve tega pravilnika
več kot 5 let opravljali dela in naloge medicinskega fizika na enem ali več
področjih iz 17. člena tega pravilnika, za potrebe tega pravilnika izpolnjujejo
pogoj iz prve alinee 18. člena tega pravilnika.«;
spreminja 24. člen pravilnika tako, da se
glasi:
»24. člen
(začetek veljavnosti)
(se preneha uporabljati)
Ta pravilnik začne veljati petnajsti dan po objavi v Uradnem
listu Republike Slovenije.«;
ter vsebuje naslednjo končno določbo:
»20. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.