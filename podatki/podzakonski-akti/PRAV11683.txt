1. člen
S tem pravilnikom se sprejme
gozdnogospodarski načrt gozdnogospodarske enote Selca (2013–2022), št. 03-13/13
z dne 11. 9. 2013, ki ga je za obdobje od 1. januarja 2013 do
31. decembra 2022 izdelal Zavod za gozdove Slovenije, Območna enota Kranj.
2. člen
Gozdnogospodarska enota Selca, ki meri
5.809,12 ha, se nahaja v Gozdnogospodarskem območju Kranj, v občinah Gorenja
vas - Poljane, Škofja Loka in Železniki oziroma v katastrskih občinah Podvrh,
Bukovščica, Dolenja vas, Bukovica, Zgornja Luša, Lenart, Kališe in Selca.
3. člen
V gozdnogospodarski enoti Selca je s
1. januarjem 2013 ugotovljeno naslednje stanje gozdov:
a)     lastništvo: 99,56 % zasebnih gozdov v lasti fizičnih ali pravnih
oseb, 0,43 % državnih gozdov in 0,01 % gozdov lokalnih skupnosti;
b)     površina: 4.149,48 ha, od katere je 3.928,70 ha večnamenskih
gozdov, 204,41 ha gozdov s posebnim namenom, v katerih so gozdnogospodarski
ukrepi dovoljeni in 16,37 ha varovalnih gozdov;
c)     lesna zaloga: 373,4 m³/ha, od tega 260,3 m³/ha iglavcev in 113,1 m³/ha
listavcev;
d)     tekoči letni prirastek: 8,30 m³/ha, od tega 5,54 m³/ha iglavcev in
2,76 m³/ha listavcev.
4. člen
(1) V gozdnogospodarskem načrtu
gozdnogospodarske enote Selca (2013–2022) je ob upoštevanju usmeritev iz
gozdnogospodarskega načrta Gozdnogospodarskega območja Kranj, izdelanega za
obdobje od 1. januarja 2011 do 31. decembra 2020, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Selca določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 4.078,93 ha,
-       
ekološke funkcije na površini 156,96 ha ter
-       
socialne funkcije na površini 226,91 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Selca (2013–2022) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Selca za obdobje
od 1. januarja 2013 do 31. decembra 2022 določeni naslednji ukrepi:
-       
najvišji možni posek v višini 318.147,0 m³, od tega 225.462 m³ iglavcev
in 92.685 m³ listavcev,
-       
gojitvena dela, potrebna za ohranitev in razvoj gozdov, na površini
557,0 ha,
-       
nega drogovnjaka na površini 64,76 ha,
-       
varstvena dela, potrebna za zaščito pred divjadjo, in sicer zaščita s
premazom na površini 102,78 ha ter zaščita sadik gozdnega drevja s 300 tulci,
-       
varstvena dela, potrebna za zaščito pred boleznimi in žuželkami, v
obsegu 250 delovnih dni,
-       
varstvena dela, potrebna za zaščito pred erozijo, v obsegu 50 delovnih
dni,
-       
nega habitatov prosto živečih živali, in sicer vzdrževanje travinj na
površini 7 ha ter vzdrževanje grmišč na površini 5 ha.
(2) V gozdnogospodarskem načrtu
gozdnogospodarske enote Selca (2013–2022) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Selca, v obdobju
od uveljavitve tega pravilnika do 31. decembra 2022, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Selca (2013–2022).
7. člen
Po en izvod gozdnogospodarskega načrta
gozdnogospodarske enote Selca (2013–2022) je na vpogled na sedežu Zavoda za
gozdove Slovenije, Območne enote Kranj, Cesta Staneta Žagarja 27b, Kranj na
sedežu Zavoda za gozdove Slovenije, Krajevne enote Železniki, Trnje 7,
Železniki in na Ministrstvu za kmetijstvo in okolje, Dunajska 22, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Selca (2013–2022).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-582/2013
Ljubljana, dne 24. decembra 2013
EVA 2013-2330-0065
mag. Dejan Židan l.r.
Minister
za kmetijstvo in
okolje