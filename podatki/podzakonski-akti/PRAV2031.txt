1. člen
Ta pravilnik določa:
-      
vrste nagrad in priznanj na področju socialnega
varstva (v nadaljnjem besedilu: nagrade in priznanja),
-      
število nagrad in priznanj,
-      
merila za oblikovanje predlogov in izbor
kandidatov,
-      
število članov in način dela komisije,
-      
postopek za predlaganje kandidatov,
-      
postopek za izbiro kandidatov za nagrade in
priznanja,
-      
podelitev nagrad in priznanj.
Določila tega pravilnika, ki se nanašajo na
fizične osebe, se ne glede na slovnično obliko enako nanašajo na moške in na
ženske.
2. člen
Nagrade in priznanja, kot posebno obliko
družbenega priznanja za izjemne uspehe za delo na področju socialnega varstva,
podeljuje v imenu Republike Slovenije minister, pristojen za socialne zadeve (v
nadaljnjem besedilu: minister).
Sredstva za nagrade in priznanja zagotavlja
Ministrstvo za delo, družino in socialne zadeve (v nadaljnjem besedilu:
ministrstvo) iz državnega proračuna.
3. člen
Nagrade in priznanja se podelijo za izjemne
uspehe pri delu na področju socialnega varstva, ki predstavljajo prispevek k
teoriji, k humanizaciji dela z uporabniki socialnega varstva, k utrjevanju
človekovih pravic, k avtonomiji strokovnega dela in za neposredno delo z
uporabniki socialnega varstva, ki je prispevalo k integraciji uporabnikov
socialnega varstva, njihovemu človeškemu dostojanstvu, k razvijanju
solidarnosti in strpnosti ob upoštevanju različnosti.
4. člen
Ministrstvo vsako leto objavi razpis za
podelitev nagrad in priznanj za tekoče leto.
Razpis vsebuje:
-      
navedbo razpisanih nagrad in priznanj,
-      
navedbo možnih predlagateljev,
-      
merila za kandidiranje,
-      
navedbo dokumentacije, ki jo je potrebno
predložiti predlogu,
-      
rok, do katerega je potrebno poslati predloge,
-      
naslov, na katerega je potrebno poslati
predloge.
Razpis se objavi v sredstvih javnega
obveščanja.
5. člen
Vsako leto se lahko podeli največ:
-      
ena nagrada za življenjsko delo,
-      
dve nagradi za izstopajoče kvalitetno in strokovno
delo v zadnjih petih letih,
-      
tri priznanja za dosežke na posameznih
področjih dela,
-      
dve skupinski
nagradi za zaposlene oziroma člane pravne osebe,
ki dalj časa uspešno deluje na področju socialnega varstva v skladu s kodeksom
etičnih načel v socialnem varstvu in predpisi socialnega varstva in je dobro
prepoznavna v lokalnem okolju.
Če ni ustreznih predlogov, se lahko podeli
manjše število nagrad in priznanj ali pa se nagrade in priznanja sploh ne podelijo.
(črtan)
6. člen
Za nagrado za izstopajoče kvalitetno in
strokovno delo v zadnjih petih letih in priznanje za dosežke na posameznih
področjih dela lahko kandidira tudi skupina strokovnih ali laičnih delavcev, ki
delujejo na področju socialnega varstva.
Denarna nagrada, predvidena za posamezno
nagrado ali priznanje, se v teh primerih deli med vse nagrajence oziroma
dobitnike priznanja.
7. člen
Prejemnik nagrade za življenjsko delo
prejme plaketo, denarno nagrado v višini 4 povprečnih bruto plač v Republiki
Sloveniji ter zlatnik.
Prejemnik nagrade za izstopajoče kvalitetno
in strokovno delo v zadnjih petih letih prejme plaketo, denarno nagrado v
višini 2 povprečnih bruto plač v Republiki Sloveniji ter srebrnik.
Prejemnik priznanja za dosežke na posameznem
področju dela prejme plaketo in denarno nagrado v višini 1 povprečne bruto
plače v Republiki Sloveniji.
Prejemniki skupinskega priznanja za
zaposlene oziroma člane pravne osebe, ki dalj časa deluje na področju
socialnega varstva v skladu s kodeksom etičnih načel v socialnem varstvu in
predpisi s področja socialnega varstva in je dobro prepoznavna v lokalnem
okolju, prejmejo plaketo. Plaketa se izroči direktorju oziroma osebi, ki je
pooblaščena za zastopanje pravne osebe.
Višina povprečne plače se upošteva po
zadnjem znanem podatku v mesecu, ko je sprejet sklep o podelitvi nagrad in
priznaj.
Obliko plakete, zlatnika in srebrnika
določi minister.
8.
člen
1.    
Merila za dodelitev nagrade za življenjsko delo
so naslednja:
-  
prispevek k teoriji socialnega dela,
-  
prispevek k razvoju ali uvedbi nove metode, ki
predstavlja prispevek k izboljševanju obstoječih načinov obravnave socialne
problematike,
-  
prispevek k izboljšavam na področju socialnega
varstva, ki so prispevale k izboljšanju uspešnosti storitev na področju socialnega
varstva in so publicirane vsaj v dveh strokovnih člankih,
-  
da je predlagani kandidat s svojim znanstvenim,
raziskovalnim, strokovnim ali neposrednim delom prispeval k avtonomiji stroke
socialnega dela,
-  
da je predlagani kandidat s svojim neposrednim
delom z uporabniki socialnega varstva prispeval k humanizaciji odnosa do
uporabnikov socialnega varstva in prispeval k humanizaciji obravnave
uporabnikov socialnega varstva in obravnave socialne problematike,
-  
da je s svojim neposrednim delom z uporabniki
socialnega varstva pripomogel k splošnemu napredku strokovnosti in avtonomiji
dejavnosti socialnega varstva,
-  
da je s prispevkom k humanizaciji dela in z
odnosom do uporabnikov socialnega varstva prispeval k utrjevanju človekovih
pravic, k integraciji uporabnikov socialnega varstva, njihovemu človeškemu
dostojanstvu, k razvijanju solidarnosti in k strpnosti ob upoštevanju
različnosti.
Predlogi za
podelitev te nagrade morajo izkazati delo in dosežke predlaganega nagrajenca v
daljšem časovnem obdobju. V opredelitvi predlogov in pri upoštevanju meril za
izbor nagrajenca morajo posamezne aktivnosti zajemati najmanj 20 letno obdobje
dela predlaganega kandidata na področju socialnega varstva.
2.     Merila za dodelitev nagrade za izstopajoče kvalitetno in strokovno
delo v zadnjih petih letih:
-  
viden prispevek, izkazan skozi kvalitetno in
strokovno delo pri neposrednem delu z uporabniki socialnega varstva in
reševanju socialne problematike,
-  
prispevek k praksi strokovnega dela na področju
socialnega varstva,
-  
uspešena uvedba ali izvajanje nove strokovne
metode na področju neposredne obravnave uporabnikov socialnega varstva,
-  
prispevek pri implementaciji različnih vrst
inovacij, ki so prispevale h kvalitetnejši obravnavi socialne problematike,
-  
da je predlagani kandidat v okviru svojega dela
tudi z evalvacijo dokazal uspešnost strokovne metode za učinkovitejše
uveljavljanje programov socialnega varstva in da je to delo publicirano vsaj v
enem strokovnem članku,
-  
da je s svojim neposrednim delom z uporabniki
socialnega varstva prispeval k humanizaciji odnosa do uporabnikov socialnega
varstva in prispeval k humanizaciji obravnave uporabnikov socialnega varstva in
obravnave socialne problematike,
-  
da je s prispevkom k humanizaciji dela in z
odnosom do uporabnikov socialnega varstva prispeval k utrjevanju človekovih
pravic, k integraciji uporabnikov socialnega varstva, njihovemu človeškemu
dostojanstvu, k razvijanju solidarnosti in k strpnosti ob upoštevanju
različnosti.
Predlogi za
podelitev te nagrade morajo izkazati delo in dosežke predlaganega nagrajenca
ali skupine v časovnem obdobju zadnjih petih let pred podelitvijo.
3.     Merila za dodelitev priznanja za dosežke na posameznih področjih
dela v zadnjih dveh letih:
-  
kvalitetno in uspešno neposredno delo z
uporabniki socialnega varstva,
-  
kakovostni premik v obravnavi socialne
problematike s prispevkom predlaganega kandidata v neposrednem delu,
-  
prispevek k humanizaciji odnosov do uporabnikov
socialnega varstva in prispevek k humanizaciji obravnave uporabnikov socialnega
varstva in socialne problematike,
-  
da je predlagani kandidat s prispevkom k
humanizaciji dela in z odnosom do uporabnikov socialnega varstva prispeval k
utrjevanju človekovih pravic, k integraciji uporabnikov socialnega varstva,
njihovemu človeškemu dostojanstvu, k razvijanju solidarnosti in k strpnosti ob
upoštevanju različnosti.
Predlogi za
podelitev tega priznanja morajo izkazati delo in dosežke predlaganega nagrajenca
ali skupine v časovnem obdobju zadnjih dveh let.
4.     Merila za dodelitev priznanja za zaposlene oziroma člane pravne
osebe, ki dalj časa uspešno deluje na področju socialnega varstva v skladu s
kodeksom etičnih načel v socialnem varstvu in predpisi s področja socialnega
varstva in je dobro prepoznavna v lokalnem okolju so:
-  
kvalitetno in uspešno neposredno delo z
uporabniki socialnega varstva,
-  
kakovostni premik v obravnavi socialne
problematike s prispevkom predlaganih kandidatov v neposrednem delu z uporabniki,
-  
prispevek k humanizaciji odnosov do uporabnikov
socialnega varstva in prispevek k humanizaciji obravnave uporabnikov socialnega
varstva in večji občutljivosti družbe do socialne problematike,
-  
da so predlagani kandidati s prispevkom k
humanizaciji dela in z odnosom do uporabnikov socialnega varstva prispeval k
utrjevanju človekovih pravic, k integraciji uporabnikov socialnega varstva,
njihovemu človeškemu dostojanstvu, k razvijanju solidarnosti in k strpnosti ob
upoštevanju različnosti,
-  
da proti pravni osebi, v okviru katere delujejo
predlagani kandidati, ni uveden postopek prisilne poravnave, stečajni postopek
ali postopek likvidacije, in tudi ni prenehala poslovati na podlagi sodne ali
druge prisilne odločbe in v letu kandidiranja posluje pozitivno,
-  
da imajo programi, ki jih izvajajo,
verifikacijo ali pozitivno mnenje socialne zbornice ali da so uvedli inovativni
pristop delovanja na področju socialnega varstva.
Predlogi za podelitev tega priznanja morajo
izkazati delo in dosežke predlaganih nagrajencev v časovnem obdobju zadnjih
treh let.
9. člen
Predloge kandidatov in skupin za nagrade in
priznanja lahko predložijo:
-      
socialno varstveni zavodi ali skupnosti
zavodov,
-      
nevladne organizacije, zasebniki in drugi
izvajalci na področju socialnega varstva,
-      
Socialna zbornica Slovenije,
-      
Fakulteta za socialno delo,
-      
mednarodne organizacije in mednarodna interesna
združenja, ki delujejo na področju socialnega varstva,
-      
drugi posamezniki,
-      
druge domače in tuje pravne osebe.
10. člen
Predlog za nagrado ali priznanje mora
vsebovati poleg osnovnih osebnih podatkov o kandidatu tudi utemeljitev
predloga, v katerem mora biti podrobno opisano delo kandidata v skladu s
posameznimi elementi meril za dodelitev nagrade ali priznanja v skladu z 8.
členom tega pravilnika.
Utemeljitvi predloga so lahko priložena
mnenja organov, posameznikov in organizacij, ki predlog podpirajo.
V utemeljitvi predloga mora biti navedeno,
za katero nagrado ali priznanje je predlog sestavljen. Posamezni kandidat
oziroma skupina lahko kandidira samo za eno nagrado ali priznanje.
11. člen
Predloge morajo predlagatelji poslati
priporočeno v roku, ki je določen v razpisu. Ta rok ne sme biti krajši od 30
dni.
Predlagatelji pošljejo predloge na naslov
ministrstva.
12. člen
Minister imenuje komisijo za izvedbo
razpisa in pripravo predloga za izbiro kandidatov za nagrade in priznanja (v
nadaljnjem besedilu: komisija).
Komisija ima predsednika in štiri člane.
Tri predstavnike komisije predlaga
ministrstvo, od katerih morajo imeti vsi najmanj visoko strokovno izobrazbo in
vsaj eden od njih strokovne reference in najmanj 10 let delovnih izkušenj,
povezanih s področjem socialnega varstva.
Socialna zbornica Slovenije in Fakulteta za
socialno delo predlagata vsaka po enega predstavnika, ki mora imeti najmanj
visoko strokovno izobrazbo, strokovne reference in najmanj 10 let delovnih
izkušenj, povezanih s področjem socialnega varstva.
Minister pozove Socialno zbornico Slovenije
in Fakulteto za socialno delo, da v roku 30 dni od vročitve poziva predlagata
svojega predstavnika. Če navedeni ustanovi v tem roku ne predlagata svojih
predstavnikov, jih predlaga minister izmed članov Socialne zbornice Slovenije
oziroma predavateljev ali rednih ali izrednih profesorjev na Fakulteti za
socialno delo.
Predsednik komisije mora imeti najmanj
visoko strokovno izobrazbo, strokovne reference in najmanj 10 let delovnih
izkušenj, povezanih s področjem socialnega varstva.
Predsednika komisije določi minister.
Predsednik in člani komisije so imenovani
za obdobje štirih let z možnostjo ponovnega imenovanja.
13. člen
Komisija ima sedež na ministrstvu.
Komisija je pri svojem delu samostojna in
upošteva merila iz 8. člena tega pravilnika in jih uporablja enotno.
14. člen
Komisija deluje in odloča na sejah.
Komisija sklepa veljavno, če so na seji prisotni predsednik in najmanj dva
člana ter če vsaj enega izmed prisotnih članov komisije ni predlagalo
ministrstvo.
15. člen
Predsednik komisije sklicuje seje, jih vodi
in podpisuje sklepe, ki jih sprejme komisija.
16. člen
Strokovno in administrativno delo, povezano
z delom komisije, opravljajo člani komisije, ki jih predlaga ministrstvo in so
zaposleni na ministrstvu, v okviru svojih delovnih nalog.
17. člen
Komisija obravnava vse predloge, prejete v
razpisanem roku. Če je potrebno, komisija zahteva od predlagateljev, da
dopolnijo podatke oziroma dokumentacijo ali zaprosi za dodatno mnenje.
18. člen
Na podlagi celotne dokumentacije komisija
prouči utemeljenost predlogov in uvrsti kandidate, ki so po njeni presoji
dosegli najpomembnejše uspehe na svojem področju, v ožji izbor in pripravi
predloge za podelitev posameznih nagrad in priznanj z utemeljitvijo.
19. člen
O končni izbiri kandidatov ali skupine za
nagrade in priznanja s sklepom odloči minister.
20. člen
Nagrade in priznanja podeli minister na posebni
svečanosti.
21. člen
O podeljenih nagradah in priznanjih se vodi
posebna evidenca.

Pravilnik o nagradah in priznanjih za delo na
področju socialnega varstva (Uradni list RS, št. 74/99)
vsebuje naslednji končni določbi:
»22. člen
Z dnem uveljavitve tega pravilnika preneha
veljati pravilnik o nagradah in priznanjih na področju socialnega varstva
(Uradni list RS, št. 35/94 in 27/96).
23. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o nagradah
in priznanjih za delo na področju socialnega varstva (Uradni list RS, št. 82/06)
vsebuje naslednjo končno določbo:
»6. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o nagradah in priznanjih za delo na področju socialnega varstva
(Uradni list RS, št. 30/11)
vsebuje naslednjo končno določbo:
»7. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o nagradah in priznanjih za delo na področju socialnega varstva
(Uradni list RS, št. 53/12)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.