1. člen
S tem pravilnikom se sprejme gozdnogospodarski načrt gozdnogospodarske
enote Radeče (2009–2018), št. 08‑08/09
z dne 25. 8. 2009, ki ga je za obdobje od 1. januarja 2009 do 31. decembra 2018
izdelal Zavod za gozdove Slovenije, Območna enota Brežice.
2. člen
Gozdnogospodarska enota Radeče, ki meri 6.778,17 ha, se
nahaja v Gozdnogospodarskem območju Brežice, v občinah Laško, Litija in Radeče,
oziroma v katastrskih občinah Širje, Obrežje, Radeče, Svibno, Njivice, Hotemež,
Vrhovo, Zavrate in Dole pri Litiji.
3. člen
V gozdnogospodarski enoti Radeče je s 1. januarjem 2009
ugotovljeno naslednje stanje gozdov:
A)    
lastništvo: 79,66% zasebnih gozdov v lasti fizičnih ali pravnih oseb,
20,20% državnih gozdov in 0,14% gozdov lokalnih skupnosti;
B)    
površina: 4.540,04 ha, od katere je 3.786,36 ha večnamenskih gozdov,
1,00 ha gozdov s posebnim namenom, v katerih gozdnogospodarski ukrepi niso
dovoljeni in 752,68 ha varovalnih gozdov;
C)   
lesna zaloga: 277,5 m3/ha, od tega 55,5 m3/ha
iglavcev in 222,0 m3/ha listavcev;
D)   
tekoči letni prirastek: 7,27 m3/ha, od tega 1,30 m3/ha
iglavcev in 5,97 m3/ha listavcev.
4. člen
(1) V gozdnogospodarskem načrtu gozdnogospodarske enote
Radeče (2009–2018) je ob upoštevanju usmeritev iz gozdnogospodarskega načrta Gozdnogospodarskega
območja Brežice, izdelanega za obdobje od 1. januarja 2001 do 31. Decembra 2010,
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v
gozdnogospodarski enoti Radeče določeno, da so najbolj poudarjene funkcije
gozdov, ki določajo način gospodarjenja z gozdom:
-       
proizvodne funkcije na površini 3.178,12 ha,
-       
ekološke funkcije na površini 1.050,21 ha ter
-       
socialne funkcije na površini 516,59 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Radeče (2009 – 2018) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Radeče za obdobje od 1. januarja 2009 do 31.
decembra 2018 določeni naslednji ukrepi:
-       
najvišji možni posek v višini 253.395 m3, od tega 62.492 m3
iglavcev in 190.903 m3 listavcev,
-       
gojitvena dela, potrebna za ohranitev in razvoj gozdov, na površini
667,13 ha,
-       
nega drogovnjaka na površini 58,73 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 5.500 tulci, vzdrževanje tulcev v obsegu 1,25 delovnega
dneva ter zaščita s 300 m ograje,
-       
varstvena dela, potrebna za zaščito pred boleznimi in žuželkami, v
obsegu 685 delovnih dni,
-       
nega habitatov prosto živečih živali, in sicer vzdrževanje grmišč na
površini 49,25 ha, vzdrževanje travinj na površini 47,00 ha, vzdrževanje vodnih
površin v obsegu 11,25 delovnih dni ter postavitev in vzdrževanje valilnic v
obsegu 3,38 delovnih dni.
(2) V gozdnogospodarskem načrtu gozdnogospodarske enote
Radeče (2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Radeče, v obdobju od uveljavitve tega
pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Radeče (2009–2018).
7. člen
Po en izvod gozdnogospodarskega načrta gozdnogospodarske enote
Radeče (2009–2018) je na vpogled na sedežu Zavoda za gozdove Slovenije, Območne
enote Brežice, Cesta bratov Milavcev 61, Brežice, na sedežu Zavoda za gozdove Slovenije,
Krajevne enote Radeče, Trg 5, Radeče in na Ministrstvu za kmetijstvo,
gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Radeče (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-08-10/01/9
Ljubljana, dne 26. novembra 2009
EVA 2009-2311-0039
prof. dr. Milan Pogačnik l.r.
Minister
za kmetijstvo,
gozdarstvo in prehrano