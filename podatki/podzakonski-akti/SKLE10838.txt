1. člen
Banka Slovenije bo 20. junija 2016 dala v prodajo in
obtok zbirateljske kovance, ki jih bo izdala Republika Slovenija ob 150.
obletnici Rdečega križa na Slovenskem. Izdani bodo zlatniki z nominalno
vrednostjo 100 eurov, srebrniki z nominalno vrednostjo 30 eurov in dvokovinski
kovanci z nominalno vrednostjo 3 eure. Obseg in znamenja zbirateljskih kovancev
so določeni z Uredbo o obsegu izdaje, sestavinah, apoenih in glavnih znamenjih
zbirateljskih kovancev ob 150. obletnici Rdečega križa na Slovenskem (Uradni
list RS, št. 42/15).
2. člen
Prodajna cena zlatnikov in srebrnikov iz prejšnjega člena bo
višja od njihove nominalne vrednosti in jo bo Banka Slovenije objavila na svoji
spletni strani preden bodo zbirateljski kovanci dani v prodajo in obtok.
3. člen
Dvokovinski kovanci iz 1. člena tega sklepa bodo v
prodaji po njihovi nominalni vrednosti.
4. člen
Ta sklep začne veljati naslednji dan po objavi v Uradnem
listu Republike Slovenije.
Št. GP-0238/16
Ljubljana, dne 7. junija 2016
Boštjan Jazbec l.r.
predsednik
Sveta Banke Slovenije