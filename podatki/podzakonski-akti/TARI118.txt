1. člen
(vsebina)
Ta tarifa določa vrednost točke za leto
2010 za izračun plačil na podlagi obvestila, za izračun plačila za uporabo
radijskih frekvenc in za izračun plačila za uporabo oštevilčenja Agenciji za pošto
in elektronske komunikacije Republike Slovenije (v nadaljnjemu besedilu:
agencija).
2. člen
(plačilo na podlagi obvestila)
Vrednost točke za izračun plačila na
podlagi obvestila je 1,24 EUR.
3. člen
(plačilo za uporabo radijskih frekvenc)
Vrednost točke za izračun plačila za
uporabo radijskih frekvenc je 1,09 EUR.
4. člen
(plačilo za uporabo elementov oštevilčenja)
Vrednost točke za izračun plačila za
uporabo elementov oštevilčenja je 1,13 EUR.
5. člen
(priloga k tarifi)
Obrazložitev tarife v Prilogi, ki je
sestavni del te tarife, določa razloge za sprejem tarife ter cilje, ki jih
agencija zasleduje.
6. člen
(prehodna določba)
Za postopke obračunavanja pristojbin
oziroma plačil, ki so se začeli v obdobju do uveljavitve te tarife, se
uporabljajo predpisi, ki so veljali do uveljavitve te tarife.
7. člen
(začetek veljavnosti)
Ta tarifa začne veljati naslednji dan po
objavi v Uradnem listu Republike Slovenije.
Št. 0912-2/2009/19
Ljubljana, dne 24. decembra 2009
EVA 2009-3211-0038
Dušan Schuster l.r.
v.d. direktorja Agencije za pošto
in elektronske komunikacije RS
K tej tarifi je
dala soglasje Vlada Republike Slovenije s sklepom št. 47601‑31/2009/4, z dne 24. 12. 2009. 

Priloga:
Tarifa o vrednosti točke za leto 2010