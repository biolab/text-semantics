1. člen
S to uredbo se določi ureditveno območje mejnega prehoda za
obmejni promet Središče ob Dravi I (v nadaljnjem besedilu: mejni prehod), na
podlagi elaborata za ugotavljanje javne koristi za mejni prehod Središče ob
Dravi I, ki ga je izdelala Linija, Jerica Mlinarič, s.p., Ljutomer, pod št. DL
60/02-EJK z dne 10. 9. 2002, in je na vpogled na Servisu skupnih služb Vlade
Republike Slovenije, Gregorčičeva 27a, Ljubljana.
2. člen
Ureditveno območje mejnega prehoda obsega naslednje
nepremičnine, potrebne za gradnjo objekta mejnega prehoda, nadstrešnice,
ureditev vozišča, deviacijo poljske poti in zunanjo ureditev, in sicer na
zemljišču, parc. št. 228/2, 228/3, 229 in 2115/3, vse k.o. Središče ob Dravi. 
Meja ureditvenega območja je prikazana v elaboratu iz 1.
člena te uredbe in je razvidna iz parcelacijskega načrta v M 1:500, ki je
sestavni del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt lokalne skupnosti. 
Ureditveno območje mejnega prehoda ureja odlok o prostorskih
ureditvenih pogojih za južni, nižinski del območja Občine Ormož (Uradni vestnik
občine Ormož, št. 8/00).
4. člen
Območje mejnega prehoda obsega zemljišča, ki so namenjena za
gradnjo naslednjih objektov in izvedbo naslednjih ureditev: 
-       
gradnjo montažnega objekta, v katerem se bo opravljala policijska in
carinska kontrola, 
-       
gradnjo nadstrešnice nad voziščem, 
-       
ureditev vozišča na območju mejnega prehoda, 
-       
ureditev parkirišč in druge infrastrukture, 
-       
deviacijo poljske poti in 
-       
zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem veljavnosti te uredbe lahko pooblaščeni investitor
začne s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-6
Ljubljana, dne 24. oktobra 2002.
Vlada Republike Slovenije
mag. Anton Rop l. r. 
Minister

Parcelacijski
načrt