1. člen
(1) Zaradi obvladovanja in preprečevanja širjenja nalezljive
bolezni COVID-19 se prepove letenje zrakoplovov in drugih letalnih naprav s
pristanki in odleti na oziroma z javnih letališč, vzletišč, vzletnih točk in
pristajalnih mest ter drugih območij razen pristankov v sili.
(2) Ne glede na prejšnji odstavek prepoved ne velja za lete s
pristanki in odleti na oziroma z javnih letališč, vzletišč, vzletnih točk in
pristajalnih mest ter drugih območij:
-       
zrakoplovov, ki opravljajo mednarodni, notranji in domači redni
komercialni zračni prevoz potnikov, blaga in/ali pošte,
-       
zrakoplovov, ki opravljajo mednarodni, notranji in domači posebni
komercialni zračni prevoz potnikov, blaga in/ali pošte,
-       
državnih zrakoplovov,
-       
zrakoplovov, ki izvajajo posebne operacije iz 4. člena Izvedbene uredbe
Komisije (EU) št. 923/2012 z dne 26. septembra 2012 o določitvi skupnih pravil
zračnega prometa in operativnih določb v zvezi z navigacijskimi službami in
postopki zračnega prometa ter spremembi Izvedbene uredbe (EU) št. 1035/2011 in
uredb (ES) št. 1265/2007, (ES) št. 1794/2006, (ES) št. 730/2006, (ES) št.
1033/2006 in (EU) št. 255/2010 (UL L št. 281 z dne 13. 10. 2012, str. 1),
zadnjič spremenjena z Izvedbeno uredbo Komisije (EU) 2020/469 z dne 14.
februarja 2020 o spremembi Uredbe (EU) št. 923/2012, Uredbe (EU) št. 139/2014
in Uredbe (EU) 2017/373 v zvezi z zahtevami glede storitev upravljanja zračnega
prometa/navigacijskih služb zračnega prometa, projektiranja struktur zračnega
prostora, kakovosti podatkov in varnosti na vzletno-pristajalni stezi ter o
razveljavitvi Uredbe (EU) št. 73/2010 (UL L št. 104 z dne 3. 4. 2020, str. 1)
in
-       
zrakoplovov in drugih letalnih naprav brez potnikov, če je to nujno
potrebno zaradi vzdrževanja, testiranja ali pozicijskega leta.
2. člen
Objavo informacij iz tega odloka zagotovi Ministrstvo za
infrastrukturo z obvestilom na način, ki je običajen v zračnem prometu.
3. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.
KONČNI DOLOČBI
4. člen
Z dnem uveljavitve tega odloka preneha veljati Odlok o
prepovedi letenja zrakoplovov splošnega letalstva s pristanki in odleti na
oziroma z javnih letališč ter vzletišč (Uradni list RS, št. 47/21).
5. člen
Ta odlok začne veljati 1. aprila 2021 in velja do vključno
11. aprila 2021.
Št. 00710-35/2021
Ljubljana, dne 31. marca 2021
EVA 2021-2430-0054
Vlada Republike Slovenije
Janez Janša
predsednik