1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Ljutomer, izdelanega za obdobje od 1. 1. 1996 do
31. 12. 2005.
2. člen
Gradivo iz prejšnjega člena se razgrne za 14 dni v prostorih
Zavoda za gozdove Slovenije, Krajevne enote Radenci, Prešernova 11, Ljutomer.
Javna razgrnitev se začne osmi dan po objavi tega sklepa v Uradnem listu
Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Radenci, ter na kraju javne razgrnitve.
4. člen
V času javne razgrnitve bo organizirana javna obravnava.
Datum in kraj javne obravnave bo objavljen naknadno v prostorih Zavoda za
gozdove Slovenije, Krajevne enote Radenci.
5. člen
Ta sklep se objavi v Uradnem listu Republike Slovenije.
Št. 322-01-13-3/00
Ljubljana, dne 28. marca 2001.
Minister 
za kmetijstvo, gozdarstvo in 
prehrano 
mag. Franc But l. r.
 