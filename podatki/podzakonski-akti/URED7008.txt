I. SPLOŠNE DOLOČBE
1. člen
(vsebina)
(1) Ta uredba določa vodovarstvena območja za varstvo
podzemne vode v vodonosnikih vodnih teles podzemnih voda (v nadaljnjem
besedilu: vodovarstveno območje), ki se rabijo ali so namenjena javni oskrbi s
pitno vodo v občinah Škofja Loka in Gorenja vas - Poljane, ter vodovarstveni
režim na teh območjih.
(2) Vodovarstvena območja so na območju občin Gorenja vas -
Poljane in Škofja Loka, pri čemer nekatera deloma posegajo tudi na območja
občin Cerkno, Dobrova - Polhov Gradec, Medvode, Železniki in Mestne občine
Kranj.
(3) Ta uredba določa tudi notranja območja znotraj
vodovarstvenih območij.
2. člen
(notranja območja in območja zajetij)
(1) Vodovarstvena območja se delijo na notranja območja, in
sicer na:
-       
najožja vodovarstvena območja z najstrožjim vodovarstvenim režimom,
-       
ožja vodovarstvena območja s strožjim vodovarstvenim režimom in
-       
širša vodovarstvena območja z milejšim vodovarstvenim režimom.
(2) Del vodovarstvenih območij so tudi območja zajetij, ki se
rabijo ali so namenjena izvajanju obvezne občinske gospodarske javne službe
oskrbe s pitno vodo (v nadaljnjem besedilu: javna oskrba s pitno vodo) in so
določena okoli zajetih izvirov in črpalnih vrtin. Območja zajetij so navedena na
seznamu iz Priloge 1, ki je sestavni del te uredbe.
3. člen
(izrazi)
(1) Izrazi, uporabljeni v tej uredbi, pomenijo:
1.     
komunalna, industrijska ali padavinska odpadna voda ali mešanica
odpadnih voda je odpadna voda iz predpisa, ki ureja emisijo snovi in toplote
pri odvajanju odpadnih voda v vode in javno kanalizacijo;
2.     
nevarna snov je nevarna snov iz predpisa, ki ureja vode;
3.     
obstoječa dejavnost je dejavnost, ki se je izvajala na dan uveljavitve
te uredbe;
4.     
obstoječa javna pot je javna pot, zgrajena pred uveljavitvijo te uredbe;
5.     
obstoječe kmetijsko gospodarstvo je kmetijsko gospodarstvo, ki se je
ukvarjalo s kmetijsko ali kmetijsko in gozdarsko dejavnostjo na dan uveljavitve
te uredbe;
6.     
obstoječ objekt je objekt, zgrajen pred uveljavitvijo te uredbe;
7.     
obstoječa stavba je stavba, zgrajena pred uveljavitvijo te uredbe;
8.     
odpadna voda je odpadna voda iz predpisa, ki ureja emisijo snovi in
toplote pri odvajanju odpadnih voda v vode in javno kanalizacijo;
9.     
posredno odvajanje odpadne vode v podzemno vodo je odvajanje odpadne
vode iz predpisa, ki ureja emisijo snovi in toplote pri odvajanju odpadnih voda
v vode in javno kanalizacijo;
10.  
pridobivanje mineralnih surovin je pridobivanje mineralnih surovin iz
zakona, ki ureja rudarstvo;
11.  
rudarska dejavnost je dejavnost iz zakona, ki ureja rudarstvo.
(2) Izrazi, ki se nanašajo na graditev objektov, imajo enak
pomen, kot je določen s predpisom, ki ureja graditev.
(3) Izrazi, ki se nanašajo na vrste objektov, imajo enak
pomen, kot je določen s predpisom, ki ureja razvrščanje objektov, pri čemer so
posamezne vrste objektov v tej uredbi označene s številko klasifikacijske ravni
iz CC-SI iz predpisa, ki ureja razvrščanje objektov.
4. člen
(zemljiške parcele)
(1) Seznam zemljiških parcel (v nadaljnjem besedilu:
parcela), ki določajo meje vodovarstvenih območij, je naveden v Prilogi 2, ki
je sestavni del te uredbe. Seznam parcel, ki so znotraj vodovarstvenih območij
na območjih zajetij in notranjih območjih, je objavljen na osrednjem spletnem
mestu državne uprave.
(2) Seznam parcel iz prejšnjega odstavka je povzet po
digitalnem zemljiškem katastru iz julija 2020, ki ga vodi Geodetska uprava
Republike Slovenije.
5. člen
(podatkovni sloji in prikazi)
(1) Vodovarstvena območja, območja zajetij in notranja
območja ter njihove geografske meje so prikazani na digitalnem podatkovnem
sloju za raven merila 1:5.000 v državnem koordinatnem sistemu in vključujejo
zlasti naslednje podatke, ki so del vodnega katastra:
-       
identifikacijsko številko posameznega vodovarstvenega območja, območja
zajetja in notranjega območja,
-       
šifro posameznega območja zajetja in notranjega območja, oznako in ime
posameznega območja zajetja in notranjega območja,
-       
površino posameznega vodovarstvenega območja, območja zajetja in
notranjega območja,
-       
datum določitve vodovarstvenega območja, območja zajetja in notranjega
območja ter
-       
opombe.
(2) Vodovarstvena območja z območji zajetij in notranjimi
območji so prikazana na publikacijski karti iz Priloge 3, ki je sestavni del te
uredbe, in so označena na naslednji način:
-       
najožja vodovarstvena območja z oranžno barvo in oznako »VVO I«, znotraj
katerih so območja zajetij z modro barvo in oznako »VVO 0«,
-       
ožja vodovarstvena območja z rumeno barvo in oznako »VVO II« in
-       
širša vodovarstvena območja z zeleno barvo in oznako »VVO III«.
II. UKREPI, PREPOVEDI IN OMEJITVE ZA RABO VODE
6. člen
(raba podzemne vode in vodna pravica)
(1) Na območjih zajetij in najožjih vodovarstvenih območjih
je prepovedana raba podzemne vode iz vodonosnikov vodnih teles podzemnih voda,
ki se varujejo s to uredbo (v nadaljnjem besedilu: podzemna voda), razen rabe
podzemne vode za javno oskrbo s pitno vodo.
(2) Ne glede na prejšnji odstavek je na najožjih
vodovarstvenih območjih dovoljena raba podzemne vode tudi za lastno oskrbo s
pitno vodo, če gre za lastno oskrbo s pitno vodo stanovanjskih ali
nestanovanjskih stavb, ki nimajo možnosti priključitve na sistem javne oskrbe s
pitno vodo, in se vodna pravica za rabo podzemne vode za lastno oskrbo s pitno
vodo podeli, če to ne vpliva na količino in kakovost podzemne vode.
(3) Na ožjih in širših vodovarstvenih območjih se vodna
pravica za rabo podzemne vode podeli, če to ne vpliva na količino in kakovost
podzemne vode.
III. UKREPI, PREPOVEDI IN OMEJITVE OPRAVLJANJA DEJAVNOSTI IN
RAVNANJ NA OBMOČJIH ZAJETIJ
7. člen
(opravljanje dejavnosti in ravnanja na območjih zajetij)
Na območjih zajetij je prepovedano opravljanje dejavnosti in
ravnanj, ki bi lahko vplivali na spremembo lastnosti ali skladnost in
zdravstveno ustreznost pitne vode ali na delovanje sistema oskrbe s pitno vodo,
in se nanašajo na:
-       
skladiščenje nevarnih snovi,
-       
uporabo fitofarmacevtskih sredstev (v nadaljnjem besedilu: FFS),
-       
uporabo gnojil,
-       
soljenje in uporabo kemijskih pripravkov za preprečevanje zmrzali na
utrjenih površinah,
-       
vzdrževanje vozil in
-       
parkiranje gradbenih strojev, razen če gre za aktivnosti, povezane z
izvajanjem obveznih storitev in nalog javne oskrbe s pitno vodo.
IV. UKREPI, PREPOVEDI IN OMEJITVE ZA GRADNJO NA NOTRANJIH
OBMOČJIH IN NA OBMOČJIH ZAJETIJ
1. Splošno
8. člen
(prepoved gradnje)
(1) Na notranjih območjih so prepovedani gradnja in drugi
gradbeni posegi, razen če s to uredbo ni določeno drugače.
(2) Na območjih zajetij so prepovedani gradnja in drugi
gradbeni posegi, razen gradnje in drugih gradbenih posegov, ki so namenjeni za
javno oskrbo s pitno vodo in je zanjo pridobljeno vodno soglasje oziroma
pozitivno mnenje v postopku izdaje gradbenega dovoljenja (v nadaljnjem
besedilu: mnenje).
(3) Prepoved gradnje in drugih gradbenih posegov iz prvega in
drugega odstavka tega člena se nanaša na enostavne, nezahtevne, manj zahtevne
in zahtevne objekte, razen če s to uredbo ni določeno drugače.
9. člen
(splošne zahteve za gradnjo)
Na notranjih območjih, na katerih so s to uredbo dovoljene
gradnje enostavnih, nezahtevnih, manj zahtevnih ali zahtevnih objektov in drugi
gradbeni posegi, je treba izpolnjevati naslednje splošne zahteve za gradnjo,
razen če s to uredbo ni določeno drugače:
1.     
zagotovljeni so zaščitni ukrepi, s katerimi se preprečijo negativni
vplivi na vodni režim in stanje površinskih ter podzemnih voda, zlasti pa na
kakovost in količino podzemne vode,
2.     
k projektnim rešitvam je priložena analiza tveganja za onesnaženje in se
na podlagi izsledkov te analize ugotovi, da je tveganje za onesnaženje podzemne
vode zaradi te gradnje sprejemljivo ter so zagotovljeni zaščitni ukrepi, s
katerimi se preprečijo negativni vplivi na vodni režim in stanje površinskih
ter podzemnih voda, zlasti pa na kakovost in količino podzemne vode,
3.     
uporabljajo se materiali in snovi, iz katerih se ne izlužujejo nevarne
snovi, ki bi vplivale na spremembo lastnosti ali skladnost in zdravstveno
ustreznost pitne vode v skladu s predpisi, ki urejajo pitno vodo,
4.     
posegi v tla z odstranjevanjem krovnih plasti in spodnjih plasti tal se
izvajajo tako, da so prizadete čim manjše površine,
5.     
na gradbiščih, večjih od 1 ha, se izvaja etapna gradnja,
6.     
za izvedbo tesnilnih sistemov za zaščito podzemne vode (npr. tesnilne
zavese, injektiranje, uporaba brizganega betona) se uporabljajo betoni z
nealkalnimi pospeševalci vezanja, ki nimajo negativnih vplivov na kakovost
podzemne vode. Gradnja tesnilnih zaves, ki niso v funkciji objektov, ni
dovoljena. Tesnilne zavese ne smejo segati do dna vodonosnika,
7.     
glede obremenjevanja tal z vnosom zemeljskega izkopa, umetno
pripravljene zemljine in polnila se pri gradnji upoštevajo zahteve iz predpisa,
ki ureja obremenjevanje tal z vnašanjem odpadkov,
8.     
v primeru nesreče v času gradnje in uporabe teh objektov so izvedeni
zaščitni ukrepi, s katerimi se prepreči uhajanje, izcejanje ali ponikanje snovi
preko tal ali površinskih voda v podzemno vodo ali zajetje, in
9.     
komunalna, industrijska, padavinska odpadna voda, ki ni padavinska
odpadna voda s streh, ali mešanica odpadnih voda se odvaja v skladu s predpisi,
ki urejajo emisijo snovi in toplote pri odvajanju odpadnih voda v vode in javno
kanalizacijo. Cevovodi, po katerih se odvaja odpadna voda, morajo biti izvedeni
tako, da je preprečeno uhajanje, izcejanje ali ponikanje v podzemno vodo ali
zajetje.
10. člen
(gradbeni inženirski objekti)
(1) Na notranjih območjih so dovoljene novogradnje gradbenih
inženirskih objektov in se izda vodno soglasje oziroma pozitivno mnenje, če so
poleg zahtev iz 1., 3., 4., 5., 6., 7. in 8. točke prejšnjega člena izpolnjene
tudi naslednje zahteve:
1.     
gre za gradbene inženirske objekte, ki so razvrščeni med:
- 
lokalne ceste in javne poti ter nekategorizirane ceste in gozdne ceste
(podrazred 21121), razen če s to uredbo ni določeno drugače,
- 
letalske radio-navigacijske objekte (podrazred 21302),
- 
mostove, viadukte, nadvoze, nadhode (podrazred 21410), podhode (podrazred
21422), pokrite vkope in galerije (podrazred 21423),
- 
jezove, vodne pregrade in druge vodne objekte (razred 2152),
- 
daljinske (transportne) vodovode (razred 2212),
- 
daljinsko (hrbtenično) komunikacijsko omrežje (podrazred 22130),
- 
lokalne distribucijske plinovode (razred 2221),
- 
lokalne cevovode (razred 2222),
- 
cevovode za odpadno vodo (podrazred 22231) ali
- 
lokalne (distribucijske) elektroenergetske vode in lokalna (dostopovna)
komunikacijska omrežja (razred 2224),
2.     
gre za komunalno opremljanje zemljišč na teh območjih za obstoječe
objekte oziroma za objekte, katerih novogradnja je dovoljena s to uredbo,
3.     
je vlogi za pridobitev vodnega soglasja oziroma mnenja priložena izjava
izvajalca javne službe oskrbe s pitno vodo (v nadaljnjem besedilu: izvajalec
javne službe), iz katere je razvidno, da je izvajalec javne službe seznanjen s
predlagano novogradnjo, in
4.     
se pri cestah padavinska odpadna voda odvaja v skladu s predpisi, ki
urejajo emisijo snovi in toplote pri odvajanju odpadnih voda, in predpisi, ki
urejajo emisijo snovi pri odvajanju padavinske vode z javnih cest.
(2) Na notranjih območjih so dovoljene novogradnje gradbenih
inženirskih objektov, ki so razvrščeni med predore (podrazred 21421), in se
izda vodno soglasje oziroma pozitivno mnenje, če so poleg zahtev iz 2., 3., 4.,
5., 6., 7. in 8. točke prejšnjega člena izpolnjene tudi naslednje zahteve:
-       
se padavinska odpadna voda, če gre za predore, ki niso sestavni del
javne ceste, odvaja v skladu s predpisi, ki urejajo emisijo snovi in toplote
pri odvajanju odpadnih voda, in
-       
se padavinska odpadna voda, če gre za predore, ki so sestavni del javne
ceste, odvaja v skladu v skladu s predpisi, ki urejajo emisijo snovi in toplote
pri odvajanju odpadnih voda, in v skladu s predpisi, ki urejajo emisijo snovi
pri odvajanju padavinske vode z javnih cest.
(3) Na ožjih in širših vodovarstvenih območjih so dovoljene
novogradnje gradbenih inženirskih objektov, ki so razvrščeni med sisteme za
namakanje in osuševanje, akvadukti (podrazred 21530) in namakanje ne glede na
tip namakalne opreme, in se izda vodno soglasje oziroma pozitivno mnenje, če so
izpolnjene zahteve iz 1., 3., 4., 5., 6., 7. in 8. točke prejšnjega člena.
11. člen
(drugi gradbeni inženirski objekti)
(1) Na notranjih območjih so dovoljene novogradnje drugih
gradbenih inženirskih objektov in se izda vodno soglasje oziroma pozitivno
mnenje, če so izpolnjene zahteve iz 1., 3., 4., 5., 7. in 9. točke 9. člena te
uredbe in gre za druge gradbene inženirske objekte, ki so razvrščeni med:
-       
športna igrišča (podrazred 24110), če gre za igrišča za športe na
prostem, ki so igrišča za nogomet, rokomet, košarko, odbojko, tenis, bejzbol
ali ragbi,
-       
druge gradbene inženirske objekte za šport, rekreacijo in prosti čas
(podrazred 24122), če gre za otroška in druga javna igrišča, javne vrtove in
parke, trge, ki niso sestavni del javne ceste, adrenalinske in plezalne parke,
urejena naravna kopališča, razgledne ploščadi ali opazovalnice, ali
-       
druge gradbene inženirske objekte, ki niso uvrščeni drugje (podrazred
24205).
(2) Na notranjih območjih so dovoljene novogradnje drugih
gradbenih inženirskih objektov, ki so razvrščeni med druge kmetijske gradbene
inženirske objekte (podrazred 24202), in se izda vodno soglasje oziroma
pozitivno mnenje, če so poleg zahtev iz 1., 3., 4., 7. in 9. točke 9. člena te
uredbe izpolnjene tudi naslednje zahteve:
-       
je gnojišče in hlevski izpust vodotesen ter preprečeno uhajanje,
izcejanje ali ponikanje snovi preko tal ali površinskih voda v podzemno vodo
ali zajetje in
-       
so zbiralniki za gnojnico ali gnojevko ali gnojišča urejeni v skladu z
zahtevami iz predpisa, ki ureja varstvo voda pred onesnaževanjem z nitrati iz
kmetijskih virov.
12. člen
(rekonstrukcija, vzdrževalna dela v javno korist,
vzdrževanje objekta, odstranitev in sprememba namembnosti)
(1) Na notranjih območjih so dovoljene rekonstrukcija,
vzdrževanje in odstranitev objektov ter se izda vodno soglasje oziroma
pozitivno mnenje, če je zagotovljeno, da se pri:
-       
rekonstrukciji, vzdrževanju in odstranitvi objektov upoštevajo zahteve
iz 1., 3., 4., 5. in 7. točke 9. člena te uredbe in
-       
rekonstrukciji objekta upoštevajo enake zahteve glede odvajanja odpadnih
voda, kot so s to uredbo določene za novogradnjo takega objekta, razen če s to
uredbo za posamezno zajetje ni določeno drugače.
(2) Na notranjih območjih so dovoljena vzdrževalna dela v
javno korist in se izda vodno soglasje, če so poleg zahtev iz 1., 3., 4., 5.,
6., 7. in 8. točke 9. člena te uredbe izpolnjene tudi naslednje zahteve:
1.     
gre za vzdrževalna dela v javno korist na:
- 
javnih cestah v skladu s predpisi, ki urejajo javne ceste, in predpisi,
ki urejajo graditev,
- 
železniški infrastrukturi v skladu s predpisi, ki urejajo železniški
promet, in predpisi, ki urejajo graditev, ali
- 
elektroenergetski infrastrukturi in objektih v skladu s predpisi, ki
urejajo vzdrževalna dela v javno korist na področju energetike, in predpisi, ki
urejajo graditev, in
2.     
je zagotovljeno, da se pri javnih cestah padavinska odpadna voda odvaja
v skladu s predpisi, ki urejajo emisijo snovi ali toplote pri odvajanju
odpadnih voda v vode in javno kanalizacijo, in predpisi, ki urejajo emisijo
snovi pri odvajanju padavinske vode z javnih cest.
(3) Na notranjih območjih je dovoljena sprememba namembnosti
stanovanjskih (oddelek 11) ali nestanovanjskih stavb (oddelek 12) ali njihovih
delov in se izda vodno soglasje oziroma pozitivno mnenje, če so poleg zahtev iz
1. točke 9. člena te uredbe izpolnjene tudi naslednje zahteve:
-       
gre za spremembe namembnosti stavb ali njihovih delov za potrebe
izvajanja dejavnosti, ki pri svojem delovanju oziroma obratovanju ne
skladiščijo, uporabljajo ali proizvajajo materialov oziroma snovi, iz katerih
se izlužujejo nevarne snovi, ki bi lahko povzročile tako onesnaženje podzemne
vode, da bi to vplivalo na spremembo lastnosti ali skladnost in zdravstveno
ustreznost pitne vode v skladu s predpisi, ki urejajo pitno vodo,
-       
sprememba namembnosti celotne stavbe ali njenega dela ne pomeni
povečanega tveganja za onesnaženje podzemne vode in
-       
je zagotovljeno odvajanje odpadnih voda v skladu s predpisi, ki urejajo
emisijo snovi in toplote pri odvajanju odpadnih voda v vode in javno
kanalizacijo, razen če s to uredbo za posamezno zajetje ni določeno drugače.
13. člen
(drugi gradbeni posegi)
(1) Na notranjih območjih so dovoljeni drugi gradbeni posegi
in se izda vodno soglasje oziroma pozitivno mnenje, če:
1.     
gre za:
- 
trajno reliefno preoblikovanje terena (razred 3111),
- 
gradbene posege za opremo odprtih površin, ki so razvrščeni med ekološke
otoke (podrazred 32110), ali
- 
druge gradbene posege, ki niso razvrščeni drugje, če gre za merilna
mesta za opazovanje naravnih pojavov, naravnih virov in stanja okolja
(podrazred 33140), ki so opazovalne vrtine;
2.     
je pri gradbenih posegih iz prve alineje prejšnje točke poleg zahtev iz
1., 3., 4., 5., 6., 7. in 8. točke 9. člena te uredbe zagotovljeno tudi, da:
- 
se z drugimi gradbenimi posegi ne spremeni smeri in količine pretakanja
podzemne vode ter
- 
je vlogi za pridobitev vodnega soglasja oziroma mnenja za te posege
priložena izjava izvajalca javne službe, da je z drugimi gradbenimi posegi
seznanjen;
3.     
so pri gradbenih posegih iz druge in tretje alineje 1. točke tega
odstavka izpolnjene zahteve iz 1., 3., 7. in 8. točke 9. člena te uredbe.
(2) Ne glede na prejšnji odstavek so na notranjih območjih
dovoljeni tudi drugi gradbeni posegi in zanje ni treba pridobiti vodnega
soglasja, če gre za:
-       
gradbene posege za opremo odprtih površin, ki so razvrščeni med urbano
opremo (podrazred 32120), objekte za oglaševanje in informacijske panoje
(podrazred 32130) ali spominska obeležja (podrazred 32140), ali
-       
grajene prostore na drevesu (podrazred 33110), grajene prostore na vodi
(podrazred 33120), nepokrita prezentirana arheološka najdišča in ruševine
(podrazred 33130) in merilna mesta za opazovanje naravnih pojavov, naravnih
virov in stanja okolja (podrazred 33140), razen opazovalnih vrtin iz prejšnjega
odstavka.
14. člen
(enostavni objekti)
(1) Na notranjih območjih so dovoljene novogradnje enostavnih
objektov in se izda vodno soglasje, če so poleg zahtev iz 1., 3. in 7. točke 9.
člena te uredbe izpolnjene tudi naslednje zahteve:
-       
nimajo samostojnih priključkov na objekte gospodarske javne
infrastrukture,
-       
v teh objektih ne nastaja odpadna voda, razen padavinske odpadne vode s
streh, in
-       
v teh objektih se ne zbirajo, skladiščijo, uporabljajo ali proizvajajo
nevarne snovi, ki bi lahko povzročile tako onesnaženje podzemne vode, da bi to
vplivalo na spremembo lastnosti ali skladnost in zdravstveno ustreznost pitne
vode v skladu s predpisi, ki urejajo pitno vodo, razen če gre za premični
rezervoar za utekočinjeni naftni plin ali nafto s priključkom na objekt s
prostornino do 5 m³ za obstoječe objekte ali objekte, katerih gradnja je
dovoljena s to uredbo, in so izpolnjeni pogoji iz predpisa, ki ureja
skladiščenje nevarnih tekočin v nepremičnih skladiščnih posodah, ter so talne
površine na območju skladiščenja teh snovi opremljene tako, da je onemogočeno
uhajanje, izcejanje ali iztekanje nevarnih tekočin neposredno v okolje ali
posredno skozi iztoke v javno kanalizacijo ali s pronicanjem v tla.
(2) Ne glede na prejšnji odstavek so na notranjih območjih
dovoljene novogradnje enostavnih objektov in zanje ni treba pridobiti vodnega
soglasja, če:
1.     
nimajo samostojnih priključkov na objekte gospodarske javne
infrastrukture,
2.     
v teh objektih ne nastaja odpadna voda, razen padavinske odpadne vode s
streh, in
3.     
gre za:
- 
zimski vrt, uto, vetrolov,
- 
kozolec, kaščo, koruznjak,
- 
pokopališko stavbo,
- 
kulturno dediščino, ki se ne uporablja za druge namene,
- 
nadstrešnico,
- 
prometno signalizacijo in prometno opremo,
- 
razgledno ploščad in opazovalnico,
- 
visoko prežo,
- 
ograjo,
- 
oporni zid,
- 
utrjeno površino, utrjeno brežino ali
- 
urbano opremo, objekte za oglaševanje in informacijske panoje ali
spominska obeležja.
15. člen
(nezahtevni objekti)
Na notranjih območjih, na katerih so s to uredbo dovoljene
novogradnje manj zahtevnih in zahtevnih objektov, so dovoljene tudi novogradnje
nezahtevnih objektov in se izda vodno soglasje oziroma pozitivno mnenje, če so
pri novogradnji nezahtevnih objektov izpolnjene vse zahteve, kot so s to uredbo
določene za isto vrsto objektov, ki so glede na klasifikacijo vrst objektov
CC-SI razvrščeni med manj zahtevne oziroma zahtevne objekte.
16. člen
(nestanovanjske kmetijske stavbe in nestanovanjske stavbe za
izvajanje dopolnilnih dejavnosti na kmetiji)
(1) Na notranjih območjih, na katerih so s to uredbo dovoljene
novogradnje nestanovanjskih kmetijskih stavb, se za te novogradnje izda vodno
soglasje oziroma pozitivno mnenje, če so pri novogradnji izpolnjene zahteve iz
1., 3., 4., 7., 8. in 9. točke 9. člena te uredbe, ter gre za novogradnje
nestanovanjskih kmetijskih stavb za izvajanje kmetijske dejavnosti v okviru
obstoječih kmetijskih gospodarstev ali njihovih pravnih naslednikov, ki so
razvrščene med:
-       
stavbe za rastlinsko pridelavo (podrazred 12711),
-       
stavbe za skladiščenje pridelka (podrazred 12713) ali
-       
druge nestanovanjske kmetijske stavbe (podrazred 12714).
(2) Na notranjih območjih, na katerih so s to uredbo
dovoljene novogradnje nestanovanjskih kmetijskih stavb, ki so razvrščene med
stavbe za rejo živali (podrazred 12712), se za te novogradnje izda vodno
soglasje oziroma pozitivno mnenje, če so pri novogradnji poleg zahtev iz 1.,
3., 4., 7., 8. in 9. točke 9. člena te uredbe izpolnjene tudi naslednje
zahteve:
-       
gre za izvajanje kmetijske dejavnosti v okviru obstoječih kmetijskih
gospodarstev ali njihovih pravnih naslednikov,
-       
je skladiščenje živinskih gnojil urejeno v skladu z zahtevami iz
predpisa, ki ureja varstvo voda pred onesnaževanjem z nitrati iz kmetijskih
virov,
-       
so izcedne vode iz stavbe za rejo živali speljane v vodotesno skladišče
za živinska gnojila, ki mora biti zgrajeno v skladu s predpisom, ki ureja
varstvo voda pred onesnaževanjem z nitrati iz kmetijskih virov, in
-       
so pri tehnologiji zbiranja živinskih gnojil upoštevane prepovedi
oziroma omejitve rabe posamezne vrste živinskih gnojil na razpoložljivih
kmetijskih zemljiščih kmetijskega gospodarstva, določene za posamezno notranje
območje s to uredbo.
(3) Na notranjih območjih, na katerih so s to uredbo
dovoljene novogradnje nestanovanjskih stavb za izvajanje dopolnilnih dejavnosti
na kmetiji v skladu s predpisi, ki urejajo dopolnilne dejavnosti na kmetiji, se
za te novogradnje izda vodno soglasje oziroma pozitivno mnenje, če so pri
novogradnji izpolnjene zahteve iz 1., 3., 4., 7., 8. in 9. točke 9. člena te
uredbe, ter gre za novogradnje nestanovanjskih stavb za izvajanje dopolnilne
dejavnosti na kmetiji v okviru obstoječih kmetijskih gospodarstev ali njihovih
pravnih naslednikov.
2. Ukrepi, prepovedi in omejitve za gradnjo na najožjih
vodovarstvenih območjih za posamezna zajetja
17. člen
(zajetja Bukovščica (Strmica), Hrastnica V-1 (zgornja
vrtina), Hrastnica V-2 (srednja vrtina) in Hrastnica V-3 (spodnja vrtina),
Trebija spodaj, TRVP–1/07 (Trebija), TRVČ–2/13 (Trebija) in TRVČ–3/13
(Trebija), Vešter (1) in Vešter (2), Zminec II (Pod Grogom) in Zminec II (V
grapi))
(1) Na najožjem vodovarstvenem območju za zajetja Bukovščica
(Strmica), Hrastnica V-1 (zgornja vrtina), Hrastnica V-2 (srednja vrtina) in
Hrastnica V-3 (spodnja vrtina), Trebija spodaj, TRVP–1/07 (Trebija), TRVČ–2/13
(Trebija) in TRVČ–3/13 (Trebija), Vešter (1) in Vešter (2), Zminec II (Pod
Grogom) in Zminec II (V grapi) so dovoljene novogradnje, ki so razvrščene med
enostanovanjske (razred 1110) in dvostanovanjske stavbe (razred 1121) in se
izda vodno soglasje oziroma pozitivno mnenje, če so poleg zahtev iz 1., 3., 4.,
7. in 8. točke 9. člena te uredbe izpolnjene tudi naslednje zahteve:
-       
gre za gradnjo objektov na prostih ali nezadostno izkoriščenih stavbnih
zemljiščih, določenih s prostorskim aktom občine Škofja Loka ali občine Gorenja
vas - Poljane pred uveljavitvijo te uredbe, in
-       
se poleg zahtev glede odvajanja odpadnih voda iz predpisov, ki urejajo
emisijo snovi ali toplote pri odvajanju odpadnih voda, komunalna, industrijska,
padavinska odpadna voda, ki ni padavinska odpadna voda s streh, ali mešanica
odpadnih voda ne odvaja posredno v podzemno vodo in so cevovodi, po katerih se
odvaja odpadna voda, izvedeni tako, da je preprečeno uhajanje, izcejanje ali
ponikanje v podzemno vodo ali zajetje.
(2) Na najožjem vodovarstvenem območju za zajetja Bukovščica
(Strmica), Hrastnica V-1 (zgornja vrtina), Hrastnica V-2 (srednja vrtina) in
Hrastnica V-3 (spodnja vrtina), Vešter (1) in Vešter (2), Zminec II (Pod
Grogom) in Zminec II (V grapi) so dovoljene novogradnje:
-       
nestanovanjskih kmetijskih stavb iz prvega odstavka prejšnjega člena, če
so izpolnjene zahteve iz prvega odstavka prejšnjega člena,
-       
nestanovanjskih stavb za izvajanje dopolnilnih dejavnosti na kmetiji, če
so izpolnjene zahteve iz tretjega odstavka prejšnjega člena, in
-       
če gre za gradnjo objektov na prostih ali nezadostno izkoriščenih
stavbnih zemljiščih, določenih s prostorskim aktom občine Škofja Loka ali
občine Gorenja vas - Poljane pred uveljavitvijo te uredbe.
(3) Na najožjem vodovarstvenem območju za zajetja Trebija
spodaj, TRVP–1/07 (Trebija), TRVČ–2/13 (Trebija) in TRVČ–3/13 (Trebija) je
dovoljena sprememba namembnosti nestanovanjskih stavb ali njihovih delov iz
kamnoseške dejavnosti v nestanovanjske stavbe za potrebe izvajanja drugih
dejavnosti in se izda vodno soglasje oziroma pozitivno mnenje, če so poleg
zahtev iz tretjega odstavka 12. člena te uredbe izpolnjene tudi naslednje
zahteve:
-       
se poleg zahtev glede odvajanja odpadnih voda iz predpisov, ki urejajo
emisijo snovi ali toplote pri odvajanju odpadnih voda, komunalna, industrijska,
padavinska odpadna voda, ki ni padavinska odpadna voda s streh, ali mešanica
odpadnih voda ne odvaja posredno v podzemno vodo in so cevovodi, po katerih se
odvaja odpadna voda, izvedeni tako, da je preprečeno uhajanje, izcejanje ali
ponikanje v podzemno vodo ali zajetje, in
-       
se obseg nestanovanjske stavbe zaradi spremembe namembnosti ne poveča.
(4) Na najožjem vodovarstvenem območju za zajetje Bukovščica
(Strmica) so dovoljene novogradnje nestanovanjskih kmetijskih stavb iz drugega
odstavka prejšnjega člena in se izda vodno soglasje oziroma pozitivno mnenje,
če so poleg zahtev iz drugega odstavka prejšnjega člena izpolnjene tudi
naslednje zahteve:
-       
gre za gradnjo objektov na prostih ali nezadostno izkoriščenih stavbnih
zemljiščih, določenih s prostorskim aktom občine Škofja Loka ali občine Gorenja
vas - Poljane pred uveljavitvijo te uredbe,
-       
gre za novogradnjo, kadar rekonstrukcija stavbe za rejo živali in njena
prilagoditev zahtevam vodovarstvenega režima tehnično ni izvedljiva ali stroški
rekonstrukcije presegajo stroške novogradnje,
-       
se prejšnja stavba za rejo živali odstrani ali spremeni njena
namembnost, pri čemer se obseg stavbe zaradi spremembe namembnosti ne sme
povečati, in so pri spremembi namembnosti izpolnjene zahteve iz tretjega
odstavka 12. člena te uredbe ter
-       
na kmetijskih zemljiščih v uporabi kmetijskega gospodarstva skupna
obremenitev z živalmi ne sme presegati obremenitev, določenih s predpisom, ki
ureja varstvo voda pred onesnaževanjem z nitrati iz kmetijskih virov.
18. člen
(zajetja Visoko (V-1), Visoko (V-2), Visoko (V-3) in Visoko
(V-4))
(1) Na najožjem vodovarstvenem območju za zajetja Visoko
(V-1), Visoko (V-2), Visoko (V-3) in Visoko (V-4) so znotraj območja,
določenega v skladu s predpisom, ki ureja razglasitev Ambienta Visoške in
Debeljakove domačije na Visokem pri Poljanah za kulturni spomenik državnega
pomena, dovoljene novogradnje nestanovanjskih stavb za izvajanje dejavnosti
Debeljakove domačije in se izda vodno soglasje oziroma pozitivno mnenje, če so
poleg zahtev iz 1., 3., 4., 7. in 8. točke 9. člena te uredbe izpolnjene tudi
naslednje zahteve:
-       
gre za nestanovanjske stavbe, v katerih se izvajajo dejavnosti, ki pri
svojem delovanju oziroma obratovanju ne skladiščijo, uporabljajo ali
proizvajajo materialov oziroma snovi, iz katerih se izlužujejo nevarne snovi,
ki bi lahko povzročile tako onesnaženje podzemne vode, da bi to vplivalo na
spremembo lastnosti ali skladnost in zdravstveno ustreznost pitne vode v skladu
s predpisi, ki urejajo pitno vodo, in
-       
je zagotovljeno, da se poleg zahtev glede odvajanja odpadnih voda iz
predpisov, ki urejajo emisijo snovi in toplote pri odvajanju odpadnih voda v
vode in javno kanalizacijo, komunalna, industrijska, padavinska odpadna voda,
ki ni padavinska odpadna voda s streh, ali mešanica odpadnih voda ne odvaja
posredno v podzemne vode in je cevovod, po katerem se odvaja odpadna voda ali
mešanica odpadnih voda, izveden tako, da je preprečeno uhajanje, izcejanje ali
ponikanje v podzemno vodo ali zajetje.
(2) Na najožjem vodovarstvenem območju za zajetja Visoko
(V-1), Visoko (V-2), Visoko (V-3) in Visoko (V-4) so dovoljene novogradnje za
potrebe izvajanja kmetijske dejavnosti ali dopolnilnih dejavnosti na kmetiji na
Debeljakovi domačiji in se izda vodno soglasje oziroma pozitivno mnenje, če so
zagotovljene zahteve iz 1. točke 9. člena te uredbe, in če:
-       
gre za nestanovanjske kmetijske stavbe za skladiščenje pridelka
(podrazred 12713) ali druge nestanovanjske kmetijske stavbe (podrazred 12714)
in so izpolnjene zahteve iz prvega odstavka 16. člena te uredbe, ali
-       
gre za nestanovanjske stavbe za izvajanje dopolnilnih dejavnosti na
kmetiji in so izpolnjene zahteve iz tretjega odstavka 16. člena te uredbe ter
-       
je zagotovljeno, da se poleg zahtev glede odvajanja odpadnih voda iz
predpisov, ki urejajo emisijo snovi in toplote pri odvajanju odpadnih voda v
vode in javno kanalizacijo, komunalna, industrijska, padavinska odpadna voda,
ki ni padavinska odpadna voda s streh, ali mešanica odpadnih voda ne odvaja
posredno v podzemne vode in je cevovod, po katerem se odvaja odpadna voda ali
mešanica odpadnih voda, izveden tako, da je preprečeno uhajanje, izcejanje ali
ponikanje v podzemno vodo ali zajetje.
(3) Na najožjem vodovarstvenem območju za zajetja Visoko
(V-1), Visoko (V-2), Visoko (V-3) in Visoko (V-4) je dovoljena novogradnja
nestanovanjske kmetijske stavbe iz drugega odstavka 16. člena te uredbe in se
izda vodno soglasje oziroma pozitivno mnenje, če so poleg zahtev iz 1. točke 9.
člena te uredbe in drugega odstavka 16. člena te uredbe izpolnjene tudi
naslednje zahteve:
-       
gre za novogradnjo za potrebe izvajanja kmetijske dejavnosti na
Debeljakovi domačiji,
-       
gre za novogradnjo, kadar rekonstrukcija stavbe za rejo živali in njena
prilagoditev zahtevam vodovarstvenega režima tehnično nista izvedljivi ali
stroški rekonstrukcije presegajo stroške novogradnje,
-       
obstoječa stavba za rejo živali se ohrani kot stavba za rejo živali ali
spremeni njena namembnost,
-       
pri spremembi namembnosti stavbe iz prejšnje alineje so izpolnjene
zahteve iz prve in druge alineje tretjega odstavka 12. člena te uredbe, pri
čemer se obseg stavbe zaradi spremembe namembnosti ne sme povečati,
-       
na kmetijskih zemljiščih v uporabi kmetijskega gospodarstva skupna
obremenitev z živalmi ne sme presegati obremenitev, določenih s predpisom, ki
ureja varstvo voda pred onesnaževanjem z nitrati iz kmetijskih virov, in
-       
je zagotovljeno, da se poleg zahtev glede odvajanja odpadnih voda iz
predpisov, ki urejajo emisijo snovi in toplote pri odvajanju odpadnih voda v
vode in javno kanalizacijo, komunalna, industrijska, padavinska odpadna voda,
ki ni padavinska odpadna voda s streh, ali mešanica odpadnih voda ne odvaja
posredno v podzemne vode in je cevovod, po katerem se odvaja odpadna voda ali
mešanica odpadnih voda, izveden tako, da je preprečeno uhajanje, izcejanje ali
ponikanje v podzemno vodo ali zajetje.
(4) Na najožjem vodovarstvenem območju za zajetja Visoko
(V-1), Visoko (V-2), Visoko (V-3) in Visoko (V-4) so na zemljišču s parc. št.
356, k. o. Visoko, dovoljene novogradnje nestanovanjskih stavb, ki so
razvrščene med hotelske in podobne gostinske stavbe za kratkotrajno nastanitev
(podrazred 12111), in se izda vodno soglasje oziroma pozitivno mnenje, če so
poleg zahtev iz 2. 3., 4., 7. in 8. točke 9. člena te uredbe izpolnjene tudi
naslednje zahteve:
-       
je zagotovljeno, da se poleg zahtev glede odvajanja odpadnih voda iz
predpisov, ki urejajo emisijo snovi in toplote pri odvajanju odpadnih voda v
vode in javno kanalizacijo, komunalna odpadna voda ne odvaja posredno v
podzemno vodo, in je cevovod, po katerem se odvaja odpadna voda, izveden tako,
da je preprečeno uhajanje, izcejanje ali ponikanje v podzemno vodo ali zajetje,
in
-       
je zagotovljeno, da je dostopna pot do teh nestanovanjskih stavb za
pešce, reševalna, policijska, gasilska vozila in vozila za civilno zaščito ter
dostavna vozila za opravljanje dejavnosti v teh stavbah vodotesna. Pri
odvajanju padavinske odpadne vode z dostopne poti je treba poleg zahtev glede
odvajanja odpadnih voda iz predpisov, ki urejajo emisijo snovi in toplote pri
odvajanju odpadnih voda v vode v vode in javno kanalizacijo, zagotoviti, da se
padavinska odpadna voda zajame ter obdela v usedalniku in lovilniku olj ali
čistilni napravi padavinske odpadne vode in neposredno odvede v površinsko vodo
v skladu s predpisi, ki urejajo emisijo snovi in toplote pri odvajanju odpadnih
voda v vode in javno kanalizacijo. Cevovodi, po katerih se odvaja odpadna voda,
morajo biti izvedeni tako, da je preprečeno uhajanje, izcejanje ali ponikanje v
podzemno vodo ali zajetje.
(5) Na najožjem vodovarstvenem območju za zajetja Visoko
(V-1), Visoko (V-2), Visoko (V-3) in Visoko (V-4) je za opravljanje dejavnosti
Visoške domačije na zahodnem delu obstoječega gospodarskega objekta Visoške
domačije dovoljena novogradnja gradbenega inženirskega objekta, ki je razvrščen
med samostojna parkirišča (podrazred 21122), in se izda vodno soglasje oziroma
pozitivno mnenje, če so poleg zahtev iz 1., 3., 4., 7. in 8. točke 9. člena te
uredbe izpolnjene tudi naslednje zahteve:
-       
gre za novogradnjo samostojnega parkirišča za parkiranje največ deset
osebnih vozil in
-       
je zagotovljeno, da so vse parkirne površine vodotesne in se pri
odvajanju padavinske odpadne vode iz tega parkirišča poleg zahtev glede
odvajanja odpadnih voda iz predpisov, ki urejajo emisijo snovi pri odvajanju
odpadnih voda, padavinska odpadna voda iz parkirnih površin zajame in obdela v
usedalniku in lovilniku olj ali čistilni napravi padavinske odpadne vode ter
neposredno odvede v površinsko vodo v skladu s predpisi, ki urejajo emisijo
snovi in toplote pri odvajanju odpadnih voda v vode in javno kanalizacijo.
Cevovodi, po katerih se odvaja odpadna voda, morajo biti izvedeni tako, da je
preprečeno uhajanje, izcejanje ali ponikanje v podzemno vodo ali zajetje.
(6) Na najožjem vodovarstvenem območju za zajetja Visoko
(V-1), Visoko (V-2), Visoko (V-3) in Visoko (V-4) je dovoljena novogradnja
gradbenega inženirskega objekta, ki je razvrščen med javne poti (podrazred
21121), in se izda vodno soglasje oziroma pozitivno mnenje, če so poleg zahtev
iz 1., 3., 4., 6., 7. in 8. točke 9. člena te uredbe izpolnjene tudi naslednje
zahteve:
-       
gre za novogradnjo, ki je hkrati pešpot, kolesarska pot in jahalna
steza, ki poteka od Debeljakove domačije do Visoške domačije po ali ob trasi
obstoječe javne poti in se nadaljuje severno od Visoške domačije, ob meji tega
najožjega vodovarstvenega območja gorvodno ob Poljanski Sori,
-       
je vlogi za pridobitev vodnega soglasja oziroma mnenja priložena izjava
izvajalca javne službe, iz katere je razvidno, da je izvajalec javne službe
seznanjen s predlagano novogradnjo, in
-       
je zagotovljeno, da se padavinska odpadna voda z javne poti odvaja v
skladu s predpisi, ki urejajo emisijo snovi in toplote pri odvajanju odpadnih
voda, in predpisi, ki urejajo emisijo snovi pri odvajanju padavinske vode z
javnih cest.
(7) Na najožjem vodovarstvenem območju za zajetja Visoko
(V-1), Visoko (V-2), Visoko (V-3) in Visoko (V-4) je na severozahodnem delu
območja, določenega s predpisom, ki ureja razglasitev Ambienta Visoške in
Debeljakove domačije na Visokem pri Poljanah za kulturni spomenik državnega
pomena, dovoljena novogradnja gradbenih inženirskih objektov, ki sta razvrščena
med mostove (podrazred 21410) in javne poti (podrazred 21121), in se izda vodno
soglasje oziroma pozitivno mnenje, če so izpolnjene zahteve iz 2., 3., 4., 5.,
6., 7. in 8. točke 9. člena te uredbe in pri novogradnji javne poti tudi
naslednje zahteve:
-       
gre za javno pot od mostu do obstoječe javne poti in
-       
je zagotovljeno, da se pri odvajanju padavinske odpadne iz teh objektov
poleg zahtev glede odvajanja odpadnih voda iz predpisov, ki urejajo emisijo
snovi pri odvajanju odpadnih voda, padavinska odpadna voda zajame in obdela v
usedalniku in lovilniku olj ali čistilni napravi padavinske odpadne vode ter
neposredno odvede v površinsko vodo v skladu s predpisi, ki urejajo emisijo
snovi in toplote pri odvajanju odpadnih voda v vode in javno kanalizacijo.
Cevovodi, po katerih se odvaja odpadna voda, morajo biti izvedeni tako, da je
preprečeno uhajanje, izcejanje ali ponikanje v podzemno vodo ali zajetje.
3. Ukrepi, prepovedi in omejitve za gradnjo na ožjih
vodovarstvenih območjih za posamezna zajetja
19. člen
(zajetja Bozovice – Zadobje, Bukovščica (pod Laškim vrhom),
Bukovščica (Strmica), Čabrače, Delnice – Voglč, Drče – Kopačnica, Gabrk (Pri
debeli jelki), Gabrovo – Nunsko (1) in Gabrovo – Nunsko (2), Hotovlja spodaj
(pod skalo), Hotovlja (pod slapom), Hotovlja spodaj (vrtina), Hotovlja zgoraj
(vrtine) in Hotovlja zgoraj (zajetje), Knape (Tavčarjev studenec) in Križna
gora (Kminc), Milostovka, Jezerc – Slajka, Koritar in Koritar sp., Lom Mlake,
Lovrenc glavno in Lovrenc levo, Lučine I – Goli vrh in Lučine II – Goli vrh,
Platiševa grapa, Podosojnica I, Podosojnica II in Podosojnica III, Prelesje,
Robidno Brdo I in Robidno Brdo II, Ševlje (Čerence – spodnje) in Ševlje
(Čerence – zgornje), Vešter (1) in Vešter (2), Virško (Viršk), Visoko (V-1),
Visoko (V-2), Visoko (V-3) in Visoko (V-4))
(1) Na ožjih vodovarstvenih območjih za zajetja Bozovice –
Zadobje, Bukovščica (pod Laškim vrhom), Bukovščica (Strmica), Čabrače, Delnice
– Voglč, Drče – Kopačnica, Gabrk (Pri debeli jelki), Gabrovo – Nunsko (1) in
Gabrovo – Nunsko (2), Hotovlja spodaj (pod skalo), Hotovlja (pod slapom),
Hotovlja spodaj (vrtina), Hotovlja zgoraj (vrtine) in Hotovlja zgoraj
(zajetje), Knape (Tavčarjev studenec) in Križna gora (Kminc), Milostovka,
Jezerc – Slajka, Koritar in Koritar sp., Lom Mlake, Lovrenc glavno in Lovrenc
levo, Lučine I – Goli vrh in Lučine II – Goli vrh, Platiševa grapa, Podosojnica
I, Podosojnica II in Podosojnica III, Prelesje, Robidno Brdo I in Robidno Brdo
II, Ševlje (Čerence – spodnje) in Ševlje (Čerence – zgornje), Vešter (1) in
Vešter (2), Virško (Viršk), Visoko (V-1), Visoko (V-2), Visoko (V-3) in Visoko
(V-4) so dovoljene novogradnje stavb, ki so razvrščene med enostanovanjske
(razred 1110) in dvostanovanjske stavbe (razred 1121), ter se izda vodno
soglasje oziroma pozitivno mnenje, če so izpolnjene zahteve iz 1., 3., 4., 7.,
8. in 9. točke 9. člena te uredbe.
(2) Na ožjih vodovarstvenih območjih za zajetja Bozovice –
Zadobje, Bukovščica (pod Laškim vrhom), Bukovščica (Strmica), Čabrače, Delnice
– Voglč, Drče – Kopačnica, Gabrk (Pri debeli jelki), Gabrovo – Nunsko (1) in
Gabrovo – Nunsko (2), Hotovlja spodaj (pod skalo), Hotovlja (pod slapom),
Hotovlja spodaj (vrtina), Hotovlja zgoraj (vrtine) in Hotovlja zgoraj
(zajetje), Knape (Tavčarjev studenec) in Križna gora (Kminc), Milostovka,
Jezerc – Slajka, Koritar in Koritar sp., Lom Mlake, Lovrenc glavno in Lovrenc
levo, Lučine I – Goli vrh in Lučine II – Goli vrh, Platiševa grapa, Podosojnica
I, Podosojnica II in Podosojnica III, Prelesje, Robidno Brdo I in Robidno Brdo
II, Ševlje (Čerence – spodnje) in Ševlje (Čerence – zgornje), Vešter (1) in
Vešter (2), Virško (Viršk), Visoko (V-1), Visoko (V-2), Visoko (V-3) in Visoko
(V-4) so dovoljene novogradnje nestanovanjskih stavb in se izda vodno soglasje
oziroma pozitivno mnenje, če so poleg zahtev iz 1., 3., 4., 7., 8. in 9. točke
9. člena te uredbe izpolnjene tudi naslednje zahteve:
1.     
gre za novogradnjo stavb, ki pomenijo izkoristek prostih ali nezadostno
izkoriščenih stavbnih zemljišč, določenih s prostorskimi akti občine Škofja
Loka ali občine Gorenja vas - Poljane pred uveljavitvijo te uredbe, in
2.     
 gre za novogradnjo nestanovanjskih stavb, ki so razvrščene med:
- 
gostilne, restavracije in točilnice (podrazred 12112) in druge gostinske
stavbe za kratkotrajno nastanitev (podrazred 12120),
- 
druge poslovne stavbe (podrazred 12203),
- 
trgovske stavbe (podrazred 12301) do največ 100 m2 bruto
tlorisne površine,
- 
stavbe za storitvene dejavnosti (podrazred 12304) do največ 200 m2
bruto tlorisne površine, razen kemičnih čistilnic, pralnic in avtopralnic ter
avtomehaničnih delavnic, ali
- 
druge stavbe, ki niso uvrščene drugje (podrazred 12740), če gre za
gasilski dom.
(3) Na ožjih vodovarstvenih območjih za zajetja Bozovice –
Zadobje, Bukovščica (pod Laškim vrhom), Bukovščica (Strmica), Čabrače, Delnice
– Voglč, Drče – Kopačnica, Gabrk (Pri debeli jelki), Gabrovo – Nunsko (1) in
Gabrovo – Nunsko (2), Hotovlja spodaj (pod skalo), Hotovlja (pod slapom),
Hotovlja spodaj (vrtina), Hotovlja zgoraj (vrtine) in Hotovlja zgoraj
(zajetje), Knape (Tavčarjev studenec) in Križna gora (Kminc), Milostovka,
Jezerc – Slajka, Koritar in Koritar sp., Lom Mlake, Lovrenc glavno in Lovrenc
levo, Lučine I – Goli vrh in Lučine II – Goli vrh, Platiševa grapa, Podosojnica
I, Podosojnica II in Podosojnica III, Prelesje, Robidno Brdo I in Robidno Brdo
II, Ševlje (Čerence – spodnje) in Ševlje (Čerence – zgornje), Vešter (1) in
Vešter (2), Virško (Viršk), Visoko (V-1), Visoko (V-2), Visoko (V-3) in Visoko
(V-4) so dovoljene novogradnje nestanovanjskih stavb in se izda vodno soglasje
oziroma pozitivno mnenje, če so poleg zahtev iz 2., 3., 4., 7., 8. in 9. točke
9. člena te uredbe izpolnjene tudi naslednje zahteve:
1.     
gre za novogradnjo stavb, ki pomenijo izkoristek prostih ali nezadostno
izkoriščenih stavbnih zemljišč, določenih s prostorskimi akti občine Škofja
Loka ali občine Gorenja vas - Poljane pred uveljavitvijo te uredbe,
2.     
gre za novogradnjo stavb, ki so razvrščene med industrijske stavbe
(podrazred 12510) do največ 200 m2 bruto tlorisne površine, razen
stavb za obdelavo in predelavo odpadkov,
3.     
gre za novogradnjo stavb, ki so razvrščene med rezervoarje, silose in
skladiščne stavbe (podrazred 12520), če gre za skladiščne stavbe ali pokrite
skladiščne površine do največ 100 m2 bruto tlorisne površine, razen
rezervoarjev, silosov in skladiščnih stavb za:
- 
radioaktivne snovi,
- 
nevarne in nenevarne odpadke,
- 
nafto s prostornino nad 5 m3 in
- 
druge nevarne snovi, ki bi lahko povzročile tako onesnaženje podzemne
vode, da bi to vplivalo na spremembo lastnosti ali skladnost in zdravstveno
ustreznost pitne vode v skladu s predpisi, ki urejajo pitno vodo, in
4.     
je zagotovljeno, da so zunanje površine, na katerih se izvajajo te
dejavnosti, neprepustne in se padavinska odpadna voda iz teh površin zbira in
odvaja v skladu s predpisi, ki urejajo emisijo snovi ali toplote pri odvajanju
odpadnih voda.
(4) Na ožjih vodovarstvenih območjih za zajetja Bozovice –
Zadobje, Bukovščica (pod Laškim vrhom), Bukovščica (Strmica), Čabrače, Delnice
– Voglč, Drče – Kopačnica, Gabrk (Pri debeli jelki), Gabrovo – Nunsko (1) in
Gabrovo – Nunsko (2), Hotovlja spodaj (pod skalo), Hotovlja (pod slapom),
Hotovlja spodaj (vrtina), Hotovlja zgoraj (vrtine) in Hotovlja zgoraj
(zajetje), Knape (Tavčarjev studenec) in Križna gora (Kminc), Milostovka,
Jezerc – Slajka, Koritar in Koritar sp., Lom Mlake, Lovrenc glavno in Lovrenc
levo, Lučine I – Goli vrh in Lučine II – Goli vrh, Platiševa grapa, Podosojnica
I, Podosojnica II in Podosojnica III, Prelesje, Robidno Brdo I in Robidno Brdo
II, Ševlje (Čerence – spodnje) in Ševlje (Čerence – zgornje), Vešter (1) in
Vešter (2), Virško (Viršk), Visoko (V-1), Visoko (V-2), Visoko (V-3) in Visoko
(V-4) so dovoljene novogradnje nestanovanjskih kmetijskih stavb in
nestanovanjskih stavb za izvajanje dopolnilnih dejavnosti na kmetiji v skladu z
zahtevami iz 16. člena te uredbe, če gre za novogradnjo, ki pomeni izkoristek
prostih ali nezadostno izkoriščenih stavbnih zemljišč, določenih s prostorskimi
akti občine Škofja Loka ali občine Gorenja vas - Poljane pred uveljavitvijo te
uredbe.
20. člen
(zajetja Hotovlja spodaj (pod skalo), Hotovlja (pod slapom),
Hotovlja spodaj (vrtina), Hotovlja zgoraj (vrtine) in Hotovlja zgoraj (zajetje)
ter Gabrovo – Nunsko (1) in Gabrovo – Nunsko (2))
Na ožjih vodovarstvenih območjih za zajetja Hotovlja spodaj
(pod skalo), Hotovlja (pod slapom), Hotovlja spodaj (vrtina), Hotovlja zgoraj
(vrtine) in Hotovlja zgoraj (zajetje) ter Gabrovo – Nunsko (1) in Gabrovo –
Nunsko (2) so dovoljene novogradnje nestanovanjskih stavb za izvajanje
lesno-predelovalne dejavnosti, ki se je izvajala na tem območju pred
uveljavitvijo te uredbe, in se izda vodno soglasje oziroma pozitivno mnenje, če
so poleg zahtev iz 2., 3., 4., 7., 8. in 9. točke 9. člena te uredbe izpolnjene
tudi naslednje zahteve:
1.     
gre za novogradnjo nestanovanjskih stavb, katerih skupni obseg ne
presega 250 m2 bruto tlorisne površine, in
2.     
je zagotovljeno, da so zunanje površine, na katerih se izvaja ta
dejavnost, neprepustne in se padavinska odpadna voda iz teh površin zbira in
odvaja v skladu s predpisi, ki urejajo emisijo snovi ali toplote pri odvajanju
odpadnih voda.
21. člen
(zajetja Visoko (V-1), Visoko (V-2), Visoko (V-3) in Visoko
(V-4) ter Zapreval)
(1) Na ožjem vodovarstvenem območju za zajetja Visoko (V-1),
Visoko (V-2), Visoko (V-3) in Visoko (V-4) so dovoljeni drugi gradbeni posegi
in novogradnja objektov, ki so razvrščeni med objekte za pridobivanje in
izkoriščanje mineralnih surovin (podrazred 23010), in se izda vodno soglasje
oziroma pozitivno mnenje, če so izpolnjene zahteve iz 1., 3., 4., 6., 7. in 8.
točke 9. člena te uredbe in če gre za posege in novogradnje za izvajanje
sanacije s sočasnim izkoriščanjem mineralnih surovin v obsegu, dovoljenim s
koncesijskim aktom.
(2) Na severovzhodnem delu ožjega vodovarstvenega območja za
zajetje Zapreval so dovoljeni drugi gradbeni posegi za potrebe smučišča in
novogradnja stavb žičniških naprav in žičniških naprav, namenjenih delovanju
smučišča, in je za take posege oziroma gradnjo izdano vodno soglasje oziroma
pozitivno mnenje, če so izpolnjene zahteve iz 1., 3., 4., 5. in 7. točke 9.
člena te uredbe.
22. člen
(zajetje Sorško polje)
Na ožjem vodovarstvenem območju za zajetje Sorško polje so
dovoljene novogradnje nestanovanjskih stavb in se izda vodno soglasje oziroma
pozitivno mnenje, če so poleg zahtev iz 2., 3., 4., 7., 8. in 9. točke 9. člena
te uredbe izpolnjene tudi naslednje zahteve:
1.     
gre za novogradnjo objektov na prostih ali nezadostno izkoriščenih
stavbnih zemljiščih, določenih s prostorskim aktom občine Škofja Loka pred
uveljavitvijo te uredbe,
2.     
gre za novogradnjo stavb, ki so razvrščene med gostilne, restavracije
ali točilnice (podrazred 12112),
3.     
gre za novogradnjo stavb, ki so razvrščene med industrijske stavbe
(podrazred 12510), razen stavb za obdelavo in predelavo odpadkov,
4.     
gre za novogradnjo stavb, ki so razvrščene med rezervoarje, silose in
skladiščne stavbe (podrazred 12520), razen rezervoarjev, silosov in skladiščnih
stavb za:
- 
radioaktivne snovi,
- 
nevarne in nenevarne odpadke,
- 
nafto s prostornino nad 5 m3 in
- 
druge nevarne snovi, ki bi lahko povzročile tako onesnaženje podzemne
vode, da bi to vplivalo na spremembo lastnosti ali skladnost in zdravstveno
ustreznost pitne vode v skladu s predpisi, ki urejajo pitno vodo, in
5.     
je zagotovljeno, da so zunanje površine, na katerih se izvajajo te
dejavnosti, neprepustne in se padavinska odpadna voda iz teh površin zbira in
odvaja v skladu s predpisi, ki urejajo emisijo snovi ali toplote pri odvajanju
odpadnih voda.
(2) Na ožjem vodovarstvenem območju za zajetje Sorško polje
je dovoljena novogradnja povezovalne ceste Trate – Meja, ki je razvrščena med
ceste (skupina 211), in se izda vodno soglasje oziroma pozitivno mnenje, če je
poleg zahtev iz 2., 3., 4., 5., 6., 7. in 8. točke 9. člena te uredbe
zagotovljeno, da se padavinska odpadna voda z javne ceste odvaja v skladu s
predpisi, ki urejajo emisijo snovi ali toplote pri odvajanju odpadnih voda v
vode in javno kanalizacijo, in predpisi, ki urejajo emisijo snovi pri odvajanju
padavinske vode z javnih cest.
4. Ukrepi, prepovedi in omejitve za gradnjo na širših vodovarstvenih
območjih za posamezna zajetja
23. člen
(zajetja Bozovice – Zadobje, Čabrače, Hotovlja spodaj (pod
skalo), Hotovlja (pod slapom), Hotovlja spodaj (vrtina), Hotovlja zgoraj
(vrtine) in Hotovlja zgoraj (zajetje), Jelovica I in Jelovica II, Koritar in Koritar
sp., Milostovka, Obrše Z1 in Obrše (zgornje) Z2, Pevno (1), Pevno (2), Pevno
(3), Pevno (4), Platiševa grapa, Podosojnica I, Podosojnica II in Podosojnica
III, Studenci, Špehovše – Za lazom, Ševlje (Čerence – spodnje) in Ševlje
(Čerence – zgornje), Ševlje (Jablanca – spodnje) in Ševlje (Jablanca –
zgornje), Trebija – spodaj, TRVP–1/07 (Trebija), TRVČ–2/13 (Trebija) in
TRVČ–3/13 (Trebija), Virško (Viršk) ter Visoko (V-1), Visoko (V-2), Visoko
(V-3) in Visoko (V-4))
(1) Na širših vodovarstvenih območjih za zajetja Bozovice –
Zadobje, Čabrače, Hotovlja spodaj (pod skalo), Hotovlja (pod slapom), Hotovlja
spodaj (vrtina), Hotovlja zgoraj (vrtine) in Hotovlja zgoraj (zajetje),
Jelovica I in Jelovica II, Koritar in Koritar sp., Milostovka, Obrše Z1 in Obrše
(zgornje) Z2, Pevno (1), Pevno (2), Pevno (3), Pevno (4), Platiševa grapa,
Podosojnica I, Podosojnica II in Podosojnica III, Studenci, Špehovše – Za
lazom, Ševlje (Čerence – spodnje) in Ševlje (Čerence – zgornje), Ševlje
(Jablanca – spodnje) in Ševlje (Jablanca – zgornje), Trebija – spodaj,
TRVP–1/07 (Trebija), TRVČ–2/13 (Trebija) in TRVČ–3/13 (Trebija), Virško (Viršk)
ter Visoko (V-1), Visoko (V-2), Visoko (V-3) in Visoko (V-4) so dovoljene
novogradnje, ki so razvrščene med enostanovanjske (razred 1110) in
dvostanovanjske stavbe (razred 1121) in se izda vodno soglasje oziroma
pozitivno mnenje, če so izpolnjene zahteve iz 1., 4., 7. in 9. točke 9. člena
te uredbe.
(2) Na širših vodovarstvenih območjih za zajetja Bozovice –
Zadobje, Čabrače, Hotovlja spodaj (pod skalo), Hotovlja (pod slapom), Hotovlja
spodaj (vrtina), Hotovlja zgoraj (vrtine) in Hotovlja zgoraj (zajetje),
Jelovica I in Jelovica II, Koritar in Koritar sp., Milostovka, Obrše Z1 in
Obrše (zgornje) Z2, Pevno (1), Pevno (2), Pevno (3), Pevno (4), Platiševa
grapa, Podosojnica I, Podosojnica II in Podosojnica III, Studenci, Špehovše –
Za lazom, Ševlje (Čerence – spodnje) in Ševlje (Čerence – zgornje), Ševlje
(Jablanca – spodnje) in Ševlje (Jablanca – zgornje), Trebija – spodaj,
TRVP–1/07 (Trebija), TRVČ–2/13 (Trebija) in TRVČ–3/13 (Trebija), Virško (Viršk)
ter Visoko (V-1), Visoko (V-2), Visoko (V-3) in Visoko (V-4) so dovoljene
novogradnje nestanovanjskih stavb ter se izda vodno soglasje oziroma pozitivno
mnenje, če so poleg zahtev iz 2., 3., 4., 5., 7., 8. in 9. točke 9. člena te
uredbe izpolnjene tudi naslednje zahteve:
1.     
gre za gradnjo nestanovanjskih stavb, ki so razvrščene med industrijske
stavbe (podrazred 12510), razen stavb za obdelavo in predelavo odpadkov,
2.     
gre za gradnjo nestanovanjskih stavb, ki so razvrščene med rezervoarje,
silose in skladiščne stavbe (podrazred 12520), razen rezervoarjev, silosov in
skladiščnih stavb za:
- 
radioaktivne snovi,
- 
nevarne in nenevarne odpadke,
- 
nafto s prostornino nad 5 m3 in
- 
druge nevarne snovi, ki bi lahko povzročile tako onesnaženje podzemne
vode, da bi to vplivalo na spremembo lastnosti ali skladnost in zdravstveno
ustreznost pitne vode v skladu s predpisi, ki urejajo pitno vodo, ali
3.     
gre za gradnjo nestanovanjskih stavb, ki so razvrščene med elektrarne in
energetske objekte (podrazred 23020), če so to hidroelektrarne do 1 MW, vetrne
ali sončne elektrarne ali energetski objekti na biomaso.
(3) Na širših vodovarstvenih območjih za zajetja Bozovice –
Zadobje, Čabrače, Hotovlja spodaj (pod skalo), Hotovlja (pod slapom), Hotovlja
spodaj (vrtina), Hotovlja zgoraj (vrtine) in Hotovlja zgoraj (zajetje),
Jelovica I in Jelovica II, Koritar in Koritar sp., Milostovka, Obrše Z1 in
Obrše (zgornje) Z2, Pevno (1), Pevno (2), Pevno (3), Pevno (4), Platiševa
grapa, Podosojnica I, Podosojnica II in Podosojnica III, Studenci, Špehovše –
Za lazom, Ševlje (Čerence – spodnje) in Ševlje (Čerence – zgornje), Ševlje
(Jablanca – spodnje) in Ševlje (Jablanca – zgornje), Trebija – spodaj,
TRVP–1/07 (Trebija), TRVČ–2/13 (Trebija) in TRVČ–3/13 (Trebija), Virško (Viršk)
ter Visoko (V-1), Visoko (V-2), Visoko (V-3) in Visoko (V-4) so dovoljene
novogradnje nestanovanjskih kmetijskih stavb in nestanovanjskih stavb za
izvajanje dopolnilnih dejavnosti na kmetiji, če so izpolnjene zahteve iz 16.
člena te uredbe.
(4) Na širših vodovarstvenih območjih za zajetja Čabrače,
Hotovlja spodaj (pod skalo), Hotovlja (pod slapom), Hotovlja spodaj (vrtina),
Hotovlja zgoraj (vrtine) in Hotovlja zgoraj (zajetje), Jelovica I in Jelovica
II, Koritar in Koritar sp., Milostovka ter Visoko (V-1), Visoko (V-2), Visoko
(V-3) in Visoko (V-4) so dovoljene novogradnje drugih gradbenih inženirskih
objektov, ki so razvrščeni med obrambne objekte (podrazred 24201), in se izda
vodno soglasje oziroma pozitivno mnenje, če se ugotovi, da so izpolnjene
zahteve iz 1., 3., 4., 5., 6., 7., 8. in 9. točke 9. člena te uredbe.
24. člen
(zajetje Sorško polje)
(1) Na širšem vodovarstvenem območju za zajetje Sorško polje
so dovoljene novogradnje, ki so razvrščene med stanovanjske stavbe (oddelek 11),
in se izda vodno soglasje oziroma pozitivno mnenje, če so pri novogradnji teh
stavb izpolnjene zahteve iz 1., 4., 6., 7. in 9. točke 9. člena te uredbe.
(2) Na širšem vodovarstvenem območju za zajetje Sorško polje
so dovoljene novogradnje nestanovanjskih kmetijskih stavb in nestanovanjskih
stavb za izvajanje dopolnilnih dejavnosti na kmetiji, če so pri novogradnji teh
stavb izpolnjene zahteve iz 16. člena te uredbe.
(3) Na širšem vodovarstvenem območju za zajetje Sorško polje
so dovoljene novogradnje in se izda vodno soglasje oziroma pozitivno mnenje, če
so pri novogradnji teh stavb izpolnjene zahteve iz 1., 4., 5., 6., 7. in 9.
točke 9. člena te uredbe in gre za novogradnjo nestanovanjskih stavb, ki so
razvrščene med:
-       
gostinske stavbe (skupina 121),
-       
poslovne in upravne stavbe (razred 1220),
-       
trgovske stavbe (podrazred 12301), sejemske dvorane in razstavišča
(podrazred 12302) ter stavbe za storitvene dejavnosti (podrazred 12304),
-       
stavbe za promet in stavbe za izvajanje komunikacij (skupina 124),
-       
stavbe splošnega družbenega pomena (skupina 126),
-       
obredne stavbe (razred 1272),
-       
kulturno dediščino, ki se ne uporablja za druge namene (razred 1273),
-       
druge stavbe, ki niso uvrščene drugje (razred 1274), ali
-       
elektrarne in energetske objekte (podrazred 23020), če so to vetrne ali
sončne elektrarne.
(4) Na širšem vodovarstvenem območju za zajetje Sorško polje
so dovoljene novogradnje nestanovanjskih stavb, če so poleg zahtev iz 2., 3.,
4., 5., 6., 7., 8. in 9. točke 9. člena te uredbe izpolnjene tudi naslednje
zahteve:
1.     
gre za gradnjo nestanovanjskih stavb, ki so razvrščene med industrijske
stavbe (podrazred 12510), razen stavb za obdelavo in predelavo odpadkov, ali
2.     
gre za gradnjo nestanovanjskih stavb, ki so razvrščene med rezervoarje,
silose in skladiščne stavbe (podrazred 12520), razen rezervoarjev, silosov in
skladiščnih stavb za:
- 
radioaktivne snovi,
- 
nevarne in nenevarne odpadke,
- 
nafto s prostornino nad 5 m3 in
- 
druge nevarne snovi, ki bi lahko povzročile tako onesnaženje podzemne
vode, da bi to vplivalo na spremembo lastnosti ali skladnost in zdravstveno
ustreznost pitne vode v skladu s predpisi, ki urejajo pitno vodo.
(5) Na širšem vodovarstvenem območju za zajetje Sorško polje
je dovoljena novogradnja povezovalne ceste Trate – Meja, ki je razvrščena med
ceste (skupina 211), in se izda vodno soglasje oziroma pozitivno mnenje, če je
poleg zahtev iz 2., 3., 4., 5., 6., 7. in 8. točke 9. člena te uredbe
zagotovljeno, da se padavinska odpadna voda z javne ceste odvaja v skladu s
predpisi, ki urejajo emisijo snovi ali toplote pri odvajanju odpadnih voda v
vode in javno kanalizacijo, in predpisi, ki urejajo emisijo snovi pri odvajanju
padavinske vode z javnih cest.
(6) Na širšem vodovarstvenem območju za zajetje Sorško polje
so dovoljene novogradnje gradbenih inženirskih objektov in se izda vodno
soglasje oziroma pozitivno mnenje, če so poleg zahtev iz 1., 3., 4., 5., 6., 7.
in 8. točke 9. člena te uredbe izpolnjene tudi naslednje zahteve:
1.     
gre za objekte, ki so razvrščeni med:
- 
ceste (skupina 211),
- 
železniške proge (skupina 212),
- 
daljinske (prenosne) plinovode z merilno-regulacijskimi postajami
(podrazred 22110),
- 
daljinske (prenosne) elektroenergetske vode (podrazred 22140), in
2.     
je zagotovljeno, da se pri cestah padavinska odpadna voda odvaja v
skladu s predpisi, ki urejajo emisijo snovi ali toplote pri odvajanju odpadnih
voda v vode in javno kanalizacijo, in predpisi, ki urejajo emisijo snovi pri
odvajanju padavinske vode z javnih cest.
V. PREPOVEDI V ZVEZI Z RAVNANJEM Z ZEMLJIŠČI IN GOZDOM
25. člen
(prepovedi, omejitve in ukrepi na kmetijskih zemljiščih na
notranjih območjih)
(1) Na notranjih območjih je na kmetijskih zemljiščih
prepovedano:
1.     
gnojiti brez gnojilnega načrta;
2.     
skladiščiti organska gnojila neposredno na tleh, razen začasnega
odlaganja uležanega hlevskega gnoja v skladu s predpisom, ki ureja varstvo voda
pred onesnaževanjem z nitrati iz kmetijskih virov, pri čemer se uležani hlevski
gnoj ne sme odložiti na razdalji, ki je krajša od 100 m od območja zajetja;
3.     
gnojiti z vsebino pretočnih in nepretočnih greznic ter malih komunalnih
čistilnih naprav z zmogljivostjo do 50 populacijskih enot (v nadaljnjem
besedilu: PE), razen če gre za vsebino, ki nastaja na kmetijskem gospodarstvu
in so pred uporabo te vsebine za gnojilo na kmetijskih zemljiščih tega
kmetijskega gospodarstva izpolnjene zahteve iz predpisa, ki ureja uporabo blata
iz komunalnih čistilnih naprav v kmetijstvu;
4.     
gnojiti s kompostom 2. kakovostnega razreda iz predpisa, ki ureja
predelavo biološko razgradljivih odpadkov in uporabo komposta ali digestata;
5.     
gnojiti z digestatom (pregnitim blatom) 2. kakovostnega razreda iz
predpisa, ki ureja predelavo biološko razgradljivih odpadkov in uporabo
komposta ali digestata;
6.     
vnašati zemeljski izkop, ki je pripeljan od drugod, umetno pripravljeno
zemljino ali polnilo iz prepisa, ki ureja obremenjevanje tal z vnašanjem
odpadkov, če gre za vnos na kmetijska zemljišča na najožjih in ožjih
vodovarstvenih območjih.
(2) Gnojilni načrt iz 1. točke prejšnjega odstavka mora biti
izdelan v pisni obliki in biti ob inšpekcijskem nadzoru na vpogled pristojnemu
inšpektorju, če to zahteva. Vsebovati mora vsaj podatke o vrsti in količini
uporabljenega mineralnega oziroma organskega gnojila za posamezno kmetijsko
rastlino ter čas gnojenja. Gnojilni načrt se izdela v skladu s priporočili iz
Smernic za strokovno utemeljeno gnojenje, ki so objavljene na osrednjem
spletnem mestu državne uprave. Za analizo tal za gnojilni načrt se lahko
odvzame en povprečni vzorec tal za več parcel skupaj, če gre za enako rabo in
enake talne lastnosti na teh parcelah.
26. člen
(prepovedi, omejitve in ukrepi na kmetijskih zemljiščih na
najožjih vodovarstvenih območjih)
(1) Na najožjih vodovarstvenih območjih je na kmetijskih
zemljiščih poleg prepovedi iz prvega odstavka prejšnjega člena prepovedano
tudi:
-       
gnojiti z gnojnico in gnojevko,
-       
gnojiti z vsebino pretočnih in nepretočnih greznic ter malih komunalnih
čistilnih naprav z zmogljivostjo do 50 PE, ki nastaja na kmetijskem
gospodarstvu, tudi če so pred uporabo te vsebine za gnojilo na kmetijskih
zemljiščih tega kmetijskega gospodarstva izpolnjene zahteve iz predpisa, ki
ureja uporabo blata iz komunalnih čistilnih naprav v kmetijstvu,
-       
gnojiti z digestatom (pregnitim blatom) 1. kakovostnega razreda,
vključno z digestatom (pregnitim blatom) 1. kakovostnega razreda, ki je
proizvod iz predpisa, ki ureja predelavo biološko razgradljivih odpadkov in
uporabo komposta ali digestata, in
-       
preoravati trajno travinje, razen travinja (trave, detelje,
deteljno-travne mešanice in travno-deteljne mešanice), ki je vključeno v
kolobar.
(2) Na najožjih vodovarstvenih območjih pri gnojenju z
uležanim hlevskim gnojem letni vnos dušika iz uležanega hlevskega gnoja na
posamezno enoto rabe kmetijskih zemljišč znotraj najožjih vodovarstvenih
območij ne sme presegati 140 kg N/ha.
(3) Na najožjih vodovarstvenih območjih se mineralna gnojila,
ki vsebujejo dušik, lahko uporabljajo, če so pri izdelavi gnojilnega načrta in
gnojenju z mineralnimi gnojili upoštevane naslednje zahteve:
1.     
za okopavine največja dovoljena količina dušika pri začetnem gnojenju
pred setvijo ne sme presegati 30 kg N/ha;
2.     
največji enkratni odmerek dušika za dognojevanje okopavin ne sme
presegati 80 kg N/ha. Dognojevanje okopavin se izvede na podlagi hitrega
talnega nitratnega testa, ki se opravi enkrat za eno vrsto okopavine v
posamezni rastni sezoni. Preskus in vrednotenje rezultatov preskusa se izvedeta
v skladu s smernicami iz drugega odstavka prejšnjega člena;
3.     
za žita enkratni vnos dušika z dognojevanjem ne sme presegati 60 kg
N/ha. Jeseni je pred setvijo ozimnih vrst žita vnos dušika v tla z mineralnimi
gnojili prepovedan;
4.     
za trajno travinje največja dovoljena količina dušika ne sme presegati
50 kg N/ha za vsako košnjo;
5.     
za trajne nasade enkratni vnos dušika z dognojevanjem ne sme presegati
60 kg N/ha;
6.     
za zelenjadnice največja dovoljena količina dušika pri začetnem gnojenju
ne sme presegati 40 kg N/ha. Enkratni vnos dušika za dognojevanje zelenjadnic
ne sme presegati 60 kg N/ha.
(4) Na najožjih vodovarstvenih območjih morajo biti kmetijska
zemljišča vse leto pokrita z zeleno odejo iz predpisa, ki ureja varstvo voda
pred onesnaževanjem z nitrati iz kmetijskih virov.
(5) Če se na kmetijskih gospodarstvih izvaja paša živine in
so ograde s pašnimi površinami tudi na najožjih vodovarstvenih območjih, se
živali v teh ogradah lahko pasejo, če so pri paši upoštevane naslednje zahteve:
-       
dokrmljevanje živali ni dovoljeno,
-       
napajanje živali in namestitev korita za rudnine (solnika) mora biti
urejeno tako, da se ga lahko premešča po pašni površini in s tem zagotovi
enakomerna porazdelitev živalskih izločkov po zemljišču,
-       
pašo je treba prekiniti, če pride na pašni površini do uničenja travne
ruše zaradi gaženja.
(6) Ne glede na prejšnji odstavek je paša na najožjem
vodovarstvenem območju za zajetje Bukovščica (Strmica) prepovedana.
(7) Ne glede na četrto alinejo prvega odstavka tega člena se
na najožjem vodovarstvenem območju za zajetja Visoko (V-1), Visoko (V-2),
Visoko (V-3) in Visoko (V-4) na kmetijskih zemljiščih Debeljakove domačije
lahko preorje trajno travinje in vzpostavijo njivske površine na zemljiščih s
parc. št. 345, 346, 344 in 336/1, vse k. o. Visoko, če gre za opravljanje
kmetijske dejavnosti Debeljakove domačije ali njenega pravnega naslednika.
27. člen
(gnojenje kmetijskih zemljišč na ožjih in širših
vodovarstvenih območjih)
Na ožjih in širših vodovarstvenih območjih se kmetijska
zemljišča lahko gnojijo z mineralnimi gnojili, ki vsebujejo dušik, tako da
enkratni vnos dušika z mineralnimi gnojili pri začetnem gnojenju ne presega 60
kg N/ha, pri dognojevanju pa 80 kg N/ha.
28. člen
(zatiranje škodljivih organizmov na kmetijskih zemljiščih na
najožjih vodovarstvenih območjih)
(1) Na najožjih vodovarstvenih območjih je za zatiranje
škodljivih organizmov na kmetijskih zemljiščih prepovedana uporaba FFS, ki
vsebujejo aktivne snovi s seznama prepovedanih aktivnih snovi (v nadaljnjem
besedilu: seznam).
(2) Seznam pripravi ministrstvo, pristojno za kmetijstvo,
vsako leto najpozneje v novembru za naslednje leto na podlagi:
-       
rezultatov državnega monitoringa stanja voda za obravnavano območje iz
predhodnega leta, ki ga zagotavlja Agencija Republike Slovenije za okolje,
-       
rezultatov monitoringa pitne vode za obravnavano območje iz predhodnega
leta, ki ga zagotavlja ministrstvo, pristojno za zdravje,
-       
preveritve vseh FFS, registriranih v Republiki Sloveniji,
-       
preveritve seznama onesnaževal, nevarnih za podzemno vodo, za katera je
treba preprečiti vnos v podzemno vodo, iz predpisa, ki ureja emisijo snovi in
toplote pri odvajanju odpadnih voda v vode in javno kanalizacijo,
-       
preveritve seznama prednostnih nevarnih snovi iz predpisa, ki ureja
stanje površinskih voda,
-       
podatkov o možnem spiranju aktivnih snovi v podzemno vodo, pridobljenih
ob registraciji FFS, in
-       
podatkov iz ocenjevanja aktivnih snovi na ravni Evropske unije.
(3) Seznam je objavljen na osrednjem spletnem mestu državne
uprave.
(4) Če seznam ni izdelan v roku iz drugega odstavka tega
člena, se do njegove objave uporablja zadnji objavljeni seznam.
29. člen
(pogoji uporabe FFS, ki ne vsebujejo prepovedanih aktivnih
snovi s seznama, na najožjih vodovarstvenih območjih)
(1) Na najožjih vodovarstvenih območjih se škodljivi
organizmi lahko zatirajo s FFS, ki ne vsebujejo aktivnih snovi s seznama in
katerih uporaba je dovoljena v skladu s predpisi, ki urejajo FFS, pod
naslednjimi pogoji:
-       
uporaba FFS je dopolnilni ukrep drugim nekemijskim ukrepom varstva
rastlin (mehanski, biološki in biotehnični ukrepi),
-       
prednost ima uporaba tistih kemijskih ukrepov in FFS, ki jih je
dovoljeno uporabljati v skladu s predpisi, ki urejajo ekološko pridelavo
kmetijskih pridelkov,
-       
se med sezonami oziroma v sezoni menjavajo FFS (aktivne snovi), ko je za
posamezne škodljive organizme na voljo več razpoložljivih in po učinkovitosti
primerljivih FFS, in
-       
se uporaba FFS izvaja na kmetijskih zemljiščih po setvi in vzniku
kmetijskih rastlin in plevela oziroma po presajanju kmetijskih rastlin in
vzniku plevela.
(2) Ne glede na četrto alinejo prejšnjega odstavka je uporaba
FFS, ki ne vsebujejo aktivnih snovi s seznama in katerih uporaba je dovoljena v
skladu s predpisi, ki urejajo FFS, na najožjih vodovarstvenih območjih na
kmetijskih zemljiščih brez zelene odeje po setvi pred vznikom kmetijskih
rastlin in plevela oziroma pred presajanjem kmetijskih rastlin in vznikov
plevela dovoljena, če gre za gojenje vrtnin, za katere ni na voljo FFS za
uporabo po vzniku kmetijskih rastlin oziroma presajanju in hkrati iz ocene
tveganja glede onesnaževanja podzemne vode v postopku registracije FFS izhaja,
da je tveganje za onesnaženje vode s tem FFS sprejemljivo.
30. člen
(zatiranje škodljivih organizmov na kmetijskih zemljiščih na
ožjih in širših vodovarstvenih območjih)
Na ožjih in širših vodovarstvenih območjih se na kmetijskih
zemljiščih škodljivi organizmi lahko zatirajo z uporabo FFS v skladu s
predpisi, ki urejajo FFS.
31. člen
(prepovedi, omejitve in ukrepi na notranjih območjih na gozdnih
ter stavbnih zemljiščih)
Na notranjih območjih je na gozdnih in stavbnih zemljiščih,
vključno z objekti prometne infrastrukture, prepovedano:
1.     
gnojiti s hlevskim gnojem in mineralnimi gnojili, ki vsebujejo dušik,
razen če gre za gnojenje vrtov ob stanovanjskih stavbah;
2.     
gnojiti z gnojnico in gnojevko;
3.     
gnojiti z vsebino pretočnih in nepretočnih greznic iz predpisa, ki ureja
odvajanje in čiščenje komunalne odpadne vode;
4.     
gnojiti z blatom iz predpisa, ki ureja uporabo blata iz komunalnih
čistilnih naprav v kmetijstvu;
5.     
skladiščiti organska gnojila v nasprotju z zahtevami iz predpisa, ki
ureja varstvo voda pred onesnaževanjem z nitrati iz kmetijskih virov;
6.     
uporabljati kompost 2. kakovostnega razreda iz predpisa, ki ureja
predelavo biološko razgradljivih odpadkov in uporabo komposta ali digestata;
7.     
uporabljati digestat (pregnito blato) 1. in 2. kakovostnega razreda iz
predpisa, ki ureja predelavo biološko razgradljivih odpadkov in uporabo
komposta ali digestata;
8.     
vnašati zemeljski izkop, ki je pripeljan od drugod, umetno pripravljeno
zemljino ali polnilo iz predpisa, ki ureja obremenjevanje tal z vnašanjem
odpadkov, če gre za vnos na gozdnih in stavbnih zemljiščih na najožjih
vodovarstvenih območjih.
32. člen
(zatiranje škodljivih organizmov na nekmetijskih zemljiščih)
Na notranjih območjih je na nekmetijskih zemljiščih, vključno
z objekti prometne infrastrukture, v parkih, na otroških igriščih in drugih
javnih igriščih, zelenicah, športnih igriščih, na gradbenih inženirskih
objektih za šport, rekreacijo in prosti čas, na vodnih in priobalnih ter na
neplodnih zemljiščih zatiranje škodljivih organizmov s kemičnimi ukrepi in z
uporabo FFS prepovedano.
33. člen
(sečnja in spravilo lesa)
Na najožjih vodovarstvenih območjih je treba pred začetkom del,
ki se nanašajo na sečnjo in spravilo lesa z mehanizacijo iz gozda, o teh delih
obvestiti izvajalca javne službe.
VI. DRUGE ZAHTEVE IN OMEJITVE
34. člen
(goriva in druge nevarne snovi)
(1) Na najožjih vodovarstvenih območjih je skladiščenje
goriva in drugih nevarnih snovi prepovedano, razen če gre za oskrbo obstoječih
objektov, ali objektov, katerih gradnja je dovoljena v skladu s to uredbo, in
če so izpolnjeni pogoji iz predpisa, ki ureja skladiščenje nevarnih tekočin v
nepremičnih skladiščnih posodah, pri čemer se predpis, ki ureja skladiščenje
nevarnih tekočin v nepremičnih skladiščnih posodah, uporablja tudi za:
1.     
skladiščenje nevarnih tekočin v skladiščih z zmogljivostjo skladišča,
manjšo od 0,3 m3, kjer se nevarne tekočine skladiščijo v prekritih
in zaprtih prostorih stavbe;
2.     
skladiščenje nevarnih tekočin v skladiščnih posodah, pri čemer se
tekočine na kraju skladiščenja ne pretakajo in skladiščne posode ne polnijo ali
praznijo;
3.     
začasno skladiščenje nevarnih tekočih odpadkov v skladiščnih posodah z
zmogljivostjo skladišča, manjšo od 5 m3, ne glede na čas začasnega
skladiščenja tekočin, pri čemer se na kraju začasnega skladiščenja tekočine ne
pretakajo in skladiščne posode ne polnijo ali praznijo;
4.     
skladiščenje utekočinjenega naftnega plina.
(2) Na najožjih, ožjih in širših vodovarstvenih območjih
morajo biti talne površine na območju skladiščenja goriva in drugih nevarnih
snovi opremljene tako, da je onemogočeno uhajanje, izcejanje ali iztekanje
nevarnih tekočin neposredno v okolje ali posredno skozi iztoke v javno
kanalizacijo ali s pronicanjem v tla.
(3) Na notranjih območjih je prepovedano skladiščenje
radioaktivnih snovi.
35. člen
(parkiranje in vožnja z vozili na najožjih vodovarstvenih
območjih)
(1) Na najožjih vodovarstvenih območjih je parkiranje vozil
zunaj urejenih parkirnih površin prepovedano, razen če gre za začasno
parkiranje:
-       
lastnikov kmetijskih ali gozdnih zemljišč na ali ob njihovih parcelah
zaradi opravljanja kmetijskih ali gozdarskih del,
-       
za izvajanjem storitev in nalog javne oskrbe s pitno vodo,
-       
za opravljanje nalog policije, obrambe ter zaščite, reševanja in pomoči
ter
-       
za zajetja Visoko (V-1), Visoko (V-2), Visoko (V-3) in Visoko (V-4) v
času prireditev v sklopu Visoške domačije na travnatih površinah med obstoječim
hipodromom in Poljansko Soro in je za posamezno prireditev pridobljeno
dovoljenje pristojne upravne enote ter je vlogi za pridobitev dovoljenja
pristojne upravne enote priložena izjava izvajalca javne službe, da je
seznanjen z začasnim parkiranjem. V primeru uhajanja oziroma iztekanja goriva
oziroma drugih nevarnih snovi iz parkiranih vozil mora organizator prireditve o
tem takoj obvestiti izvajalca javne službe in zagotoviti izvedbo zaščitnih
ukrepov, s katerimi se prepreči uhajanje, izcejanje ali ponikanje v podzemno
vodo ali zajetje.
(2) Na najožjem vodovarstvenem območju za zajetja Visoko
(V-1), Visoko (V-2), Visoko (V-3) in Visoko (V-4) je po javnih cestah, javnih
poteh in nekategoriziranih cestah prepovedana vožnja z motornimi vozili, razen
za:
-       
reševalna, policijska in gasilska vozila ter vozila za civilno zaščito
in vojaška vozila Slovenske vojske,
-       
osebna vozila in vozila za opravljanje dejavnosti na Debeljakovi
domačiji;
-       
dostavna vozila do nestanovanjskih stavb iz četrtega odstavka 18. člena
te uredbe,
-       
osebna vozila in dostavna vozila za opravljanje dejavnosti Visoške
domačije do samostojnih parkirišč iz petega odstavka 18. člena te uredbe,
-       
osebna vozila v času trajanja prireditve iz četrte alineje prejšnjega
odstavka in
-       
vozila na lokalni cesti v smeri Bukovega Vrha nad Visokim na vzhodnem
delu območja, določenega s predpisom, ki ureja razglasitev Ambienta Visoške in
Debeljakove domačije na Visokem pri Poljanah za kulturni spomenik državnega
pomena.
VII. NADZOR
36. člen
(nadzor)
(1) Nadzor nad izvajanjem te uredbe opravlja inšpektorat,
pristojen za vode.
(2) Ne glede na prejšnji odstavek nadzor nad izvajanjem te
uredbe v zvezi z:
-       
ravnanjem na kmetijskih zemljiščih in v gozdu opravlja inšpektorat,
pristojen za kmetijstvo in gozdarstvo,
-       
prepovedmi in omejitvami uporabe FFS in sredstev za zaščito lesa
opravlja inšpektorat, pristojen za kmetijstvo,
-       
prepovedmi in omejitvami za novogradnjo objektov, za katere je treba
pridobiti gradbeno dovoljenje, opravlja inšpektorat, pristojen za graditev,
-       
prepovedmi in omejitvami na območju zajetja opravlja inšpektorat,
pristojen za varovanje zdravja.
VIII. KAZENSKE DOLOČBE
37. člen
(kazenske določbe)
(1) Z globo od 4000 do 41.700 eurov se za prekršek kaznuje
pravna oseba, če:
1.     
uporablja vodo v nasprotju s prepovedmi in zahtevami iz 6. člena te uredbe;
2.     
opravlja dejavnosti in ravna v nasprotju s prepovedmi in zahtevami iz 7.
člena te uredbe;
3.     
gnoji brez gnojilnega načrta iz 1. točke prvega odstavka 25. člena te
uredbe;
4.     
skladišči organska gnojila v nasprotju z 2. točko prvega odstavka 25.
člena te uredbe;
5.     
gnoji v nasprotju s 3. točko prvega odstavka 25. člena te uredbe;
6.     
gnoji s kompostom v nasprotju s 4. točko prvega odstavka 25. člena te
uredbe;
7.     
gnoji z digestatom (pregnitim blatom) v nasprotju s 5. točko prvega
odstavka 25. člena te uredbe;
8.     
vnaša zemeljski izkop, umetno pripravljene zemljine ali polnila v
nasprotju s 6. točko prvega odstavka 25. člena te uredbe;
9.     
gnoji ali preorava trajno travinje v nasprotju s prvim odstavkom 26.
člena te uredbe;
10.  
gnoji z uležanim hlevskim gnojem v nasprotju z drugim odstavkom 26.
člena te uredbe;
11.  
uporablja mineralna gnojila, ki vsebujejo dušik, v nasprotju s tretjim
odstavkom 26. člena te uredbe;
12.  
ravna v nasprotju s četrtim, petim, šestim in sedmim odstavkom 26. člena
te uredbe;
13.  
gnoji z mineralnimi gnojili, ki vsebujejo dušik, v nasprotju s 27.
členom te uredbe;
14.  
uporablja FFS v nasprotju s prvim odstavkom 28. člena te uredbe;
15.  
izvaja zatiranje škodljivih organizmov s FFS na kmetijskih zemljiščih v
nasprotju z 29. in 30. členom te uredbe;
16.  
ravna v nasprotju z 31. členom te uredbe;
17.  
zatira škodljive organizme na nekmetijskih zemljiščih v nasprotju z 32.
členom te uredbe;
18.  
skladišči goriva in druge nevarne snovi v nasprotju s 34. členom te
uredbe;
19.  
ravna v nasprotju s 35. členom te uredbe.
(2) Z globo od 2.000 do 4.000 eurov se za prekršek iz
prejšnjega odstavka kaznuje samostojni podjetnik posameznik ali posameznik, ki
samostojno opravlja dejavnost.
(3) Z globo od 600 do 2.000 eurov se kaznuje za prekršek iz
prvega odstavka tega člena tudi odgovorna oseba pravne osebe ali odgovorna
oseba samostojnega podjetnika posameznika ali odgovorna oseba posameznika, ki
samostojno opravlja dejavnost.
(4) Z globo od 400 do 1.200 eurov se kaznuje za prekršek iz
prvega odstavka tega člena posameznik.
IX. PREHODNE IN KONČNA DOLOČBA
38. člen
(izgradnja javne kanalizacije na območju industrijske cone
Laze)
Ne glede na tretji in četrti odstavek 24. člena te uredbe je
do izgradnje javne kanalizacije za odvajanje komunalne, industrijske,
padavinske odpadne vode, ki ni padavinska odpadna voda s streh, ali mešanice
odpadnih voda v skladu s predpisi, ki urejajo emisijo snovi in toplote pri
odvajanju odpadnih voda v vode in javno kanalizacijo, na območju industrijske
cone Laze v Mestni občini Kranj prepovedana novogradnja ali rekonstrukcija
nestanovanjskih stavb.
39. člen
(gnojilni načrti)
Gnojilni načrti, pripravljeni pred uveljavitvijo te uredbe,
se lahko uporabljajo kot gnojilni načrti iz drugega odstavka 25. člena te
uredbe do konca obdobja, za katero so bili pripravljeni.
40. člen
(označevanje vodovarstvenih območij)
(1) Načrt postavitve tabel za označevanje vodovarstvenih
območij v skladu s predpisom, ki ureja označevanje vodovarstvenega območja,
mora biti pripravljen najpozneje v dveh letih od uveljavitve te uredbe.
(2) Na podlagi načrta iz prejšnjega odstavka morajo biti
območja zajetij in notranja območja označena najpozneje v treh letih od
uveljavitve te uredbe.
41. člen
(ograjevanje zajetij)
Ograje okoli zajetij, določenih s to uredbo, v skladu s
predpisom, ki določa merila za določitev vodovarstvenega območja, morajo biti
nameščene v enem letu od uveljavitve te uredbe.
42. člen
(prilagoditve ravnanja na kmetijskih zemljiščih)
(1) Lastniki in drugi posestniki kmetijskih zemljišč morajo
na notranjih območjih na kmetijskih zemljiščih zagotoviti izpolnjevanje zahtev
iz 25. do 30. člena te uredbe najpozneje do 1. januarja 2023.
(2) Ne glede na prejšnji odstavek morajo lastniki in drugi
posestniki kmetijskih zemljišč na najožjih vodovarstvenih območjih za zajetja
Vešter (1) in Vešter (2) zagotoviti izpolnjevanje zahtev iz prvega do petega
odstavka 26. člena, prvega odstavka 28. člena in 29. člena te uredbe najpozneje
do 1. januarja 2030.
(3) Ne glede na prvi odstavek tega člena morajo lastniki in
drugi posestniki kmetijskih zemljišč na najožjih vodovarstvenih območjih za
zajetja Visoko (V-1), Visoko (V-2), Visoko (V-3) in Visoko (V-4) zagotoviti
izpolnjevanje zahtev iz prvega do petega odstavka 26. člena, prvega odstavka
28. člena in 29. člena te uredbe v petih letih po uveljavitvi občinskega
prostorskega akta občine Škofja Loka za to območje oziroma najpozneje do 1.
januarja 2030.
43. člen
(prilagoditve parkiranja vozil)
(1) Na najožjem vodovarstvenem območju za zajetja Visoko
(V-1), Visoko (V-2), Visoko (V-3) in Visoko (V-4) je do izgradnje parkirišča iz
petega odstavka 18. člena te uredbe oziroma najpozneje do 1. januarja 2030
dovoljeno parkiranje največ desetih vozil hkrati samo na območju, določenem za
gradnjo samostojnega parkirišča v petem odstavku 18. člena te uredbe.
(2) V primeru uhajanja oziroma iztekanja goriva oziroma
drugih nevarnih snovi iz parkiranih vozil iz prejšnjega odstavka lastnik ali
upravljavec Visoške domačije o tem takoj obvesti izvajalca javne službe in
zagotovi izvedbo zaščitnih ukrepov, s katerimi se prepreči uhajanje, izcejanje ali
ponikanje v podzemno vodo ali zajetje.
44. člen
(začeti postopki za izdajo dovoljenj)
(1) Postopki za izdajo gradbenega dovoljenja in vodnega
soglasja oziroma mnenja, začeti pred uveljavitvijo te uredbe, se končajo po
dosedanjih predpisih.
(2) Ne glede na prejšnji odstavek se postopki za izdajo
gradbenega dovoljenja in vodnega soglasja oziroma mnenja za gradnjo, ki se
nanaša na zagotavljanje komunalne opreme za odvajanje in čiščenje komunalne
odpadne vode v skladu s predpisom, ki ureja odvajanje in čiščenje komunalne
odpadne vode, začeti pred uveljavitvijo te uredbe, končajo v skladu s to
uredbo.
45. člen
(veljavna dovoljenja, informacije in soglasja)
Določbe te uredbe se ne uporabljajo za gradnje, za katere je
bilo pred uveljavitvijo te uredbe:
-       
izdano pravnomočno oziroma dokončno gradbeno dovoljenje,
-       
izdana informacija o pogojih posega v prostor, ki lahko vpliva na vodni
režim ali stanje voda v postopku za pridobitev vodnega soglasja, če ta ni
starejša od treh let, ali
-       
izdano pravnomočno oziroma dokončno vodno soglasje.
46. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-41/2020
Ljubljana, dne 12. novembra 2020
EVA 2015-2550-0079
Vlada Republike Slovenije
Janez Janša
predsednik

Priloga
1: Seznam zajetij, ki se rabijo ali so namenjena javni oskrbi s pitno vodo
Priloga
2: Seznam parcel, ki določajo meje vodovarstvenih območij 
Priloga
3: Prikaz vodovarstvenih območij z notranjimi območji in območji zajetij