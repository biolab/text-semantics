I. SPLOŠNE DOLOČBE
1. člen
(vsebina)
(1) Ta uredba ureja:
-       
vire ionizirajočega sevanja (v nadaljnjem besedilu: viri sevanja), za
katere ni treba priglasiti namere o njihovi uporabi, ter s temi viri sevanja
povezane majhne količine radioaktivnih snovi ali nizke specifične aktivnosti, s
katerimi niso presežene ravni izvzetja, in način ravnanja z viri sevanja, ki so
izvzeti iz nadzora po zakonu, ki ureja varstvo pred ionizirajočimi sevanji in
jedrsko varnost;
-       
sevalne dejavnosti, ki jih ni treba priglasiti;
-       
merila za razvrščanje posameznih del v okviru izvajanja sevalnih
dejavnosti, pri katerih se uporabljajo odprti viri sevanja;
-       
merila za določitev visokoaktivnih in nevarnih virov sevanja;
-       
merila sprejemljivosti za uporabo predmetov splošne rabe;
-       
ravni opustitve in merila za opustitev nadzora, na podlagi katerih se
lahko opusti nadzor nad radioaktivnimi snovmi;
-       
merila in pogoje za razvrstitev dejavnosti, za katere je potrebna
registracija sevalne dejavnosti;
-       
sevalne dejavnosti, za izvajanje katerih je treba pridobiti dovoljenje
za izvajanje sevalne dejavnosti;
-       
vrste virov sevanja, ki jih je treba pred uporabo le vpisati v register
virov sevanja;
-       
vrste virov sevanja, za katere je treba pred uporabo pridobiti
dovoljenje za uporabo;
-       
merila za razvrščanje objektov med sevalne objekte in manj pomembne
sevalne objekte;
-       
radioaktivne snovi, za katere veljajo ukrepi fizičnega varovanja;
-       
merila za časovno veljavnost dovoljenj za izvajanje sevalne dejavnosti,
registracije sevalne dejavnosti, uporabo vira sevanja in obratovanje sevalnega
ali jedrskega objekta ter
-       
posamezne vrednosti specifičnih aktivnosti za izvzetje ali opustitev
nadzora umetnih in naravnih radionuklidov, vrednosti za visokoaktivne vire,
vrednosti za nevarne vire ter količine jedrskih snovi za prevažanje, ki so
določene v prilogi, ki je sestavni del te uredbe.
(2) S to uredbo se v pravni red Republike Slovenije prenaša
Direktiva Sveta 2013/59/Euratom z dne 5. decembra 2013 o določitvi temeljnih
varnostnih standardov za varstvo pred nevarnostmi zaradi ionizirajočega sevanja
in o razveljavitvi direktiv 89/618/Euratom, 90/641/Euratom, 96/29/Euratom,
97/43/Euratom in 2003/122/Euratom (UL L št. 13 z dne 17. 1. 2014, str. 1),
zadnjič popravljena s Popravkom Direktive Sveta 2013/59/Euratom z dne 5.
decembra 2013 o določitvi temeljnih varnostnih standardov za varstvo pred
nevarnostmi zaradi ionizirajočega sevanja in o razveljavitvi direktiv
89/618/Euratom, 90/641/Euratom, 96/29/Euratom, 97/43/Euratom in
2003/122/Euratom (UL L št. 72 z dne 17. 3. 2016, str. 69).
2. člen
(izrazi)
V tej uredbi uporabljeni izrazi pomenijo:
1.     
hitrost doze je časovni odvod ustrezne doze (absorbirane, ekvivalentne,
efektivne, predvidene ekvivalentne, predvidene efektivne) ali njenih
ekvivalentov (okoliški, smerni, osebni) in pomeni spremembo doze v enoti časa.
Enota je Gy/s ali Sv/s;
2.     
pristojni organ je upravni organ, ki izda dovoljenje za izvajanje
sevalne dejavnosti ali registracijo sevalne dejavnosti, kot določa zakon, ki
ureja varstvo pred ionizirajočimi sevanji in jedrsko varnost;
3.     
radiotoksičnost je toksičnost zaradi ionizirajočega sevanja radionuklida
in njegovih potomcev, ki se je vgradil v človekovo telo. Radiotoksičnost je
povezana tako z radioaktivnimi lastnostmi radionuklida kot s fizikalnimi in
kemičnimi lastnostmi elementa ter njegovo presnovo v telesu ali organu, v
katerega se vgradi;
4.     
specifična aktivnost je aktivnost snovi, deljena z maso ali prostornino
snovi, enota je Bq/kg, Bq/m3 ali Bq/l;
5.     
nevarni vir sevanja je vir sevanja, ki lahko povzroči trajne poškodbe
oseb, ki bi ravnale z njim ter ob tem ne bi upoštevale ukrepov varnosti in
varovanja. Nevarni vir sevanja je določen v tabeli 5 priloge te uredbe. Za
določitev kategorije nevarnega vira sevanja se uporablja trenutna aktivnost;
6.     
zmerne količine materiala so količine materiala, ki so velikostnega reda
ene tone letno za posamezni objekt.
II. PRIGLASITEV NAMERE O IZVAJANJU SEVALNE DEJAVNOSTI IN
POGOJI ZA IZVZETJE
3. člen
(merila za izvzetje radioaktivnih snovi)
Radioaktivna snov se šteje za izvzeto in priglasitev namere
zanjo ni potrebna, če sevalna dejavnost vključuje:
-       
radioaktivne snovi, katerih celotna aktivnost posameznega umetnega
radionuklida v snovi ne presega ravni izvzetja, določene v tretjem stolpcu
tabele 3 iz priloge te uredbe, ali
-       
radioaktivne snovi, v katerih specifična aktivnost posameznega umetnega
radionuklida v snovi ne presega specifične aktivnosti, določene v tabeli 1 iz
priloge te uredbe, za naravne radionuklide pa tiste, ki je določena v tabeli 2
iz priloge te uredbe.
4. člen
(izvzetje radioaktivnih snovi glede na njihove količine)
(1) Za dejavnosti, ki vključujejo majhne količine
radioaktivnih snovi ali nizke specifične aktivnosti, primerljive z vrednostmi
za izvzetje iz tabel 1, 2 ali 3 iz priloge te uredbe, se šteje, da je dejavnost
sama po sebi varna.
(2) V dejavnostih, v katerih so količine radioaktivnih snovi
ali njihova specifična aktivnost nižje od vrednosti za izvzetje iz tabele 1, 2
in 3 iz priloge te uredbe, se šteje, da je tveganje za posameznike zaradi
izpostavljenosti sevanjem tako majhno, da ni potrebe po nadzoru pristojnega
organa.
(3) V primeru zmernih količin materiala se za namen izvzetja
za vrednosti specifičnih aktivnosti namesto vrednosti iz tabele 1 iz priloge te
uredbe uporabljajo vrednosti za specifično aktivnost iz drugega stolpca tabele
3 iz priloge te uredbe.
(4) Vrednosti iz tretjega stolpca iz tabele 3 priloge te
uredbe veljajo za celoten inventar radioaktivnih snovi, ki jih v katerem koli
trenutku poseduje oseba ali podjetje. Pristojni organ lahko te vrednosti
uporablja tudi za manjše enote ali pakete, na primer za izvzetje prevoza ali
skladiščenja izvzetih predmetov splošne rabe, če so izpolnjena splošna merila
za izvzetje iz zakona, ki ureja varstvo pred ionizirajočimi sevanji in jedrsko
varnost.
5. člen
(posebni primeri izvzetja radioaktivnih snovi)
(1) Za radionuklide, ki jih tabeli 1 in 3 iz priloge te
uredbe ne vsebujeta, pristojni organ ravni izvzetja za aktivnosti in specifične
aktivnosti določi tako, da za njihove ravni izvzetja prevzame ravni izvzetja
tistih radionuklidov iz tabel 1 in 3 iz priloge te uredbe, ki so po
radiotoksičnosti najbolj podobni tem radionuklidom.
-       
(2) Radionuklidi se po radiotoksičnosti razvrščajo v naslednje skupine:
-       
prva skupina: raven izvzetja ≤ 104 Bq;
-       
druga skupina: 104 Bq < raven izvzetja ≤ 105
Bq;
-       
tretja skupina: 105 Bq < raven izvzetja ≤ 106
Bq;
-       
četrta skupina: 106 Bq < raven izvzetja ≤ 107 Bq
in
-       
peta skupina: raven izvzetja >107 Bq.
(3) Kadar izvajanje sevalne dejavnosti vključuje materiale z
različnimi umetnimi radionuklidi, je pogoj za izvzetje izpolnjen, če za
radionuklide v radioaktivni snovi velja vsaj eden izmed naslednjih pogojev:
ali
pri čemer je:
-       
A(i) aktivnost posameznega radionuklida,
-       
IVA(i) raven izvzetja za aktivnost posameznega radionuklida,
-       
KA(i) specifična aktivnost radionuklida in 
-       
IVKA(i) raven izvzetja za specifično aktivnost posameznega radionuklida.
(4) Kadar ni mogoče drugače, se pogoj iz prejšnjega odstavka
preveri na podlagi najboljših ocen sestave zmesi radionuklidov.
(5) Vrednosti v tabeli 2 iz priloge te uredbe veljajo
posamezno za vsak radionuklid predhodnik.
6. člen
(merila sprejemljivosti za uporabo predmetov splošne rabe)
(1) Pristojni organ mora v postopku izdaje dovoljenja za uvoz
ali proizvodnjo predmetov splošne rabe, katerih predvidena uporaba lahko pomeni
novo vrsto sevalne dejavnosti, preveriti, ali:
-       
zasnova predmeta splošne rabe upravičuje njegovo predvideno uporabo;
-       
zasnova predmeta splošne rabe zagotavlja kar se da majhno
izpostavljenost:
a)   
pri normalni uporabi,
b)   
zaradi posledic napačne uporabe in
c)   
na najnižjo možno raven ob naključni izpostavljenosti;
-       
je predmet splošne rabe zasnovan tako, da izpolnjuje merila za izvzetje
iz zakona, ki ureja varstvo pred ionizirajočimi sevanji in jedrsko varnost, in
aktivnost radionuklida v predmetu splošne rabe ne presega vrednosti iz tretjega
stolpca iz tabele 3 priloge te uredbe;
-       
je že tipsko odobren in ne zahteva posebnih previdnostnih ukrepov pri
končnem odlaganju po prenehanju uporabe;
-       
je proizvod ustrezno označen in je za potrošnika pripravljena ustrezna
dokumentacija z navodili za pravilno uporabo in odlaganje po uporabi.
(2) V postopku iz prejšnjega odstavka lahko pristojni organ
določi tudi pogoje glede tehničnih in fizikalnih značilnosti predmeta splošne
rabe.
(3) Za predmete splošne rabe, ki vsebujejo radionuklid
Th-232, se uporablja vrednost izvzetja 104 Bq.
7. člen
(posebni primeri sprejemljivosti predmetov splošne rabe na
podlagi ocene varstva pred sevanji)
Če v predmetu splošne rabe aktivnost radionuklida presega
vrednosti iz tretjega stolpca iz tabele 3 priloge te uredbe, je proizvodnja ali
uvoz takih predmetov upravičena le, če iz ocene varstva pred sevanji sledi, da
posameznik iz prebivalstva med normalno uporabo ne bo prejel doze, večje od reda
velikosti 10 μSv na leto in med izrednim dogodkom večje od 1 mSv na leto, ob
predpostavki, da je verjetnost nesreče manj kot 0,01 na leto. Ocena varstva
pred sevanji se izdela v postopku ocene upravičenosti.
8. člen
(uporaba predmetov splošne rabe, ki vsebuje radionuklide in
se že uporabljajo)
Za predmete splošne rabe, ki vsebujejo dodane radionuklide in
se že uporabljajo, za njih pa nikoli ni bila narejena ocena upravičenosti po
zakonu, ki ureja varstvo pred ionizirajočimi sevanji in jedrsko varnost, mora
pristojni organ presoditi o upravičenosti njihove nadaljnje uporabe, javnost
opozoriti na morebitna tveganja, objaviti priporočene načine ravnanja s
takšnimi predmeti in prebivalcem, ki jih imajo v lasti, omogočiti njihovo
zbiranje in s tem zagotoviti varno nadaljnje ravnanje s takimi predmeti.
9. člen
(razredi dela za odprte vire sevanja)
(1) Za namen priglasitve namere in izdaje dovoljenja za
izvajanje sevalne dejavnosti z uporabo odprtega vira sevanja se dela v okviru
izvajanja teh sevalnih dejavnosti razvrstijo v tri razrede, in sicer glede na:
-       
vrsto radionuklida,
-       
maksimalno skupno aktivnost, s katero se ravna v katerem koli času, in
-       
način opravljanja dela z odprtim virom sevanja.
(2) Posamezno delo v okviru
izvajanja sevalnih dejavnosti z uporabo odprtega vira sevanja se razvrsti v
posamezni razred na podlagi vrednosti za maksimalno skupno aktivnost, s katero
se ravna v katerem koli času po naslednji tabeli:


 

Razred dela v okviru
   izvajanja sevalne dejavnosti z uporabo odprtega vira sevanja


 

III

II

I


Maksimalna skupna aktivnost (A), s katero se ravna v
  katerem koli času 

A ≤ 10-kratna raven izvzetja*

10-kratna raven izvzetja < A ≤ 10.000-kratna raven
  izvzetja*

A > 10.000-kratna raven izvzetja*


*Aktivnost iz tretjega stolpca tabele 3 iz
priloge te uredbe
(3) Omejitev maksimalne skupne aktivnosti odprtega vira
sevanja iz tabele za razvrščanje dela v okviru izvajanja sevalnih dejavnosti z
uporabo odprtega vira sevanja iz prejšnjega odstavka je treba glede na način
opravljanja dela z odprtim virom sevanja pomnožiti z naslednjimi faktorji:
-       
100-krat za shranjevanje,
-       
10-krat za zelo preprosto delo s tekočinami (npr. razredčevanje osnovnih
tekočin),
-       
1-krat za običajno delo s kemikalijami (npr. standardni kemijski
postopki),
-       
0,1-krat za kompleksno delo s tekočinami in delo s snovmi, pri katerem
delci lahko pridejo v zrak in je predpisana uporaba zaščitnih sredstev.
III. RAZVRSTITEV DEJAVNOSTI IN VIROV SEVANJA
10. člen
(merila in pogoji za razvrstitev dejavnosti, za katere je
potrebna registracija sevalne dejavnosti)
(1) Registracija je potrebna za sevalne dejavnosti, pri
katerih so izpolnjeni naslednji pogoji:
-       
delavci niso razvrščeni med poklicno izpostavljene delavce,
-       
celotno tveganje sevalne dejavnosti je majhno glede na merila v
predpisu, ki določa vsebino ocene varstva pred sevanji, in
-       
ukrepi varstva pred sevanji niso odvisni od prostora uporabe in shrambe
virov sevanja.
(2) Določbe za registracijo iz prejšnjega odstavka se ne
uporabljajo za sevalne dejavnosti v zdravstvu in veterinarstvu.
11. člen
(izvzetje na podlagi ocene varstva pred sevanji)
(1) Ne glede na prejšnji člen registracija ali dovoljenje za
izvajanje sevalne dejavnosti ni potrebno, če so aktivnosti ali specifične
aktivnosti radioaktivnih snovi iz tabel 1, 2 ali 3 iz priloge te uredbe presežene,
vendar se v postopku priglasitve dejavnosti ali vira sevanja na podlagi ocene
varstva pred sevanji ugotovi, da so izpolnjeni pogoji za izvzetje iz zakona, ki
ureja varstvo pred ionizirajočimi sevanji in jedrsko varnost, in zaradi
izvajanja sevalne dejavnosti ali uporabe vira sevanja:
-      
nobenega delavca zaradi tega ni treba obravnavati kot izpostavljenega;
-       pri
uporabi umetnih radionuklidov efektivna doza, ki naj bi jo predvidoma prejel
posameznik iz prebivalstva zaradi izvzete dejavnosti, ne bo večja od reda
velikosti 10 μSv na leto in
-       
zaradi naravnih radionuklidov, ki nastajajo zaradi izvzete dejavnosti,
in ob upoštevanju prevladujočega sevanja iz okolja iz naravnih virov sevanja
dodatna doza za posameznika iz prebivalstva ne bo večja od 1 mSv na leto. Pri
oceni doz za posameznike iz prebivalstva se upoštevajo tako poti
izpostavljenosti prek atmosferskih ali tekočinskih izpustov kot poti, ki
izhajajo iz odlaganja ali predelave trdnih ostankov.
(2) Z radioaktivnimi snovmi iz prejšnjega odstavka je treba
po prenehanju uporabe ravnati tako, kot je predvideno v oceni varstva pred
sevanji.
12. člen
(dovoljenje za izvajanje sevalne dejavnosti)
(1) Dovoljenje za izvajanje sevalne dejavnosti je treba
pridobiti za:
1.     
upravljanje in razgradnjo sevalnega ali jedrskega objekta;
2.     
namerno dodajanje radioaktivnih snovi pri proizvodnji in izdelovanju
predmetov splošne rabe ali zdravil ter uvoz ali izvoz takega predmeta ali
zdravila;
3.     
namerno dajanje radioaktivnih snovi osebam v zdravstvene namene;
4.     
namerno dajanje radioaktivnih snovi živalim za namen veterinarskega
pregleda, zdravljenja ali raziskav, če to vpliva na izpostavljenost;
5.     
uporabo rentgenskih naprav, virov sevanja in pospeševalnikov delcev,
razen elektronskih mikroskopov;
6.     
odlaganje, predelavo ali ponovno uporabo radioaktivnih snovi ali
materialov, ki vsebujejo radioaktivne snovi in izvirajo iz uporabe virov
sevanja ali izvajanja sevalnih dejavnosti po zakonu, ki ureja varstvo pred
ionizirajočimi sevanji in jedrsko varnost, za njih pa se pristojni organ ni
odločil, da se ne obravnavajo več po zakonu, ki ureja varstvo pred
ionizirajočimi sevanji in jedrsko varnost;
7.     
dejavnosti, pri katerih so značilni precejšnji plinski ali tekočinski
izpusti radioaktivnih snovi v okolje;
8.     
mešanje radioaktivnih in neradioaktivnih snovi za njihovo ponovno
uporabo ali predelavo;
9.     
prevažanje jedrskih snovi;
10.  
prevažanje radioaktivnih snovi;
11.  
opravljanje tehničnih pregledov virov sevanja;
12.  
upravljanje zračnih in vesoljskih plovil, v katerih člani letalske
posadke lahko prejmejo letne efektivne doze zaradi kozmičnega sevanja, večje od
6 mSv;
13.  
vzdrževanje, proizvodnjo, servisiranje, umerjanje ali druga podobna
dela, ki se izvajajo pri virih sevanja, če to ni vključeno v izvajanje
dejavnosti iz prejšnjih točk tega odstavka;
14.  
odstranitev (demontažo), vzdrževanje in servisiranje ionizacijskih
javljalnikov požara, pri katerem se posega v vir sevanja;
15.  
opustitev nadzora nad radioaktivno snovjo.
(2) Ne glede na prejšnji odstavek ni treba pridobiti
dovoljenja za:
1.     
dejavnost, katere izvajanja ni treba priglasiti po zakonu, ki ureja
varstvo pred ionizirajočimi sevanji in jedrsko varnost;
2.     
dejavnost, pri kateri se uporabljajo radioaktivne snovi iz 3., 4., 5. in
11. člena te uredbe;
3.     
dejavnosti, za katere je dovolj registracija iz 10. člena te uredbe;
4.     
prevažanje radioaktivnih snovi, katerih aktivnost ne presega aktivnosti
za kategorijo 2 iz tabele 5 iz priloge te uredbe;
5.     
prevažanje jedrskih snovi, katerih količina ne presega vrednosti,
določenih v tabeli 6 iz priloge te uredbe;
6.     
uporabo ionizacijskih javljalnikov požara, ki izpolnjujejo pogoje za
uporabo ionizacijskih javljalnikov požara iz predpisa, ki ureja uporabo virov
sevanja in izvajanje sevalne dejavnosti;
7.     
delo v nadzorovanem območju, ki ga izvaja zunanji izvajalec, za katerega
je odgovoren imetnik dovoljenja in ima v oceni varstva pred sevanji opredeljeno
delo v nadzorovanem območju, ki ga izvaja zunanji izvajalec.
(3) Če imetnik dovoljenja v oceni varstva pred sevanji nima
opredeljenega dela, ki ga bo izvajal zunanji izvajalec, mora izvajalec del v
nadzorovanem območju ne glede na 7. točko prejšnjega odstavka pridobiti
dovoljenje za izvajanje sevalne dejavnosti, če iz ocene varstva pred sevanji
izhaja, da bi posamezni delavci lahko prejeli efektivno dozo, ki presega mejno
dozo za posameznika iz prebivalstva.
13. člen
(opustitev nadzora)
(1) Pristojni upravni organ dovoli opustitev nadzora nad
radioaktivno snovjo, ki izvira iz dejavnosti, ki je pod nadzorom po zakonu, ki
ureja varstvo pred ionizirajočimi sevanji in jedrsko varnost, če specifična
aktivnost trdnega materiala, namenjenega za ponovno uporabo, predelavo,
običajno odlaganje ali sežiganje, ne presega vrednosti iz drugega stolpca tabel
1 ali 2 iz priloge te uredbe.
(2) Za radioaktivno snov, ki vsebuje več umetnih
radionuklidov, se dovoli opustitev nadzora nad radioaktivno snovjo, če je
izpolnjen naslednji pogoj:
,
pri čemer je KAi specifična aktivnost in
OVKAi raven specifične aktivnosti posameznega radionuklida, ki ga vsebuje
radioaktivna snov, pod katero se opusti nadzor.
(3) Za radionuklide, ki jih tabeli 1 in 2 iz priloge te
uredbe ne vsebujeta, ravni opustitve nadzora na zahtevo imetnika dovoljenja za
izvajanje sevalne dejavnosti določi pristojni organ tako, da za njihove ravni
opustitve prevzame ravni opustitve tistih radionuklidov iz tabele 1 ali 2 iz
priloge te uredbe, ki so po radiotoksičnosti najbolj podobni tem radionuklidom.
Vrednosti v tabeli 2 iz priloge te uredbe veljajo posamezno za vsak radionuklid
predhodnik v razpadni verigi in ne kot utežena vsota iz prejšnjega odstavka.
(4) Pristojni organ lahko v postopku opustitve nadzora nad
radioaktivno snovjo za posebne materiale ali materiale, ki izvirajo iz posebnih
vrst dejavnosti ali specifičnih poti izpostavljenosti, določi vrednosti, ki so
višje od tistih v tabeli 1 ali 2 iz priloge te uredbe, če so izpolnjena splošna
merila za opustitev nadzora iz zakona, ki ureja varstvo pred ionizirajočimi
sevanji in jedrsko varnost, in merila za izvzetje iz 11. člena te uredbe.
14. člen
(posebni primer opustitve)
(1) Če gre za opustitev nadzora nad materiali, ki vsebujejo
naravno prisotne radionuklide, nastale med izvajanjem dovoljenih sevalnih
dejavnosti, v katerih so se naravni radionuklidi predelovali zaradi njihovih
radioaktivnih, cepljivih ali oplodnih lastnosti, je treba ne glede na to uredbo
pri odločanju upoštevati merila za izvzetje iz druge alineje prvega odstavka
11. člena te uredbe za umetne radionuklide.
(2) Če gre za uporabo zaprtih virov sevanja, lahko pristojni
upravni organ dovoli opustitev nadzora nad njimi, če je aktivnost zaprtega vira
sevanja nižja kot aktivnost iz tretjega stolpca tabele 3 iz priloge te uredbe.
15. člen
(evidence o opustitvi)
O opustitvi nadzora nad radioaktivnimi snovmi mora izvajalec
sevalne dejavnosti ali uporabnik vira sevanja najmanj dve leti po opustitvi
nadzora voditi evidenco, ki vsebuje najmanj podatke o dnevu opustitve nadzora,
količini radioaktivnih snovi in načinu ravnanja po opustitvi nadzora nad
radioaktivnimi snovmi.
16. člen
(dovoljenje za uporabo vira sevanja in vpis vira sevanja v
register virov sevanja)
(1) Dovoljenje za uporabo vira sevanja je treba pridobiti za:
1.     
visokoaktivni vir sevanja, katerega aktivnost je določena v tabeli 4 iz
priloge te uredbe, vključno z vsebnikom, če je narejen iz osiromašenega urana;
2.     
rentgensko napravo, če je njena najvišja napetost večja od 160 kV in iz
ocene varstva pred sevanji izhaja, da je tveganje sevalne dejavnosti veliko po
predpisu, ki ureja vsebino ocene varstva pred sevanji;
3.     
pospeševalnik delcev;
4.     
odprti vir sevanja, katerega aktivnost presega raven izvzetja iz
tretjega stolpca tabele 3 iz priloge te uredbe.
(2) Ne glede na prejšnji odstavek je treba za vire sevanja,
ki se uporabljajo v zdravstvene ali veterinarske namene, pridobiti dovoljenje
za uporabo vira sevanja, razen za kalibracijske vire, katerih aktivnost ne
presega vrednosti, določenih v tabeli 4 iz priloge te uredbe.
(3) Vir sevanja, ki ga je treba pred uporabo treba le vpisati
v register virov sevanja, je vir sevanja, ki ne dosega meril iz prvega in
drugega odstavka tega člena.
(4) Ob spremembah pri viru sevanja je treba pred njegovo
ponovno uporabo znova pridobiti dovoljenje za uporabo vira sevanja ali vpisati
spremembe pri viru sevanja v register virov sevanja, če:
1.     
gre za poseg ali spremembo pri viru sevanja, ki lahko vpliva na pogoje
varstva pred sevanji, kot so določeni v oceni varstva pred sevanji;
2.     
se vir sevanja, ki se uporablja kot nepremični vir, premesti v drug
prostor istega objekta ali v drug objekt, če iz ocene varstva pred sevanji
izhaja, da prostor uporabe pomembno vpliva na ukrepe varstva pred sevanji, ali
3.     
je bila na rentgenski napravi zamenjana rentgenska cev, razen za
rentgenske naprave, za katere je proizvajalec v tehnični dokumentaciji
predvidel rutinsko menjavanje rentgenske cevi, ki jo izvede uporabnik te
naprave in je takšna menjava cevi opredeljena v oceni varstva pred sevanji.
IV. MERILA ZA RAZVRŠČANJE OBJEKTOV
17. člen
(vrste objektov)
(1) Objekt se razvrsti med sevalne objekte, če se v njem:
1.     
proizvajajo ali obdelujejo radioaktivne snovi, pri čemer je mogoče, da
bi to povzročilo čezmerno izpostavljenost posameznikov iz prebivalstva;
2.     
uporabljajo viri sevanja za obsevanje predmetov ali živil z visokimi
hitrostmi doz, ki bi pod nekaterimi nenadzorovanimi pogoji uporabe lahko
povzročile deterministične učinke na ljudeh;
3.     
uporablja pospeševalnik, ki pospešuje delce na energijo, višjo od 25
MeV.
(2) Objekt se razvrsti med manj pomembne sevalne objekte, če
se v njem uporablja:
1.     
radioterapevtska naprava;
2.     
odprti vir sevanja pri delih z odprtimi viri sevanja, ki so razvrščeni v
I. ali II. razred v skladu z 9. členom te uredbe; 
3.     
pospeševalnik, ki pospešuje delce na energijo največ 25 MeV;
4.     
eden ali več zaprtih virov sevanja, ki na razdalji enega metra brez
zaščite povzročajo hitrost doze, večjo od 1 Sv/h.
V. MERILA ZA DOBO VELJAVNOSTI DOVOLJENJ IN REGISTRACIJE
18. člen
(trajanje veljavnosti dovoljenj in registracije in vložitev
vloge za podaljšanje)
(1) Pri odločitvi o trajanju veljavnosti dovoljenja za
izvajanje sevalne dejavnosti se upoštevajo predvsem podatki iz ocene varstva
pred sevanji.
(2) Ob prvi izdaji dovoljenja za izvajanje sevalne dejavnosti
se to dovoljenje izda za največ pet let.
(3) Veljavnost registracije sevalne dejavnosti se izda za 10
let.
(4) Pri odločitvi o obdobju veljavnosti dovoljenja za uporabo
vira sevanja se upoštevajo predvsem podatki iz ocene varstva pred sevanji,
priporočena življenjska doba vira sevanja, ki jo določi proizvajalec vira
sevanja, aktivnost vira sevanja, če gre za visokoaktivni vir sevanja ali
nevarni vir sevanja, in podatki iz programa radioloških posegov, če gre za
izpostavljenost v zdravstvene namene.
(5) Pri odločitvi o obdobju obratovanja sevalnega ali
jedrskega objekta se upoštevajo predvsem podatki iz varnostnega poročila.
(6) Vloga za podaljšanje dovoljenja za izvajanje sevalne
dejavnosti ali dovoljenja za uporabo vira sevanja se lahko vloži pri pristojnem
organu, vendar ne prej kot dva meseca pred iztekom veljavnosti dovoljenja.
VI. UKREPI FIZIČNEGA VAROVANJA VIROV SEVANJA
19. člen
(fizično varovanje radioaktivnih snovi)
(1) Za nevarne vire sevanja kategorije 1, določene v tabeli 5
iz priloge te uredbe, je treba izvajati ukrepe fizičnega varovanja po
predpisih, ki urejajo fizično varovanje jedrskih objektov, jedrskih in
radioaktivnih snovi ter prevozov jedrskih snovi.
(2) Ukrepe fizičnega varovanja iz prejšnjega odstavka je
treba izvajati tudi, če so v objektu nevarni viri sevanja z različnimi
radionuklidi, katerih vsota kvocientov med aktivnostjo posameznega radionuklida
in vrednostmi, določenimi v tabeli 5 priloge te uredbe, je večja od 1.
VII. KONČNI DOLOČBI
20. člen
(prenehanje uporabe)
Z dnem uveljavitve te uredbe se preneha uporabljati Uredba o
sevalnih dejavnostih (Uradni list RS, št. 8/17 in 76/17 – ZVISJV-1).
21. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-21/2018/1
Ljubljana, dne 21. marca 2018
EVA 2017-2550-0083
Vlada Republike Slovenije
dr. Miroslav Cerar l.r.
Predsednik

Priloga:
Vrednosti aktivnosti