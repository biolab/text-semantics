1. člen
(vsebina)
Ta odredba določa obveznosti podjetij, ki se ukvarjajo z
dejavnostjo prodaje naftnih derivatov (v nadaljnjem besedilu: zavezanci), da
Ministrstvu za gospodarski razvoj in tehnologijo (v nadaljnjem besedilu:
ministrstvo), pošiljajo obvestila o spremembi cen naftnih derivatov, ki se
prodajajo na bencinskih servisih.
2. člen
(zavezanci)
Zavezanci za posredovanje podatkov ministrstvu so podjetja, ki
se ukvarjajo z dejavnostjo prodaje naftnih derivatov, ki se uporabljajo kot pogonsko
gorivo ali gorivo za ogrevanje.
3. člen
(vrste podatkov in roki za posredovanje podatkov)
(1) Zavezanci morajo vsako spremembo drobnoprodajnih cen
naftnih derivatov na vsakem bencinskem servisu v Republiki Sloveniji sporočiti
ministrstvu najpozneje eno uro pred uveljavitvijo cene na prodajnem mestu.
(2) Obveznost predložitve drobnoprodajnih cen iz prvega
odstavka se nanaša na liter naftnih proizvodov in se uporablja za:
a)    
neosvinčeni motorni bencini (NMB-95, 98 ali več oktanski motorni
bencin),
b)    
dizelsko gorivo,
c)    
ekstra lahko kurilno olje (KOEL),
d)    
avtoplin.
4. člen
(način posredovanja podatkov)
(1) Vsako spremembo drobnoprodajnih cen morajo podjetja najpozneje
eno uro pred uveljavitvijo cene na prodajnem mestu v elektronski obliki vnesti
v spletno aplikacijo na enega izmed naslednjih načinov:
-       
z uporabo vmesnika za aplikacijsko programiranje,
-       
z izpolnitvijo spletnega obrazca.
(2) Spletna aplikacija in spletni obrazec sta dostopna
na spletni strani www.goriva.si.
5. člen
(imenovanje odgovorne osebe)
Zavezanec najkasneje mesec dni pred rokom za posredovanje podatkov
ministrstvu posreduje kontaktne podatke odgovorne osebe zavezanca za
posredovanje podatkov.
6. člen
(prijava in uporaba aplikacije)
(1) Za prijavo v aplikacijo ministrstvo odgovorni osebi
zavezanca dodeli uporabniško ime in geslo.
(2) Za uporabo aplikacije ministrstvo izdela navodila,
ki so dostopna v aplikaciji.
7. člen
(zagotavljanje verodostojnosti podatkov)
Pri posredovanju podatkov v aplikaciji ali preko elektronske pošte
morajo biti podatki elektronsko podpisani z uporabo kvalificiranega e-podpisa
odgovorne osebe zavezanca.
8. člen
(obveščanje o spremembah)
Zavezanec je dolžan ministrstvu nemudoma sporočiti vsako
spremembo, ki lahko vpliva na obveznost posredovanja podatkov.
PREHODNA IN KONČNA DOLOČBA
9. člen
(začetek uporabe)
Prvi odstavek 6. člena te odredbe se začne uporabljati
mesec dni po uveljavitvi te odredbe.
10. člen
(uveljavitev odredbe)
Ta odredba začne veljati 15. februarja 2019 in
velja šest mesecev.
Št. 007-179/2018/19
Ljubljana, dne 28. januarja 2019
EVA 2017-2130-0002
Zdravko Počivalšek l.r.
minister
za gospodarski razvoj in tehnologijo