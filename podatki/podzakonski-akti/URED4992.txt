1. člen
(vsebina)
(1) S to uredbo se sprejme začasni načrt upravljanja voda, s
katerim se določijo obvezna izhodišča za izvajanje posameznih nalog upravljanja
voda in pripravo podrobnejših načrtov upravljanja voda (v nadaljnjem besedilu:
začasni načrt). 
(2) Začasni načrt se šteje za okoljska izhodišča na področju
upravljanja voda v skladu s predpisi, ki urejajo varstvo okolja.
2. člen
(opis vodnih teles površinskih voda)
(1) Vodna telesa površinskih voda, ki predstavljajo osnovne
administrativne enote upravljanja voda, njihova vrsta in razvrstitev v tipe,
umetna vodna telesa in kandidati za močno preoblikovana vodna telesa ter imena
in šifre posameznih vodnih teles površinskih voda so določeni v skladu s
predpisom, ki ureja določitev in razvrstitev vodnih teles površinskih voda. 
(2) Za tipe značilne referenčne razmere so določene na
podlagi podatkov o bioloških, fizikalno-kemijskih in hidromorfoloških
parametrih na referenčnih odsekih rečne mreže. Za tipe značilne referenčne
razmere se lahko določijo tudi po drugih metodah v skladu s predpisom, ki ureja
podrobnejšo vsebino in način priprave načrta upravljanja voda. 
(3) Vodna telesa površinskih voda, umetna vodna telesa in
kandidati za močno preoblikovana vodna telesa ter referenčni odseki vodotokov
so prikazani na kartah, ki sestavljajo kartografski del začasnega načrta. 
(4) Obrazložitve uporabljenih podatkov in meril za opis
značilnosti vodnih teles površinskih voda sestavljajo opisni del začasnega
načrta.
3. člen
(opis vodnih teles podzemnih voda)
(1) Vodna telesa podzemnih voda, ki predstavljajo osnovne
administrativne enote upravljanja voda, ter imena in šifre posameznih vodnih
teles podzemnih voda so določeni v skladu s predpisom, ki ureja določitev
vodnih teles podzemnih voda. 
(2) Vodna telesa podzemnih voda so prikazana na karti, ki
sestavlja kartografski del začasnega načrta. 
(3) Obrazložitve uporabljenih podatkov in meril za opis
značilnosti vodnih teles podzemnih voda sestavljajo opisni del začasnega
načrta.
4. člen
(prikaz obremenitev vodnih teles površinskih voda)
(1) Prikaz pomembnejših obremenitev vodnih teles površinskih
voda obsega ločene prikaze: 
-       
obremenitev vodnih teles površinskih voda iz točkovnih virov
onesnaževanja, 
-       
obremenitev vodnih teles površinskih voda iz razpršenih virov
onesnaževanja, 
-       
hidroloških obremenitev vodnih teles površinskih voda, 
-       
morfoloških obremenitev vodnih teles površinskih voda in 
-       
drugih obremenitev vodnih teles površinskih voda, ki jih povzročajo
človekove dejavnosti. 
(2) Obremenitve iz prejšnjega odstavka so prikazane na
kartah, ki sestavljajo kartografski del začasnega načrta. 
(3) Obrazložitve uporabljenih podatkov in meril za prikaz
pomembnejših obremenitev vodnih teles površinskih voda sestavljajo opisni del
začasnega načrta.
5. člen
(prikaz obremenitev vodnih teles podzemnih voda)
(1) Prikaz pomembnejših obremenitev vodnih teles podzemnih
voda obsega ločene prikaze: 
-       
obremenitev vodnih teles podzemnih voda iz točkovnih virov
onesnaževanja, 
-       
obremenitev vodnih teles podzemnih voda iz razpršenih virov
onesnaževanja, 
-       
hidroloških obremenitev vodnih teles podzemnih voda zaradi odvzemov ali
napajanja in 
-       
drugih antropogenih obremenitev vodnih teles podzemnih voda. 
(2) Pregledi obremenitev iz prejšnjega odstavka so prikazani
na kartah, ki sestavljajo kartografski del začasnega načrta. 
(3) Obrazložitve uporabljenih podatkov in meril za prikaz
pomembnejših obremenitev vodnih teles podzemnih voda sestavljajo opisni del
začasnega načrta.
6. člen
(prikaz vplivov na stanje vodnih teles površinskih voda)
(1) Prikaz pomembnejših vplivov na stanje vodnih teles
površinskih voda obsega ločene prikaze: 
-       
analize vplivov na kemijsko stanje vodnih teles površinskih voda in 
-       
analize vplivov na ekološko stanje vodnih teles površinskih voda, ločeno
glede na splošne fizikalno-kemijske parametre, sintetična in nesintetična
onesnaževala, biološke parametre in hidromorfološke elemente. 
(2) Rezultati analize vplivov iz prejšnjega odstavka so
prikazani na kartah, ki sestavljajo kartografski del začasnega načrta. 
(3) Obrazložitve uporabljenih podatkov in meril za prikaz
pomembnejših vplivov na stanje vodnih teles površinskih voda sestavljajo opisni
del začasnega načrta.
7. člen
(prikaz vplivov na stanje vodnih teles podzemnih voda)
(1) Prikaz pomembnejših vplivov na stanje vodnih teles
podzemnih voda obsega ločene prikaze: 
-       
analize vplivov na količinsko stanje vodnih teles podzemnih voda in 
-       
analize vplivov na kemijsko stanje vodnih teles podzemnih voda. 
(2) Rezultati analize vplivov iz prejšnjega odstavka so
prikazani na kartah, ki sestavljajo kartografski del začasnega načrta. 
(3) Obrazložitve uporabljenih podatkov in meril za prikaz
pomembnejših vplivov na stanje vodnih teles podzemnih voda sestavljajo opisni
del začasnega načrta.
8. člen
(prikaz območij s posebnimi zahtevami)
(1) Prikaz podatkov o lokacijah in mejah območij s posebnimi
zahtevami obsega ločene prikaze: 
-       
vodovarstvenih območij, 
-       
območij kopalnih voda, 
-       
poplavnih območij, 
-       
občutljivih območij, 
-       
ranljivih območij, 
-       
območij, pomembnih za življenje in rast morskih školjk in morskih
polžev, 
-       
območij salmonidnih in ciprinidnih voda ter 
-       
zavarovanih in varovanih območij v skladu s predpisi, ki urejajo
ohranjanje narave, za katera sta pomembna vodni režim in kakovost voda. 
(2) Prikaz podatkov o lokacijah in mejah vodovarstvenih
območij je pripravljen v skladu s predpisi, ki urejajo vodovarstvena območja in
so vključeni v register vodovarstvenih območij (stanje junij 2007), ki ga vodi
Agencija Republike Slovenije za okolje (v nadaljnjem besedilu: agencija). 
(3) Prikaz podatkov o lokacijah in mejah območij kopalnih
voda je pripravljen v skladu s predpisi, ki urejajo kopalne vode. 
(4) Prikaz podatkov o lokacijah in mejah poplavnih območij je
pripravljen v skladu s predpisom, ki ureja metodologijo za določanje območij,
ogroženih zaradi poplav in z njimi povezane erozije celinskih voda in morja,
ter o načinu razvrščanja zemljišč v razrede ogroženosti. 
(5) Prikaz podatkov o lokacijah in mejah občutljivih območij
je pripravljen v skladu s predpisom, ki ureja emisijo snovi pri odvajanju
odpadne vode iz komunalnih čistilnih naprav. 
(6) Prikaz podatkov o lokacijah in mejah ranljivih območij je
pripravljen v skladu s predpisom, ki ureja vnos nevarnih snovi in rastlinskih
hranil v tla. 
(7) Prikaz podatkov o lokacijah in mejah območij, pomembnih
za življenje in rast morskih školjk in morskih polžev, je pripravljen v skladu
s predpisom, ki ureja dele morja, kjer je kakovost vode primerna za življenje
in rast morskih školjk in morskih polžev. 
(8) Prikaz podatkov o lokacijah in mejah območij salmonidnih
in ciprinidnih voda je pripravljen v skladu s predpisom, ki ureja določitev
odsekov površinskih voda, pomembnih za življenje sladkovodnih vrst rib. 
(9) Prikaz podatkov o lokacijah in mejah zavarovanih in
varovanih območij, za katera sta pomembna vodni režim in kakovost voda, je
pripravljen v skladu s predpisom, ki ureja posebna varstvena območja (območjih
Natura 2000). 
(10) Podatki o lokacijah in mejah območij s posebnimi
zahtevami iz prvega do devetega odstavka tega člena so prikazani na kartah, ki
sestavljajo kartografski del začasnega načrta. 
(11) Obrazložitve uporabljenih podatkov za prikaz območij s
posebnimi zahtevami sestavljajo opisni del začasnega načrta.
9. člen
(prikaz mreže in rezultatov monitoringa površinskih voda)
(1) Prikaz mreže monitoringa površinskih voda je pripravljen
na podlagi programov monitoringa, ki so objavljeni na spletnih straneh
agencije, zlasti še: 
-       
programa spremljanja kakovosti površinskih vodotokov, 
-       
programa spremljanja kakovosti jezer, 
-       
programa spremljanja kakovosti morja, 
-       
programa spremljanja kakovosti voda za življenje in rast morskih školjk
in morskih polžev, 
-       
programa spremljanja kakovosti voda za življenje sladkovodnih vrst rib, 
-       
programa spremljanja kakovosti površinskih voda, ki se jih odvzema za
oskrbo s pitno vodo, 
-       
program spremljanja higienske ustreznosti kopalnih voda na območjih
kopalnih voda. 
(2) Prikaz rezultatov monitoringa površinskih voda je
pripravljen na podlagi letnih poročil kakovosti površinskih voda, ki so
objavljena na spletnih straneh agencije, zlasti še: 
-       
poročila o monitoringu kakovosti površinskih vodotokov, 
-       
poročila o kakovosti jezer, 
-       
poročila o monitoringu kakovosti morja, somornic in voda za življenje in
rast morskih školjk in morskih polžev, 
-       
poročila o monitoringu kakovosti voda za življenje sladkovodnih vrst
rib, 
-       
poročila o monitoringu kakovosti površinskih voda, ki se jih odvzema za
oskrbo s pitno vodo, 
-       
poročila o kakovosti kopalnih voda na naravnih kopališčih in na območjih
kopalnih voda v Sloveniji. 
(3) Prikaz mreže in rezultatov monitoringa stanja voda
vključuje tudi prikaz programa spremljanja stanja voda iz Priloge V Direktive
Evropskega parlamenta in Sveta 2000/60/ES z dne 23. oktobra 2000 o določitvi
okvira za ukrepe Skupnosti na področju vodne politike (UL L št. 327 z dne 22.
12. 2000, str. 1). 
(4) Mreže in rezultati monitoringa površinskih voda iz prvega
in drugega odstavka tega člena so prikazani na kartah, ki sestavljajo
kartografski del začasnega načrta. 
(5) Obrazložitve uporabljenih podatkov in meril za prikaz
mreže in rezultatov monitoringa vodnih teles površinskih voda sestavljajo
opisni del začasnega načrta.
10. člen
(prikaz mreže in rezultatov monitoringa podzemnih voda)
(1) Prikaz mreže monitoringa podzemnih voda je pripravljen na
podlagi programov monitoringa, zlasti programa spremljanja kemijskega stanja
podzemne vode in programa spremljanja količin podzemnih voda v okviru programa
hidrološkega monitoringa, ki sta objavljena na spletnih straneh agencije. 
(2) Prikaz rezultatov monitoringa podzemnih voda je
pripravljen na podlagi letnih poročil kakovosti podzemnih voda, zlasti poročila
o monitoringu kakovosti podzemne vode in poročila o monitoringu količin
podzemne vode, ki sta objavljena na spletnih straneh agencije. 
(3) Mreže in rezultati monitoringa podzemnih voda iz prvega
in drugega odstavka tega člena so prikazani na kartah, ki sestavljajo
kartografski del začasnega načrta. 
(4) Obrazložitve uporabljenih podatkov in meril za prikaz
mreže in rezultatov monitoringa vodnih teles podzemnih voda sestavljajo opisni
del začasnega načrta.
11. člen
(cilji začasnega načrta)
(1) Cilji začasnega načrta so oblikovani tako, da
zagotavljajo izvedbo nalog za prehod na nov sistem načrtovanja in izvajanja
upravljanja voda na vodnem območju Donave in vodnem območju Jadranskega morja. 
(2) Cilji začasnega načrta so: 
1.     
prilagoditev podatkovnih zbirk ali ustreznih povezav med podatkovnimi
zbirkami za pripravo in izvajanje načrtov upravljanja voda, 
2.     
vzpostavitev sistema za izvajanje kombiniranega pristopa za nadzor
točkovnih in razpršenih virov onesnaževanja, 
3.     
vzpostavitev sistema sodelovanja z javnostmi, 
4.     
določitev okoljskih standardov kakovosti za kemijsko in ekološko stanje
vodnih teles površinskih voda, 
5.     
določitev okoljskih standardov kakovosti za kemijsko stanje podzemnih
voda, 
6.     
določitev parametrov in meril za ocenjevanje količinskega stanja vodnih
teles podzemnih voda, 
7.     
vzpostavitev vodne knjige in vodnega katastra, 
8.     
priprava programa za pripravo podrobnejšega načrta ocenjevanja in
obvladovanja poplav, 
9.     
priprava metodologij za analize stroškov in koristi ter ugotavljanje
stroškovne učinkovitosti programov ukrepov, 
10.  
vodenje zbirk podatkov o kemijskem in ekološkem stanju vodnih teles
površinskih voda ter o kemijskem in količinskem stanju vodnih teles podzemnih
voda na podlagi spremljanja stanja površinskih in podzemnih voda, 
11.  
vzpostavitev in vodenje popisa emisij, izpustov in uhajanja prednostnih
in prednostno nevarnih snovi ter drugih onesnaževal v vode, 
12.  
vodenje zbirke podatkov obratovalnega monitoringa v skladu s predpisi,
ki urejajo emisije snovi pri odvajanju odpadnih vod, za vnos v popis emisij,
izpustov in uhajanja prednostnih in prednostno nevarnih snovi v vode, 
13.  
pregled in posodobitev opisa vodnih teles površinskih in podzemnih voda
iz 2. in 3. člena te uredbe, zlasti določitev močno preoblikovanih vodnih teles
površinskih voda, 
14.  
pregled in posodobitev ekonomskega vrednotenja rabe vode ali naplavin iz
13. člena te uredbe, 
15.  
pregled in posodobitev prikaza obremenitev in vplivov človekovih
dejavnosti na stanje površinskih in podzemnih voda iz 4. do 7. člena te uredbe,
16.  
izdelava ocene verjetnosti doseganja okoljskih ciljev do leta 2015 za
vodna telesa površinskih in podzemnih voda glede na pričakovane trende
posameznih vrst rabe in obremenjevanja voda ter glede na pričakovano
učinkovitost ukrepov iz operativnih programov v skladu s predpisi, ki urejajo
varstvo okolja, 
17.  
posodobitev prikaza območij s posebnimi zahtevami iz 8. člena te uredbe
in 
18.  
posodobitev prikazov mreže in rezultatov monitoringa površinskih voda in
podzemnih voda iz 9. in 10. člena te uredbe.
12. člen
(roki za uresničitev ciljev upravljanja voda)
Cilje iz drugega odstavka prejšnjega člena je treba doseči
najpozneje do uveljavitve prvega načrta upravljanja voda na vodnem območju
Donave in prvega načrta upravljanja voda na vodnem območju Jadranskega morja v
skladu s predpisi, ki urejajo vode.
13. člen
(ekonomsko vrednotenje rabe vode ali naplavin in varstva ter
urejanja voda)
(1) Ekonomsko vrednotenje rabe vode obsega: 
-       
opis rabe vode po sektorjih, vključno z opisom rabe naplavin, 
-       
opis ekonomskih mehanizmov na področju varstva in urejanja voda, 
-       
analizo cen komunalnih storitev po posameznih povodjih in porečjih. 
(2) Opis rabe vode po sektorjih je pripravljen ločeno po
posameznih povodjih in porečjih in ločeno po naslednjih sektorjih: 
-       
gospodinjstva, 
-       
kmetijstvo, 
-       
industrija in rudarstvo, 
-       
energetika, 
-       
ribogojstvo in ribištvo, 
-       
turizem in zdravstvo. 
(3) Opis ekonomskih mehanizmov vključuje pregled stanja po
posameznih povodjih in porečjih na področju: 
-       
vodnih povračil za rabo vode ali naplavin in 
-       
okoljskih dajatev za onesnaževanje okolja zaradi odvajanja odpadnih
voda. 
(4) Analiza cen komunalnih storitev vključuje analizo cen po
posameznih povodjih in porečjih za izvajanje naslednjih storitev: 
-       
oskrbe s pitno vodo, 
-       
odvajanja komunalne odpadne vode, 
-       
čiščenja komunalne odpadne vode. 
(5) Obrazložitve uporabljenih podatkov in meril za ekonomsko
vrednotenje rabe vode ali naplavin in varstva ter urejanja voda sestavljajo
opisni del začasnega načrta.
14. člen
(povzetek obveznosti, sprejetih z mednarodnimi pogodbami)
(1) Povzetek obveznosti, sprejetih z mednarodnimi pogodbami,
ki se nanašajo na upravljanje voda, vključuje povzetek obveznosti iz
mednarodnih konvencij in sporazumov ter dvostranskih in tristranskih pogodb s
sosednjimi državami ter način njihovega uresničevanja. 
(2) Povzetek obveznosti, sprejetih z mednarodnimi pogodbami,
sestavlja opisni del začasnega načrta.
15. člen
(hramba in objava začasnega načrta upravljanja voda)
(1) Opisni in kartografski del začasnega načrta sta
objavljena na spletnih straneh in sta na vpogled na sedežu Ministrstva za
okolje in prostor. 
(2) Vsebina opisnega in kartografskega dela začasnega načrta
je določena v prilogi 1, ki je sestavni del te uredbe.
16. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-103/2008/4
Ljubljana, dne 15. januarja 2009
EVA 2008-2511-0167
Vlada Republike Slovenije
Borut Pahor l.r. 
Predsednik

Priloga
1: Vsebina opisnega in kartografskega dela začasnega načrta