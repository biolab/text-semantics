1. člen
(1) Ta uredba določa mehanizem oblikovanja cen določenih
naftnih derivatov, sestavine, ki jih morajo upoštevati podjetja, ki se
ukvarjajo z dejavnostjo prodaje teh naftnih derivatov (v nadaljnjem besedilu:
distributerji), in merila, po katerih se morajo oblikovati cene ali njihove
sestavine.
(2) Mehanizem oblikovanja cen naftnih derivatov,
sestavine, ki jih morajo upoštevati distributerji, in merila, po katerih se
morajo oblikovati cene ali njihove sestavine, navedene v tej uredbi, se ne
uporabljajo za oblikovanje cen naftnih derivatov, ki se prodajajo na bencinskih
servisih na servisnih prometnih površinah avtocest in hitrih cest. Za avtoceste
in hitre ceste se štejejo ceste, kot jih določa Uredba o kategorizaciji
državnih cest (Uradni list RS, št. 102/12, 35/15, 38/15, 78/15, 21/16, 52/16,
64/16, 41/17 in 63/17).
2. člen
(1) Za naftne derivate iz prejšnjega člena se štejeta
95-oktanski neosvinčeni motorni bencin (v nadaljnjem besedilu: NMB-95) in
dizelsko gorivo (v nadaljnjem besedilu: dizel).
(2) Cena iz prejšnjega člena se oblikuje na enoto
proizvoda, ki znaša en liter, in sicer kot povprečna 14-dnevna cena tekočega
obdobja.
3. člen
Povprečna 14-dnevna prodajna cena tekočega obdobja brez
dajatev (v nadaljnjem besedilu: modelska cena naftnega derivata) za posamezni
naftni derivat se določi z izračunom po naslednji formuli:
pri čemer je:
Pt:            modelska cena naftnega derivata v
eurih/liter;
Pt (Min):        modelska cena mineralnega naftnega
derivata v eurih/liter; 
Δt (Bio):         dodatek za biokomponento, ki se primešava
mineralnim gorivom, v eurih/liter;
M:            marža distributerjev v eurih/liter, navedena v 12. členu
te uredbe;
r:              članarina Zavodu Republike Slovenije za blagovne
rezerve v eurih/liter, ki jo na podlagi 21.b člena Zakona o blagovnih
rezervah (Uradni list RS, št. 96/09 – uradno prečiščeno besedilo in 83/12) z
uredbo določi Vlada Republike Slovenije.
4. člen
Modelska cena mineralnega naftnega derivata v eurih/liter iz
izračuna v prejšnjem členu se določi z naslednjo formulo:
pri čemer je:
Pt
(Min):           modelska cena mineralnega naftnega derivata v
eurih/liter;
r:                  gostota naftnega derivata
(za motorne bencine znaša 0,755 kg/l, za dizel 0,845 kg/l);
i:
                   dnevni podatek; i = 1, 2, 3 … n;
t:
                  14-dnevni interval tekočega obdobja;
n:
                 n = 14-dnevno povprečje oziroma n = 10 podatkov, ker za soboto
in nedeljo ni objave borznih kotacij;
e:
                 1 USD = x EUR (objavljeni dnevni tečaj Banke Slovenije);
CIF
Med H:  Platts kotacija derivata (najvišja dnevna vrednost v USD/tono po viru:
Platts European Marketscan v rubriki »Mediterranean Cargoes CIF Med High
(Genova/Lavera)«), pri čemer je:
                     –
Prem Unl 10 ppm = NMB-95,
                     –
ULSD 10 ppm = dizel.
5. člen
Dodatek za biokomponento v eurih/liter iz izračuna
v 3. členu te uredbe se izračuna, kot sledi:
a)    
za NMB-95 po naslednji formuli:
pri čemer je:
Δt
(Bio-bencin):            dodatek za biokomponento v mineralnem
bencinu NMB-95 v eurih/liter;
i:
                            dnevni podatek; i = 1, 2, 3 … n;
t:
                            14-dnevni interval tekočega obdobja;
n:
                           n = 14-dnevno povprečje oziroma n = 10 podatkov, ker
za soboto in nedeljo ni objave borznih kotacij;
FOBRottT2EthH:
  Platts kotacija bioetanola (najvišja dnevna vrednost, v eurih/m3,
po viru: Platts Bio-fuelscan v rubriki »Northwest Europe Ethanol Price
Assesments« pod vrstico »Ethanol FOB T2 Rotterdam H«;
Pt
(Min.bencin):            modelska cena mineralnega naftnega derivata
NMB-95 v eurih/liter, izračunana po formuli za mineralne naftne derivate iz
prejšnjega člena;
TQ
(Bio-b):                  priznani strošek transporta z železniško
cisterno za bioetanol prostornine 60 m3 na relaciji Ljubljana–Rotterdam–Ljubljana
v eurih/liter po tarifniku Slovenskih železnic, ki znaša 0,056 eura/liter;
D
Bio-b:                    delež vsebnosti bioetanola v mineralnem
bencinu NMB-95, izražen v volumskem odstotku, ki znaša 5 %;
b)     za dizel
po naslednji formuli:
pri čemer je:
Δt (Bio-dizel):                   dodatek za
biodizel v mineralnem dizlu v eurih/liter;
i:                                  dnevni podatek; i = 1, 2, 3 … n;
t:                                  14-dnevni interval tekočega obdobja;
n:                                 n = 14-dnevno povprečje oziroma n
= 10, ker za soboto in nedeljo ni objave borznih kotacij;
RME FOB ARA H:     Platts kotacija biodizla (najvišja dnevna
vrednost, v USD/mt, po viru: Platts-Biofuelscan v rubriki »Biodiesel Price
Assesments–Northwest Europe (USD/mt)« pod vrstico »RME (RED) FOB ARA High«;
ρ:                                gostota za biodizel, ki znaša 0,883
kg/liter;
Pt (Min.dizel):                    modelska cena
mineralnega dizla, v eurih/liter, izračunana po formuli za mineralne naftne
derivate iz 4. člena te uredbe;
TQ (Bio-d):                       priznani strošek transporta
z železniško cisterno za biodizel prostornine 60 m3 na relaciji Ljubljana–Rotterdam–Ljubljana
v eurih/liter po tarifniku Slovenskih železnic, ki znaša 0,063 eura/liter;
D Bio-d:                         delež vsebnosti biodizla v
mineralnem dizlu, izražen v volumskem odstotku, ki znaša 7 %.
6. člen
P* je najvišja prodajna cena brez dajatev, izražena v
eurih/liter in popravljena po postopku zaokroževanja drobnoprodajne cene.
7. člen
(1) Drobnoprodajna cena se določi tako, da se modelski
ceni naftnega derivata iz 3. člena te uredbe v skladu z veljavnimi predpisi
dodajo vse davčne obremenitve, izražene v eurih/liter. Drobnoprodajna cena se
zaokroži na tri decimalna mesta. S ponovnim preračunom se po odbitku vseh
davčnih obremenitev določi najvišja popravljena prodajna cena brez dajatev P*t,
ki se lahko uveljavi na trgu v obdobju t + 1.
(2) Po postopku zaokroževanja drobnoprodajne cene iz
prejšnjega odstavka se popravljena prodajna cena tekočega 14-dnevnega obdobja
P*t določi kot najvišja prodajna cena brez dajatev Pt, ki velja v obdobju t + 1
(P*t = Pt).
8. člen
Postopek delovanja mehanizma iz 4. člena te uredbe je
naslednji:
a)    
osnova za izračun najvišje modelske cene mineralnega naftnega derivata v
eurih/liter, ki se lahko uveljavi na trgu, so Platts European Marketscan
kotacije CIF Med H (Mediterranean Cargoes CIF Med High Genova/Lavera), izražene
v ameriških dolarjih/tono;
b)    
modelska cena mineralnega naftnega derivata v eurih/tono se izračuna
tako, da se vsakodnevna Platts kotacija pomnoži s tečajem ameriškega dolarja za
isti dan, skupna vsota pa se deli s številom dni, za katere so podatki na
voljo;
c)    
če za neki dan ni podatka o deviznem tečaju, se kot relevanten podatek
upošteva zadnji razpoložljivi devizni tečaj;
d)    
dejansko se modelska cena mineralnega naftnega derivata izračuna na
podlagi podatkov za deset dni, in sicer od ponedeljka v tednu x do petka v
tednu x + 1. Če je zaradi državnih praznikov ali dela prostih dni ali zaradi
drugega vzroka na voljo manj kakor deset podatkov, se 14-dnevno povprečje
izračuna na podlagi razpoložljivih podatkov. Za razpoložljive podatke se
štejejo podatki o Platts kotacijah CIF MedH in podatki o deviznem tečaju,
ki so objavljeni najpozneje do ponedeljka v tednu x + 2, in sicer do 8. ure.
Navedeni podatki se za izračun modelske cene mineralnega naftnega derivata
štejejo kot dokončni podatki;
e)    
izračunana modelska cena mineralnega naftnega derivata, izražena v
eurih/tono, se prek gostote (ρ) derivata in faktorja 1/1000 preračuna v
eure/liter.
9. člen
(1) Postopek delovanja mehanizma za izračun dodatka
biokomponente v mineralnem bencinu NMB-95 je naslednji:
a)    
osnova za izračun modelske cene bioetanola so dnevne kotacije
bioetanola, objavljene v Platts Bio-fuelscan v rubriki »Northwest Europe
Ethanol Price Assesments« in za »Ethanol T2 FOB Rotterdam High«, izražene v
eurih/m3;
b)    
modelska cena za bioetanol se izračuna tako, da se dnevni podatek za
bioetanol deli s 1000, skupna vsota dnevnih podatkov pa se deli s številom dni,
za katere so podatki na voljo;
c)    
od tako dobljene modelske cene za bioetanol v eurih/liter se odšteje po
formuli iz 4. člena te uredbe izračunana modelska cena za mineralni bencin
NMB-95 v eurih/liter in prišteje strošek transporta TQ (Bio-b) v
eurih/liter za železniški transport bioetanola;
d)    
seštevek iz prejšnje točke se pomnoži s 5 %, s čimer se dobi dodatek za
biokomponento za mineralni bencin NMB-95 v eurih/liter;
e)    
dejansko se dodatek za biokomponento za mineralni bencin NMB-95 izračuna
na podlagi podatkov za deset dni, in sicer od ponedeljka v tednu x do petka v
tednu x + 1. Če je zaradi državnih praznikov ali dela prostih dni ali zaradi
drugega vzroka na voljo manj kakor deset podatkov, se 14-dnevno povprečje izračuna
na podlagi razpoložljivih podatkov. Za razpoložljive podatke se štejejo podatki
o Platts Bio-fuelscan kotacijah za »Ethanol T2 FOB Rotterdam High«, ki so
objavljeni najpozneje do ponedeljka v tednu x + 2, in sicer do 8. ure. Navedeni
podatki se za izračun dodatka za biokomponento za mineralni bencin NMB-95
štejejo kot dokončni podatki.
(2) Postopek delovanja mehanizma za izračun dodatka
biodizla v mineralnem dizlu je naslednji:
a)    
osnova za izračun modelske cene biodizla so dnevne kotacije biodizla,
objavljene v Platts Bio-fuelscan v rubriki »Northwest Europe Bio-diesel Price Assesments«
in za »RME (RED) FOB ARA High«, izražene v ameriških dolarjih/tono;
b)    
modelska cena za biodizel v eurih/tono se izračuna tako, da se
vsakodnevna Platts Bio- fuelscan kotacija pomnoži s tečajem ameriškega dolarja
za isti dan, skupna vsota pa se deli s številom dni, za katere so podatki na
voljo;
c)    
če za neki dan ni podatka o deviznem tečaju, se kot relevanten podatek
upošteva zadnji razpoložljivi devizni tečaj;
d)    
izračunana modelska cena za biodizel, izražena v eurih/tono, se prek
gostote (ρ) biodizla in faktorja 1/1000 preračuna v eure/liter;
e)    
tako izračunani modelski ceni za biodizel v eurih/liter se odšteje po
formuli iz 4. člena te uredbe izračunana modelska cena za mineralni dizel v
eurih/liter in se prišteje strošek transporta TQ(Bio-b) v eurih/liter
za železniški transport biodizla;
f)     
seštevek iz prejšnje točke se pomnoži s 7 %, s čimer se dobi dodatek za
biokomponento za dizel v eurih/liter;
g)    
dejansko se dodatek za biokomponento za dizel izračuna na podlagi
podatkov za deset dni, in sicer od ponedeljka v tednu x do petka v tednu x + 1.
Če je zaradi državnih praznikov ali dela prostih dni ali zaradi drugega vzroka
na voljo manj kakor deset podatkov, se 14-dnevno povprečje izračuna na podlagi
razpoložljivih podatkov. Za razpoložljive podatke se štejejo podatki o Platts
Bio-fuelscan kotacijah za »RME (RED) FOB ARA High« in podatki o deviznem
tečaju, ki so objavljeni najpozneje do ponedeljka v tednu x + 2, in sicer do 8.
ure. Navedeni podatki se za izračun dodatka za biokomponento za mineralni dizel
štejejo kot dokončni podatki.
10. člen
(1) Nova najvišja cena se uveljavi v torek v tednu x + 2
in velja do ponedeljka v tednu x + 4, distributerji pa v ponedeljek v tednu x +
2 o višini oblikovane cene obvestijo Ministrstvo za gospodarski razvoj in
tehnologijo.
(2) Če je v ponedeljek v tednu x + 2 v Republiki
Sloveniji dela prost dan, distributerji prvi naslednji delovni dan po dela
prostem dnevu o višini oblikovanih cen obvestijo Ministrstvo za gospodarski
razvoj in tehnologijo, v tem primeru se cena lahko na trgu uveljavi drugi
naslednji delovni dan po dela prostem dnevu.
11. člen
Pri izračunu cen se uporablja naslednje število decimalnih
mest in zaokroževanje:
-       
borzna cena v ameriških dolarjih/tono:       dve decimalni mesti (vhodni
podatek);
-       
tečaj Banke Slovenije:                                 štiri decimalna
mesta (vhodni podatek);
-       
Platts kotacije v eurih/liter:                          pet decimalnih
mest;
-       
modelska cena/dodatek:                             pet decimalnih mest;
-       
prodajna cena brez dajatev:                        pet decimalnih mest;
-       
transportni strošek:                                      pet decimalnih
mest;
-       
drobnoprodajna cena:                                 tri decimalna
mesta.
12. člen
Najvišja višina marže za motorni bencin NMB-95 znaša 0,08701
eura/liter, za dizel pa 0,08158 eura/liter.
PREHODNI IN KONČNA DOLOČBA
13. člen
Od 1. marca 2018 do 12. marca 2018 je najvišja
prodajna cena enaka najvišji prodajni ceni na dan 27. februarja 2018.
14. člen
Za prvi izračun povprečne 14-dnevne prodajne cene tekočega obdobja
brez dajatev se upošteva obračunsko obdobje od 26. februarja do
9. marca 2018.
15. člen
Ta uredba začne veljati 1. marca 2018 in velja do
31. marca 2018.
Št. 00726-5/2018
Ljubljana, dne 27. februarja 2018
EVA 2018-2130-0012
Vlada Republike Slovenije
dr. Miroslav Cerar l.r.
Predsednik