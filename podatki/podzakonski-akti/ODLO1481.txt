1. člen
(priprava državnega lokacijskega načrta)
(1) Priprava državnega lokacijskega načrta za mednarodni
mejni prehod Zavrč v občini Zavrč (v nadaljnjem besedilu: državni lokacijski
načrt) se prične na podlagi pobude pooblaščenega investitorja, ki je
Ministrstvo za javno upravo, št. 351-52/2005/4 z dne 1. 6. 2005. 
(2) Predlog za izdelavo državnega lokacijskega načrta je
utemeljen na podlagi: 
1.     
Zakona o ureditvi določenih vprašanj v zvezi z graditvijo objektov na
mejnih prehodih (Uradni list RS, št. 111/01 in 110/02 – ZGO-1; v nadaljnjem
besedilu: ZDVGOMP), 
2.     
Odloka o strategiji prostorskega razvoja Slovenije (Uradni list RS, št.
76/04), 
3.     
Uredbe o prostorskem redu Slovenije (Uradni list RS, št. 122/04), 
4.     
Uredbe o vrstah prostorskih ureditev državnega pomena (Uradni list RS,
št. 54/03 in 68/05), 
5.     
Uredbe o določitvi mejnih prehodov za mednarodni in meddržavni cestni in
železniški promet na meji z Republiko Hrvaško (Uradni list RS, št. 54/94), kjer
je mejni prehod Zavrč določen kot mejni prehod za mednarodni cestni potniški in
blagovni promet. 
(3) Pobuda za izdelavo državnega lokacijskega načrta je
dokumentirana v projektu ''Idejna zasnova za mejni prehod Zavrč'', ki ga je
izdelal Projekt, d.d., Nova Gorica, št. 8527, februarja 2006.
2. člen
(predmet državnega lokacijskega načrta)
Predmet izdelave državnega lokacijskega načrta so vse
prostorske in druge ureditve v zvezi z gradnjo mednarodnega mejnega prehoda
Zavrč (v nadaljnjem besedilu: MMP Zavrč) in obsegajo širitev obstoječe
regionalne ceste R1-228, odsek 1291, vstopni in izstopni plato z glavnim
objektom policije in carine, šestimi voznimi pasovi pod glavno nadstrešnico,
parkirna mesta za osebna in tovorna vozila ter vse pripadajoče komunalne in
druge cestne ureditve.
3. člen
(ureditveno območje)
(1) Ureditveno območje državnega lokacijskega načrta je na
območju Občine Zavrč in obsega naslednje parcele ali dele parcel na območju
katastrske občine Zavrč: parc. št. 29/1, 29/2, 30, 31/1, 31/2, 31/3, 31/4,
31/5, 31/6, 31/7, 31/8, 31/9, 31/10, 31/11, 31/12, 31/13, 31/14, 31/15, 32/1,
32/2, 32/3, 32/4, 32/5, 32/6, 33/1, 33/2, 34/1, 34/2, 35, 37, 38/1, 39/1, 39/2,
39/3, 39/4, 47/9, 172-1 (RI-228-cesta), 172/2, 175/3, 177/8, 177/10 in 177/16. 
(2) Parcelacijski načrt z mejo ureditvenega območja MMP Zavrč
je sestavni del državnega lokacijskega načrta. 
(3) V skladu z izdelanimi strokovnimi podlagami,
pridobljenimi pogoji, soglasji in mnenji se ureditveno območje državnega
lokacijskega načrta s sprejemom Uredbe o državnem lokacijskem načrtu lahko tudi
spremeni.
4. člen
(obseg priprave državnega lokacijskega načrta)
Priprava državnega lokacijskega načrta obsega: 
-       
izdelavo strokovnih podlag, 
-       
izdelavo državnega lokacijskega načrta, ki se izdela v skladu z
Zakonom o urejanju prostora (Uradni list RS, št. 110/02, 8/03 – popr. in 58/03
– ZZK-1), Uredbo o Prostorskem redu Slovenije (Uradni list RS, št. 122/04) in
Pravilnikom o vsebini, obliki in načinu priprave državnih in občinskih
lokacijskih načrtov ter vrstah njihovih strokovnih podlag (Uradni list RS, št. 86/04).
5. člen
(strokovne podlage)
(1) Pri izdelavi strokovnih podlag in državnega lokacijskega
načrta je treba upoštevati vse predhodno izdelane strokovne podlage in vsa
druga gradiva, pomembna za izdelavo naloge s področja prostorskega razvoja,
varstva okolja, ohranjanja narave in varstva kulturne dediščine. 
(2) Pred izdelavo predloga državnega lokacijskega načrta se
izdelajo naslednje strokovne podlage: 
-       
analiza fizičnih lastnosti in pravnega stanja prostora, problemov, ki
izhajajo iz dosedanjega prostorskega razvoja (analiza stanja in teženj v
prostoru), ugotovitev novih razvojnih potreb, teženj in različnih pobud na
obravnavanem območju, analiza možnosti glede načrtovanja prostorske ureditve
(analiza razvojnih možnosti), analiza pričakovanih vplivov prostorske ureditve
na posamezne sestavine prostora, vrednotenje ter priprava predlogov strokovnih
rešitev (študija ranljivosti prostora); 
-       
idejna zasnova načrtovane prostorske ureditve, ki vključuje vse
funkcionalne, urbanistične, krajinske, arhitekturne in okoljevarstvene rešitve
in ureditve z ustreznim poročilom in utemeljitvijo; 
-       
idejna zasnova posameznih delov prostorske ureditve, izdelana v obliki
posameznih načrtov, ki vključuje vse funkcionalne, urbanistične, krajinske,
arhitekturne in okoljevarstvene rešitve in ureditve, z ustreznimi poročili in
utemeljitvami; 
-       
idejna zasnova nove prometne ureditve, tudi glede na obstoječe
(ukinitve, preureditve obstoječih cest, poti, ipd.); 
-       
idejna zasnova novih energetskih, vodovodnih, komunalnih in drugih
infrastrukturnih priključkov in ureditev; 
-       
idejna zasnova zaščite, prestavitve in ukinitve obstoječih energetskih,
vodovodnih in drugih komunalnih priključkov in ureditev; 
-       
idejna zasnova rešitev in ukrepov za preprečitev negativnih vplivov na
okolje, kulturno dediščino in trajnostno rabo naravnih dobrin, za omilitev
vplivov na rastlinske in živalske vrste ter njihove habitate, vključno z idejno
zasnovo ureditve morebitnih izravnalnih ukrepov; 
-       
idejna zasnova rešitev in ukrepov za obrambo ter varstvo pred naravnimi
in drugimi nesrečami; 
-       
prikaz vplivnega območja pričakovanih posameznih vrst vplivov
načrtovanih objektov na okolico; 
-       
morebitne druge strokovne podlage, ki bodo izhajale iz smernic nosilcev
urejanja prostora, po potrebi tudi strokovne podlage v zvezi z ukrepi med
gradnjo. 
(3) Podlaga za izdelavo predloga državnega lokacijskega
načrta je geodetski načrt, izdelan v skladu s Pravilnikom o geodetskem načrtu
(Uradni list RS, št. 40/04). Predlog državnega lokacijskega načrta mora
vsebovati tudi podatke o lastnikih in imetnikih drugih stvarnih pravic na
zemljiščih in nepremičninah. 
(4) V postopku priprave državnega lokacijskega načrta Zavod
za varstvo kulturne dediščine Slovenije zagotovi izdelavo strokovnih zasnov s
področja kulturne dediščine v skladu z zakonom, ki ureja varstvo kulturne
dediščine, in jih posreduje Ministrstvu za okolje in prostor, Direktoratu za
prostor. 
(5) V postopku priprave državnega lokacijskega načrta Zavod
Republike Slovenije za varstvo narave izdela naravovarstvene smernice v skladu
z zakonom, ki ureja ohranjanje narave, in jih posreduje Ministrstvu za okolje
in prostor, Direktoratu za prostor.
6. člen
(pridobitev pogojev, soglasij in mnenj)
Organi in organizacije, ki morajo pred začetkom priprave
osnutka državnega lokacijskega načrta podati smernice za njegovo pripravo ter
izdati soglasja in mnenja k dopolnjenemu osnutku državnega lokacijskega načrta,
so: 
1.     
Ministrstvo za obrambo, Inšpektorat Republike Slovenije za varstvo pred
naravnimi in drugimi nesrečami, Urad glavnega inšpektorja, 
2.     
Ministrstvo za obrambo, Direktorat za obrambne zadeve, Sektor za civilno
obrambo, 
3.     
Ministrstvo za obrambo, Uprava Republike Slovenije za zaščito in
reševanje, 
4.     
Ministrstvo za notranje zadeve, Policija, Generalna policijska uprava, 
5.     
Ministrstvo za promet, Direkcija Republike Slovenije za ceste, 
6.     
Ministrstvo za finance, Carinska uprava Republike Slovenije, Generalni
carinski urad, 
7.     
Ministrstvo za kmetijstvo, gozdarstvo in prehrano, 
8.     
Ministrstvo za kulturo 
9.     
Ministrstvo za okolje in prostor, Agencija Republike Slovenije za
okolje, Urad za okolje, 
10.  
Ministrstvo za okolje in prostor, Agencija Republike Slovenije za
okolje, Urad za upravljanje z vodami, 
11.  
Ministrstvo za gospodarstvo, Direktorat za energijo, 
12.  
Ministrstvo za zdravje, Zdravstveni inšpektorat Republike Slovenije,
Območna enota Maribor, 
13.  
Zavod Republike Slovenije za varstvo narave, 
14.  
Zavod za varstvo kulturne dediščine, 
15.  
Zavod za ribištvo Slovenije, 
16.  
Zavod za gozdove Republike Slovenije, 
17.  
ELES, Elektro–Slovenija, d.o.o., 
18.  
Telekom Slovenije, Ljubljana, Regionalna enota TK omrežja vzhod, 
19.  
Elektro Maribor, d.d., Območna enota Ptuj, 
20.  
Komunalno podjetje Ptuj, d.d., 
21.  
Občina Zavrč in njene službe v delih, kjer so upravljavci komunalne in
druge infrastrukture, 
22.  
drugi organi in organizacije, za katere se v postopku priprave državnega
lokacijskega načrta izkaže, da rešitve posegajo na njihovo delovno področje.
7. člen
(organizacija dela)
(1) Postopek priprave državnega lokacijskega načrta vodi
Ministrstvo za okolje in prostor, Direktorat za prostor, Ljubljana, Dunajska
21. 
(2) Investitor posega v prostor je Republika Slovenija.
Naloge investitorja opravlja Ministrstvo za javno upravo, Direktorat za
investicije, nepremičnine in skupne službe državne uprave, Ljubljana, Tržaška
21 (v nadaljnjem besedilu: Direktorat za investicije). 
(3) Naročnik izdelave strokovnih podlag in državnega
lokacijskega načrta je Direktorat za investicije. 
(4) Naročnik izbere izdelovalca na podlagi oddaje javnih
naročil v skladu z Zakonom o javnih naročilih (Uradni list RS št. 36/04 –
uradno prečiščeno besedilo in 2/04). Direktorat za investicije po izbiri
izdelovalca državnega lokacijskega načrta na Ministrstvo za okolje in prostor,
Direktorat za prostor (v nadaljnjem besedilu: Direktorat za prostor), dostavi
podatke o izbranem izdelovalcu (podjetje, poimenski seznam odgovornih
nosilcev). Izbrani izdelovalec mora zagotoviti ustrezno interdisciplinarno
ekipo, ki jo obvezno sestavljajo univ. dipl. inž. arhitekture in krajinske
arhitekture, univ. dipl. inž. gradbeništva in po potrebi tudi strokovnjaki
drugih ustreznih strok. 
(5) Direktorat za investicije mora v celotnem postopku
priprave državnega lokacijskega načrta po lastni presoji ali na zahtevo
Direktorata za prostor seznanjati slednjega z vsemi vsebinskimi rešitvami in
morebitnimi odprtimi vprašanji ter z vsemi izdelanimi strokovnimi podlagami.
8. člen
(postopki in roki)
Udeleženci v postopku priprave državnega lokacijskega načrta
opravijo naslednja dejanja v naslednjih rokih: 
-       
K idejni rešitvi mejnega prehoda Direktorat za prostor pridobi pogoje
organov in organizacij, določenih v 6. členu tega odloka. Gradivo za
pridobivanje pogojev zagotovi Direktorat za investicije. Rok za določitev
pogojev je 30 dni. 
-       
Izdelovalec državnega lokacijskega načrta (v nadaljnjem besedilu: izdelovalec)
pripravi analizo pogojev z usmeritvami za izdelavo strokovnih podlag. Analizo
in usmeritve potrdi Direktorat za prostor. 
-       
Ob upoštevanju pridobljenih pogojev, analize pogojev in usmeritev za
izdelavo strokovnih podlag pridobi Direktorat za investicije vse strokovne
podlage, določene v 5. členu tega odloka. 
-       
Izdelovalec pripravi osnutek državnega lokacijskega načrta 21 dni potem,
ko so izdelane vse strokovne podlage. 
-       
Direktorat za prostor zagotovi strokovni pregled osnutka državnega
lokacijskega načrta. 
-       
Ministrstvo za okolje in prostor z objavo v uradnem glasilu na krajevno
običajen način obvesti javnost o razgrnitvi ter kraju in času obravnave ter
posreduje osnutek državnega lokacijskega načrta Občini Zavrč. 
-       
Osnutek državnega lokacijskega načrta se javno razgrne na Direktoratu za
prostor in v Občini Zavrč. Javna razgrnitev traja 15 dni. 
-       
Direktorat za prostor v času javne razgrnitve organizira javno obravnavo
osnutka državnega lokacijskega načrta. 
-       
Med javno razgrnitvijo in javnimi obravnavami občina evidentira vse
pisne in ustne pripombe vseh zainteresiranih organov, organizacij in
posameznikov. 
-       
V 15 dneh po končani javni razgrnitvi posreduje občina ministru za
okolje in prostor vse pripombe in predloge z javne razgrnitve in javnih
obravnav, skupaj z mnenjem občine. Če v tem roku minister za okolje in prostor
ne prejme pripomb z javne razgrnitve in mnenja občine, se šteje, da na osnutek
državnega lokacijskega načrta ni pripomb oziroma da je ta usklajen. 
-       
Direktorat za prostor v sodelovanju z investitorjem in izdelovalcem
državnega lokacijskega načrta prouči pripombe in predloge z javne razgrnitve,
oblikuje predlog stališč glede upoštevanja oziroma neupoštevanja posameznih
pripomb in predlogov z obrazložitvijo razlogov in z njimi seznani občino. 
-       
O utemeljenosti pripomb odloči Vlada Republike Slovenije, na predlog
pristojnega ministra v roku 15 dni. 
-       
Na podlagi stališč do pripomb in predlogov z javne razgrnitve pridobi
Direktorat za investicije morebitne spremembe in dopolnitve strokovnih podlag. 
-       
Izdelovalec državnega lokacijskega načrta pripravi dopolnjen osnutek
državnega lokacijskega načrta 15 dni potem, ko so izdelane vse morebitne
spremembe in dopolnitve strokovnih podlag. 
-       
K dopolnjenemu osnutku državnega lokacijskega načrta pridobi Direktorat
za prostor soglasja in mnenja organov in organizacij, določenih v 6. členu tega
odloka. Gradivo za pridobivanje soglasij in mnenj zagotovi Direktorat za
investicije. Rok za izdajo soglasja ali mnenja je 15 dni. 
-       
Minister za okolje in prostor v soglasju z Direktoratom za investicije
posreduje usklajen dopolnjen osnutek državnega lokacijskega načrta, skupaj s
predlogom stališč do pripomb in predlogov z javne razgrnitve, Vladi Republike
Slovenije v obravnavo in sprejem. 
-       
Vlada Republike Slovenije sprejme državni lokacijski načrt z uredbo, ki
jo objavi v Uradnem listu Republike Slovenije. 
-       
Sprejem državnega lokacijskega načrta pomeni, da so prostorske sestavine
dolgoročnega in srednjeročnega načrta Občine Zavrč spremenjene in dopolnjene v
delu in za območje, ki ga določa državni lokacijski načrt. 
-       
Z uveljavitvijo državnega lokacijskega načrta prenehajo veljati državni
in občinski prostorski izvedbeni akti za ureditveno območje državnega
lokacijskega načrta.
9. člen
(sredstva za izdelavo državnega lokacijskega načrta)
Direktorat za investicije zagotovi vsa sredstva, potrebna za
izdelavo strokovnih podlag, in izdelavo državnega lokacijskega načrta.
10. člen
(veljavnost)
Ta odlok začne veljati naslednji dan po objavi v Uradnem
listu Republike Slovenije.
Št. 00719-48/2006/5
Ljubljana, dne 6. julija 2006
EVA 2006-2511-0131
Vlada Republike Slovenije
Janez Janša l.r.
Predsednik