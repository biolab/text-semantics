I.
Ta tarifa določa način oblikovanja cene ter ceno storitev:
-       
koncesionirane gospodarske javne službe ravnanja s klavničnimi odpadki
in kužnim materialom živalskega porekla in
-       
koncesionirane gospodarske javne službe toplotne obdelave klavničnih
odpadkov in kužnega materiala živalskega porekla.
II.
Uporabniku storitev javnih služb iz prejšnje točke (v nadaljnjem
besedilu: javna služba) koncesionar opravljene storitve obračuna glede na vrsto
in na količino prevzetih odpadkov.
Cena storitev opravljanja javne službe se določi kot vsota
stroškov:
-       
javne službe ravnanja s klavničnimi odpadki in kužnim materialom živalskega
porekla in
-       
javne službe toplotne obdelave klavničnih odpadkov in kužnega materiala živalskega
porekla.
III.
Stroški opravljanja storitev
javne službe se za odpadke, ki so po predpisih na področju veterinarstva
stranski živalski proizvodi kategorije 1 in 2, določijo na podlagi naslednjega izračuna:
TARIFA
= tarifa-a + tarifa-b


kjer so:

 


tarifa-a

stroški koncesionarja, izračunani na podlagi predpisa, ki
  ureja način, predmet in pogoje opravljanja gospodarske javne službe ravnanja
  s klavničnimi odpadki in kužnim materialom živalskega porekla, in


tarifa-b

stroški na podlagi predpisa, ki ureja način, predmet in
  pogoje opravljanja gospodarske javne službe toplotne obdelave klavničnih
  odpadkov in kužnega materiala živalskega porekla.


IV.
Za 1 kg stranskih živalskih
proizvodov iz prejšnje točke je tarifa za ceno storitev javne službe:
TARIFA
= tarifa-a + tarifa-b = 46,10 SIT / kg prevzetih stranskih živalskih proizvodov


kjer je:

 


tarifa-a

strošek koncesionarja za opravljanje gospodarske javne službe
  ravnanja s klavničnimi odpadki in kužnim materialom živalskega porekla v višini
  10,30 SIT/kg prevzetih stranskih živalskih proizvodov in


tarifa-b

strošek za opravljanje gospodarske javne službe toplotne
  obdelave klavničnih odpadkov v skupni višini 35,80 SIT/kg, od tega za
  toplotno obdelavo 33,10 SIT/kg in za oddajo predelanih živalskih beljakovin
  in živalskih maščob v odstranjevanje s sežiganjem 2,7 SIT/kg prevzetih
  stranskih živalskih proizvodov.


V.
Tarifa za ceno storitev javne službe, opravljenih ob sobotah,
nedeljah in dela prostih dnevih med državnimi prazniki, je za 5,7 SIT/kg
prevzetih stranskih živalskih proizvodov večja od tarife za ceno storitev javne
službe iz prejšnje točke.
VI.
Obračun storitev javne službe iz prejšnje točke velja tudi za
živalske odpadke v primeru množičnega pojava nalezljive živalske bolezni ali ob
naravnih in drugih nesrečah, za katere je od pristojne veterinarske službe
odrejena predelava v kafileriji.
VII.
Davek na dodano vrednost ni vštet v ceno storitev javne službe.
VIII.
Z dnem uveljavitve tega sklepa preneha veljati Sklep o določitvi
tarife za ceno storitev opravljanja gospodarske javne službe ravnanja s klavničnimi
odpadki in kužnim materialom živalskega porekla (Uradni list RS, št. 35/04 in
46/05).
IX.
Ta sklep se objavi v Uradnem listu Republike Slovenije in začne
veljati 15. decembra 2005.
Št. 00719-100/2005/14
Ljubljana, dne 1. decembra 2005
EVA 2005-2511-0193
Vlada Republike Slovenije
Janez Janša l.r.
Predsednik