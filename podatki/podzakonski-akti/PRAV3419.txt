I. SPLOŠNE DOLOČBE
1. člen
(splošna določba)
Ta pravilnik določa vsebino, postopek in
način opravljanja strokovnega izpita za carinika, za carinskega svetovalca –
inšpektorja in za carinskega izterjevalca (v nadaljevanju: strokovni izpit po
Zakonu o carinski službi (Uradni list RS, št. 103/04 – uradno prečiščeno
besedilo; v nadaljnjem besedilu: ZCS)) ter program in obseg posebnega dela
strokovnega izpita za carinskega inšpektorja, oblike in načine strokovnega
izpopolnjevanja, usposabljanja in izobraževanja, preverjanje strokovne
usposobljenosti, ter ureja druga vprašanja v zvezi s strokovnim
izpopolnjevanjem, usposabljanjem in izobraževanjem delavcev v organih carinske
službe.
2. člen
(izvajanje usposabljanja)
Vse oblike in vrste strokovnega
usposabljanja in izpopolnjevanja ter izobraževanje, na katero je delavec
napoten s strani delodajalca, imajo značaj delovne obveznosti in se praviloma
izvajajo med rednim delovnim časom.
3. člen
(organizacija in koordinacija
usposabljanja)
Organizacija, koordinacija ter spremljanje
stroškov in učinkovitosti strokovnega usposabljanja in izpopolnjevanja ter
izobraževanje potekajo preko Generalnega carinskega urada (v nadaljevanju:
GCU), razen preverjanja strokovne usposobljenosti, ki ga za svoje delavce
organizirajo in koordinirajo carinski uradi (v nadaljevanju: CU).
4. člen
(črtan)
II. MENTORSTVO KANDIDATU ZA OPRAVLJANJE STROKOVNEGA IZPITA
5. člen
(črtan)
6. člen
(program mentorstva)
Okvirni program mentorstva določi generalni
direktor, podrobnega pa pripravi mentor.
7. člen
(naloge mentorja)
Mentor opravlja naslednje naloge:
-    
pripravi podroben program uvajanja kandidata v
delo;
-    
spremlja, usmerja in nadzoruje delo kandidata;
-    
izdela poročilo o poteku usposabljanja in oceno
o njegovi usposobljenosti za samostojno opravljanje dela;
-    
opravlja druge naloge, povezane s programom.
7.a člen
(pripravništvo in mentorstvo)
Za pripravništvo in mentorstvo pripravnikom
se uporabljajo splošni predpisi, ki veljajo za javne uslužbence.
Za pripravnike, ki so hkrati kandidati za
strokovni izpit po ZCS, se določi mentor, ki opravlja naloge v skladu z
določbami Zakona o javnih uslužbencih (Uradni list RS, št. 35/05 – uradno
prečiščeno besedilo) in določbami tega pravilnika.
III. STROKOVNI IZPIT ZA CARINIKA IN STROKOVNI IZPIT ZA CARINSKEGA
SVETOVALCA - INŠPEKTORJA
8. člen
(dolžnost opravljanja izpita)
Strokovni izpit za carinika in strokovni
izpit za carinskega svetovalca – inšpektorja (v nadaljevanju: izpit) opravljajo
delavci v skladu z 42. členom ZCS.
Dolžnost opravljanja izpita se določi v
pogodbi o zaposlitvi oziroma v sklepu o razporeditvi na delovno mesto carinika
oziroma carinskega svetovalca – inšpektorja.
9. člen
(priprava na izpit)
Priprave na izpit potekajo po programu, ki
ga sprejme generalni direktor.
Pogoj za pristop k izpitu je udeležba na
pripravi na izpit in pozitivna ocena mentorja o kandidatovi usposobljenosti za
samostojno opravljanje dela iz 7. člena tega pravilnika.
10. člen
(program
strokovnega izpita za carinika)
Program strokovnega izpita za carinika
obsega preverjanje znanj z naslednjih področij:
1.   Osnove carinskega sistema:
1.1     Carinski postopki
Vnos blaga in ravnanje z vnesenim blagom
-    
Vnos blaga na carinsko območje in vzpostavitev
carinskega nadzora
-    
Ravnanje z blagom, ki je vneseno na carinsko
območje
-    
Postopek v neposredni povezavi z vnosom blaga
-    
Predložitev blaga carinskemu organu
-    
Skupna prijava
Carinsko dovoljena raba ali uporaba blaga
-    
Carinska deklaracija
-    
Carinjenje blaga (carinska odprava)
-    
Osnove poenostavitev v carinskih postopkih
-    
Tranzitni postopek
-    
Carinski postopek sprostitve v prost promet
-    
Carinski postopki z ekonomskim učinkom
-    
Začasni uvoz
-    
Carinski postopek za izvoz blaga
-    
Druge carinsko dovoljene rabe ali uporabe blaga
Carinski dolg
Carinske oprostitve
-    
Carinske oprostitve na podlagi Uredbe 918/83
-    
Oprostitve za ponovno uvoženo blago
-    
Potniški promet
Ukrepi trgovinske politike in prepovedi in omejitve
-    
Prepovedi in omejitve
Davek na dodano vrednost, ki se pobira ob uvozu
-    
DDV kot uvozna dajatev
-    
Trošarine, ki se pobirajo ob uvozu
-    
Drugi davki, takse in dajatve, ki se pobirajo
ob uvozu
Zunanjetrgovinski sistem in predpisi
1.2     Elementi uvoznih in izvoznih
dajatev ter drugih ukrepov
Carinska tarifa evropskih skupnosti in tarifna uvrstitev
-    
Harmoniziran sistem
-    
Kombinirana nomenklatura
-    
Splošna pravila za uporabo kombinirane
nomenklature
Poreklo blaga
-    
Poreklo blaga v Evropski skupnosti
-    
Dokazovanje porekla v skladu s preferenciali ES
Carinska vrednost
-    
Zakonske osnove za določanje carinske vrednosti
-    
Pravila za carinsko vrednotenje
Integrirana tarifa skupnosti (TARIC)
-    
Struktura TARIC-a
-    
Vsebinski elementi ki so vključeni v TARIC
-    
Skupine ukrepov in Ukrepi v TARIC-u
-    
Stopnje, ki se uporabljajo
Skupna kmetijska politika EU
-    
Pojem skupne kmetijske politike
-    
Uvozna in izvozna dovoljenja
-    
Izvozna nadomestila
-    
Izvozni postopek SKP
2.    
Osnove trošarinskega sistema
Splošno o trošarinah
- Trošarinski
izdelki
- Trošarinski
zavezanci
- Registracija
zavezancev
- Režim
odloga plačila trošarine
Pobiranje trošarine
- Nastanek
trošarinske obveznosti
- Nastanek
obveznosti za obračun in plačilo trošarine
- Postopek
obračunavanja in plačevanja trošarine
Vračilo plačane trošarine
- Upravičenci
do vračila
- Postopek
pri vračanju že plačane trošarine
Organizacija in naloge organizacijskih enot
Carinske uprave Republike Slovenije (v nadaljnjem besedilu: CURS) na področju
trošarin
Okoljska dajatev za onesnaževanje zraka z
emisijo ogljikovega dioksida
Okoljska dajatev za onesnaževanje okolja
zaradi uporabe mazalnih olj in tekočin
Okoljska dajatev za onesnaževanja okolja
zaradi nastajanja izrabljenih motornih vozil
3.    
Splošni upravni postopek
11. člen
(program strokovnega
izpita za carinskega svetovalca - inšpektorja)
Program strokovnega izpita za carinskega svetovalca
– inšpektorja obsega preverjanje znanj z naslednjih področij:
1.   Carinski sistem
1.1     Carinski postopki
Carinski sistem in carinsko pravo
Vstop blaga na carinsko območje in vzpostavitev carinskega nadzora
-     Ravnanje z blagom, ki je vneseno na carinsko območje
-     Predložitev vnesenega blaga
-     Skupna prijava
-     Začasna hramba
-     Blago v tranzitu
-     Uničenje predloženega blaga in odstop v korist države
Carinsko dovoljena raba
Uvedba blaga v carinski postopek
-     Carinska deklaracija
-     Carinjenje blaga (carinska odprava)
-     Poenostavitve v carinskih postopkih
-     Naknadno preverjanje carinske deklaracije
Carinski postopki
-     Sprostitev blaga v prost promet
-     Tranzitni postopek
-     Carinski postopki z ekonomskim učinkom
-     Postopek carinskega skladiščenja
-     Postopek aktivnega oplemenitenja
-     Predelava pod carinskim nadzorom
-     Začasni uvoz
-     Začasni izvoz na oplemenitenje
-     Postopek izvoza in ponovnega izvoza blaga
-     Proste carinske cone
Podlage za pobiranje uvoznih dajatev
-     Carinski dolg
-     Nastanek carinskega dolga
-     Ugasnitev carinskega dolga
-     Zavarovanje carinskega dolga
-     Obračunavanje in plačevanje zneska carinskega dolga
-     Naknadni obračun carinskega dolga
-     Vračilo ali odpust zneska carinskega dolga
Carinske oprostitve
Posamezne carinske oprostitve
Prepovedi in omejitve
Zunanjetrgovinski sistem in predpisi
Davek na dodano vrednost in druge dajatve
1.2     Elementi uvoznih in izvoznih
dajatev ter drugih ukrepov
Carinska tarifa evropskih skupnosti in tarifna uvrstitev
-     Harmoniziran sistem
-     Kombinirana nomenklatura
-     Splošna pravila za uporabo kombinirane nomenklature
-     Uporaba splošnih pravil za uvrščanje blaga v kombinirano
nomenklaturo
Poreklo blaga
-     Poreklo blaga v Evropski skupnosti
-     Dokazovanje porekla v skladu s preferenciali ES
-     Splošna shema preferencialov Evropske skupnosti SSP (GSP)
-     AKP države Afrike, Karibov in Pacifika (ACP)
-     Trgovanje s Turčijo
Carinska vrednost
-     Zakonske osnove za določanje carinske vrednosti
-     Pravila za carinsko vrednotenje
-     Osnovno pravilo za vrednotenje – transakcijska vrednost uvoženega
blaga
-    
Alternativna pravila za vrednotenje: enako ali
podobno blago; pravilo dedukcije ali izračuna
-     Način prijavljanja carinske vrednosti
Integrirana tarifa
skupnosti (TARIC)
-     Struktura TARIC-a
-     Vsebinski elementi ki so vključeni v TARIC
-     Skupine ukrepov in ukrepi v TARIC-u
-     Stopnje, ki se uporabljajo
-     Tarifne opustitve
-     Tarifne kvote
-     Tarifna preferenca
-     Protidampinške, izravnalne dajatve
-     Vrednost na enoto
-     Razdeljevanje tarifnih kvot
Skupna kmetijska politika EU
-     Pojem skupne kmetijske politike
-     Pravna podlaga
-     Uvozna in izvozna dovoljenja
-     Izvozna nadomestila
-     Izvozni postopek SKP
2.    
Trošarinski sistem
Splošen pregled davčnega
sistema in razdelitev davkov v RS
-  Vrste
davkov s poudarkom na umestitev trošarin v davčni sistem RS
-  Fiskalni
delež trošarin
-  Organizacija
in naloge organizacijskih enot CURS na področju trošarin
Splošni pregled
trošarinskega sistema, osnovni pojmi in relacije med njimi
-  Opredelitev
pojmov in subjektov v sistemu
-  Trošarinski
izdelki (alkohol in alkoholne pijače, tobačni izdelki, mineralna olja in plin)
-  Nastanek
trošarinske obveznosti
-  Režim odloga plačila trošarine in prevoz trošarinskih izdelkov pod
režimom odloga plačila trošarine, trošarinski dokument, prenehanje režima
odloga plačila trošarine
-  Nastanek
obveznosti za obračun in plačilo trošarine
-  Plačniki
trošarine
-  Trošarinska skladišča (splošni pogoji delovanja, postopek izdaje
dovoljenja, izvajanje nadzora…)
-  Oproščeni uporabniki trošarinskih izdelkov (splošni pogoji
delovanja, postopek izdaje dovoljenja, izvajanje nadzora…)
-  Obračunavanje
in plačevanje trošarine
-  Vračilo
plačane trošarine
-  Oprostitve
plačila trošarine
-  Knjigovodstvo
trošarinskega zavezanca in hramba dokumentacije
-  Nadzor
nad obračunavanjem in plačevanjem trošarine
-  Izvajanje
prijave dejavnosti in registracija trošarinskih zavezancev
Obračunavanje in
plačevanje trošarin – izvajanje
-  Postopek
pri sprostitvi blaga v prost promet
-  Postopek pri odpremi v trošarinsko skladišče ali obrat oproščenega
uporabnika po sprostitvi blaga v prost promet
-  Postopek pri domačih proizvajalcih trošarinskih izdelkov, imetnikih
trošarinskih dovoljenj, oproščenih uporabnikih trošarinskih izdelkov
-  Postopek pri gibanju trošarinskih izdelkov znotraj EU
-  Postopek pri malih proizvajalcih vina in žganja
-  Obračunavanje in plačevanje trošarine v posebnih primerih (pri
ocenitvi dolga s strani carinskega organa, postopek stečaja, prisilne
poravnave…)
Vračila trošarine – izvajanje
-  Postopek pri vračilu trošarine v skladu s 30. členom Zakona o
trošarinah (Uradni list RS, št. 103/04; v nadaljnjem besedilu: ZTro)
-  Postopek pri vračilu trošarine v skladu s sedmim odstavkom 54.
člena ZTro – industrijsko komercialni namen
-  Postopek pri vračilu trošarine v skladu z devetim odstavkom 54.
člena ZTro – osebam, ki opravljajo dejavnost
-  Postopek pri vračilu trošarine v skladu z devetim odstavkom 54.
člena ZTro – fizičnim osebam
-  Postopek pri vračilih trošarine povezane z gibanjem znotraj EU
Okoljska dajatev za onesnaževanje zraka z
emisijo ogljikovega dioksida
Okoljska dajatev za onesnaževanje okolja
zaradi uporabe mazalnih olj in tekočin
Okoljska dajatev za onesnaževanja okolja
zaradi nastajanja izrabljenih motornih vozil
Nadzor na področju trošarin in določenih
okoljskih dajatev
- Nadzorni
ukrepi, kontrola in inšpekcijski nadzor
3.    
Splošni upravni postopek
11.a člen
(vsebine in način opravljanja strokovnega
izpita)
Program strokovnega izpita iz 10. in 11.
člena tega pravilnika je podlaga za izdelavo podrobnejših vsebin za posamezna
področja, razen za področje splošni upravni postopek. Podrobnejše vsebine, ki
jih določi generalni direktor, vsebujejo tudi pravne vire in literaturo,
potrebne za pripravo na strokovni izpit za carinika in za carinskega svetovalca
– inšpektorja.
Vsebine dela izpita iz splošnega upravnega
postopka so določene s predpisi, ki urejajo strokovni izpit iz splošnega
upravnega postopka.
Strokovni izpit opravlja kandidat ločeno,
in sicer:
-     pred izpitno komisijo na Carinski upravi Republike Slovenije za
področja:
-   
osnove carinskega sistema,
-   
osnove trošarinskega sistema,
-   
carinski sistem,
-   
trošarinski sistem in
-     pred izpitno komisijo na Upravni akademiji za področje splošnega
upravnega postopka.
Šteje se, da je kandidat opravil strokovni
izpit po ZCS, ko je opravil izpit iz vseh področij, navedenih v 10. oziroma 11.
členu pravilnika.
12. člen
(prijava na izpit)
Kandidat se mora prijaviti na izpit 30 dni
pred končanim programom mentorstva.
Kandidat se prijavi na izpit na obrazcu št.
1, ki je sestavni del tega pravilnika. Prijavo pošlje CU, ki jo mora v roku 5
delovnih dni posredovati GCU.
13. člen
(izpitna komisija)
Člane izpitnih komisij za posamezna izpitna
področja imenuje minister, pristojen za finance, na predlog generalnega direktorja.
Izpit se opravlja pred tričlansko izpitno
komisijo, ki jo sestavljajo predsednik in dva člana.
Predsednik in člana izpitne komisije morajo
imeti univerzitetno izobrazbo ali visoko strokovno izobrazbo s specializacijo
oziroma magisterijem, 8 let delovnih izkušenj s carinskega področja in
opravljen strokovni izpit po ZCS.
Sestavo izpitne komisije za posameznega
kandidata, čas in kraj opravljanja izpita določi generalni direktor.
14. člen
(povračilo stroškov)
Predsedniku in članom izpitne komisije ter zapisnikarju
pripada povračilo stroškov v zvezi z delom v izpitni komisiji v skladu s
predpisi o povračilu stroškov v zvezi z delom, ki veljajo za delavce v državnih
organih.
Če se izpiti opravljajo zunaj zaključka
gibljivega delovnega časa organa, se čas za delo v izpitni komisiji šteje v
delovni čas.
15. člen
(izpit)
Izpit obsega dva dela: pisni del in ustni
del.
Pisni del izpita je pisna naloga z
naslednjih področij:
-    
carinska zakonodaja,
-    
podlage za določitev višine uvoznih dajatev ter
drugih ukrepov trgovinske politike,
-    
uporaba zakona o davčnem postopku in zakona o
splošnem upravnem postopku v carinskem in trošarinskem postopku. (črtan)
Ustni del izpita obsega vprašanja z vseh
izpitnih področij 10. oziroma 11. člena tega pravilnika. (črtan)
Pisnega in ustnega dela izpita ni mogoče
opravljati isti dan.
16. člen
(izpitni red)
Izpit nadzoruje predsednik izpitne
komisije, ki je dolžan skrbeti tudi za pravilen potek izpita.
Predsednik izpitne komisije pred začetkom
izpita ugotovi prisotnost članov izpitne komisije in kandidatov ter pojasni
način opravljanja izpita.
Izpit je javen.
17. člen
(pisni del izpita)
Pisni del izpita na strokovnem izpitu za
carinika je pisna naloga s področja osnove carinskega sistema, ki obsega dva
enakovredna dela:
-    
carinski postopki,
-    
elementi uvoznih in izvoznih dajatev ter drugih
ukrepov,
Pisni del izpita na strokovnem izpitu za
carinskega svetovalca – inšpektorja je pisna naloga s področja carinski sistem,
ki obsega dva enakovredna dela:
-    
carinski postopki,
-    
elementi uvoznih in izvoznih dajatev ter drugih
ukrepov.
Kandidat opravlja najprej pisni del izpita.
Član izpitne komisije, ki je pisno določil
vsebino naloge, le-to odda predsedniku izpitne komisije in zapisnikarju najmanj
3 dni pred izpitom.
Pisni izpit opravlja kandidat pod nadzorom
člana izpitne komisije, ki pred začetkom pisnega dela izpita seznani kandidate
z vsebino naloge in pojasni, katere predpise lahko uporablja pri pisnem delu.
Pisni del izpita traja največ 3 šolske ure.
Pisni nalogi oceni izpitna komisija na
obrazloženi predlog člana, ki je nalogo pregledal. Izpitna komisija oceni
nalogo z opisno oceno uspešno ali neuspešno.
18. člen
(ustni del izpita)
Ustni del izpita na strokovnem izpitu za
carinika opravljajo kandidati s treh enakovrednih izpitnih delov:
-    
osnove carinskega sistema: carinski postopki,
-    
osnove carinskega sistema: elementi uvoznih in
izvoznih dajatev ter drugih ukrepov,
-    
osnove trošarinskega sistema.
Ustni del izpita na strokovnem izpitu za
carinskega svetovalca – inšpektorja opravljajo kandidati s treh enakovrednih
izpitnih delov:
-    
carinski sistem: carinski postopki,
-    
carinski sistem: elementi uvoznih in izvoznih
dajatev ter drugih ukrepov,
-    
trošarinski sistem.
Kandidat lahko opravlja ustni del izpita po
uspešno opravljenem pisnem delu.
Ustni del izpita lahko traja največ 20
minut za carinika in 30 minut za carinskega svetovalca – inšpektorja.
Vsak član izpitne komisije izprašuje
kandidata za svoj izpitni del.
Izpitna komisija na predlog izpraševalca
oceni vsak izpitni del posebej z opisno oceno: uspešno ali neuspešno.
19. člen
(zapisnik)
O poteku izpita se za vsakega kandidata
vodi zapisnik na obrazcu št. 2, ki je sestavni del tega pravilnika.
Pisna naloga je priloga zapisnika.
Zapisnik piše zapisnikar. Zapisnikar
opravlja tudi druge administrativno-tehnične naloge za izpitno komisijo.
Zapisnik podpišejo predsednik in člani
izpitne komisije ter zapisnikar.
20. člen
(ocena)
Uspeh kandidata na izpitu oceni izpitna
komisija tako, da po ločenih opisnih ocenah iz pisnega dela in z izpitnih
področij ustnega dela izpita s sklepom ugotovi: izpit je opravil(a) ali izpita
ni opravil(a).
Izpit opravi kandidat, ki je uspešno
ocenjen iz pisnega dela in z vseh izpitnih področij ustnega dela.
Po končanem izpitu predsednik izpitne
komisije, ob navzočnosti članov izpitne komisije, zapisnikarja in kandidata,
razglasi sklep izpitne komisije.
21. člen
(potrdilo)
Kandidatu, ki je izpit opravil, se izda
potrdilo o opravljenem strokovnem izpitu na obrazcih št. 3 in 4, ki sta
sestavni del tega pravilnika.
Potrdilo podpiše predsednik izpitne
komisije.
22. člen
(ponovno opravljanje izpita)
Kandidat, ki pisnega dela izpita ne opravi
uspešno, ga lahko ponavlja najprej po preteku 30 dni od dneva, ko ga je prvič
opravljal.
Če je kandidat pri ponovnemu opravljanju
pisnega dela izpita neuspešen, se šteje, da izpita ni opravil in ga ne more več
opravljati.
Če je kandidat pri ustnem delu izpita
neuspešen z dveh ali več izpitnih delov, mora ponovno opravljati ustni izpit
kot celoto.
Ustni del izpita kot celoto ali le s
posameznih izpitnih delov lahko ponovno opravlja najprej po preteku 30 dni od
dneva, ko ga je neuspešno opravljal.
Kandidat lahko ponavlja ustni del izpita
kot celoto ali le s posameznih izpitnih delov največ dvakrat.
Če je kandidat pri drugem ponavljanju
ustnega dela izpita neuspešen, se šteje, da izpita ni opravil in ga ne more več
opravljati.
23. člen
(odstop od izpita)
Če kandidat brez opravičljivega razloga ne
pristopi k opravljanju izpita ali k ponovnemu opravljanju izpita, ali če
odstopi, ko je izpit že začel opravljati, se šteje, da izpita ni opravil.
V primerih iz prejšnjega odstavka lahko
kandidat takoj oziroma najkasneje v treh dneh izpitni komisiji predložiti
dokazilo o upravičeni odsotnosti. Sklep izpitne komisije o upravičenosti
razlogov za kandidatovo odsotnost je dokončen in se vpiše v zapisnik.
24. člen
(ugovor)
Kandidat, ki se ne strinja s sklepom
izpitne komisije iz 20. člena tega pravilnika, lahko takoj po razglasitvi poda
ugovor ustno na zapisnik. Ugovor kandidata se zapiše v zapisnik.
V primeru ugovora kandidat ponovno opravlja
izpit najkasneje v treh dneh pred novo izpitno komisijo, ki je sestavljena iz
predsednika prejšnje komisije in dveh novih članov. Predsednika nove komisije
se določi izmed dveh novih članov. Zoper oceno nove komisije ni ugovora.
25. člen
(dokumentacija)
GCU hrani za vsakega kandidata, ki je
opravljal izpit, dokumentacijo, ki zajema:
-    
prijavo k izpitu z dokazili,
-    
zapisnik komisije,
-    
pisno nalogo iz 17. člena tega pravilnika,
-    
kopijo potrdila o opravljenem izpitu.
26. člen
(odsotnost z dela)
Kandidat, ki se pripravlja na izpit, ima
pravico biti odsoten z dela 10 delovnih dni. V ta čas niso všteti dnevi, ko se
kandidat udeležuje usposabljanja za izpit, ki ga organizira GCU, in ko izpit
opravlja.
Pri ponovnem opravljanju izpita ali
posameznega dela izpita pravica iz prejšnjega odstavka kandidatu ne pripada.
27. člen
(oprostitev)
Kandidat, ki je že opravil strokovni izpit
za isto stopnjo izobrazbe v skladu z drugimi predpisi v Republiki Sloveniji, ki
določajo vsebino in način opravljanja strokovnih izpitov v državni upravi ali
zunaj nje, opravlja strokovni izpit samo s tistih področij izpita, ki niso bila
zajeta s programom strokovnega izpita, ki ga je že opravil.
Opravljen strokovni izpit za carinika se ne
prizna kot oprostitev celote ali posameznega dela strokovnega izpita za
carinskega svetovalca – inšpektorja. Prav tako se opravljen strokovni izpit za
carinskega izterjevalca ne prizna kot oprostitev celote ali posameznega dela
strokovnega izpita za carinika oziroma strokovnega izpita za carinskega
svetovalca – inšpektorja, razen izpitnega področja »splošni upravni postopek«
za isto stopnjo izobrazbe.
27.a člen
(strokovni izpit za višjega carinika)
Višji carinik opravlja strokovni izpit v skladu s programom
strokovnega izpita za carinika.
Višjemu cariniku, ki ima že opravljen strokovni izpit za
inšpektorja, ni potrebno opravljati strokovnega izpita za carinika.
IV. STROKOVNI IZPIT ZA CARINSKEGA INŠPEKTORJA
27.b člen
(postopek)
Javni uslužbenci opravljajo strokovni izpit za carinskega
inšpektorja po postopku, določenem v Pravilniku o strokovnem izpitu za
inšpektorja (Uradni list RS, št. 75/04).
27.c člen
(program in obseg posebnega dela
strokovnega izpita za carinskega inšpektorja)
Program posebnega dela strokovnega izpita za carinskega
inšpektorja obsega preverjanje znanj s področij, ki so enaka področjem programa
strokovnega izpita za carinskega svetovalca – inšpektorja in so navedena v 11.
členu tega pravilnika.
27.č člen
(oprostitev)
Opravljen ali priznan strokovni izpit za carinskega
svetovalca – inšpektorja se prizna kot oprostitev posebnega dela strokovnega
izpita za carinskega inšpektorja. Opravljen posebni del strokovnega izpita za
carinskega inšpektorja se prizna kot opravljen strokovni izpit za carinskega
svetovalca – inšpektorja, razen področja splošni upravni postopek.
V. STROKOVNI IZPIT ZA CARINSKEGA IZTERJEVALCA
28. člen
(dolžnost opravljanja izpita)
Strokovni izpit za carinskega izterjevalca
(v nadaljevanju: izpit) opravljajo delavci v skladu s 16. členom ZCS.
Dolžnost opravljanja izpita se določi v
pogodbi o zaposlitvi oziroma v sklepu o razporeditvi na delovno mesto
izterjevalca oziroma višjega izterjevalca.
29. člen
(izpitna področja)
Program strokovnega izpita za carinskega
izterjevalca obsega preverjanje znanj z naslednjih področij:
1.    
Osnove nastanka in plačila carinskega dolga in
drugih dajatev, ki se pobirajo ob uvozu
- Nastanek
carinskega dolga in tipični primeri nastanka carinskega dolga
- Carinski
dolžniki
- Kraj
nastanka carinskega dolga
- Carinski
dolg in vrste dajatev
- Ugasnitev
carinskega dolga
2.    
Osnove nastanka in plačila trošarin in
okoljskih dajatev
- Opredelitev
izrazov in subjektov v trošarinskem sistemu
- Nastanek
trošarinske obveznosti
- Nastanek
obveznosti za obračun in plačilo trošarine in plačniki trošarine
- Okoljske
dajatve v pristojnosti Carinske uprave RS
- Izvršilni
naslov za izvršbo
3.    
Osnove sistema pobiranja dajatev
- Sistem
vplačevanja obveznih dajatev
- Knjigovodsko
evidentiranje pobranih prihodkov
- Pobiranje
izvirnih prihodkov EU (tradicionalna lastna sredstva EU)
4.    
Statusno pravna ureditev dolžnikov
- Splošno o
gospodarskih družbah
- Organizacijske
oblike
- Odgovornost
za obveznosti
- Prenehanje
družb
5.    
Postopek izvršbe carinskega dolga in trošarin
-  Splošno o izvršbi carinskega dolga in trošarin
-  Izvršba na dolžnikove denarne prejemke, denarna sredstva in na
dolžnikove denarne terjatve
-  Izvršba na premičnine
-  Izvršba na nepremično premoženje in delež družbenika v družbi
-  Izvršba na nematerializirane vrednostne papirje
-  Konec postopka izvršbe
6.    
Splošni upravni postopek
Program strokovnega izpita za carinskega
izterjevalca je podlaga za izdelavo podrobnejših vsebin za posamezna področja.
Podrobnejše vsebine, ki jih določi generalni direktor, vsebujejo tudi pravne
vire in literaturo, potrebno za pripravo na strokovni izpit za carinskega
izterjevalca.
Izterjevalci in višji izterjevalci
opravljajo strokovni izpit po enotnem programu, razen za področje splošni
upravni postopek.
30. člen
(oprostitev)
Kandidat za carinskega izterjevalca, ki je
že opravil strokovni izpit za isto strokovno izobrazbo v skladu z drugimi
predpisi v Republiki Sloveniji, ki določajo vsebino in način opravljanja
strokovnih izpitov v državni upravi ali zunaj nje, opravlja strokovni izpit
samo s tistih področij tega pravilnika, ki niso bila zajeta s programom
strokovnega izpita, ki ga je že opravil.
Opravljen strokovni izpit za carinika
oziroma strokovni izpit za inšpektorja se ne prizna kot oprostitev celote ali
posameznega dela strokovnega izpita za carinskega izterjevalca, razen izpitnega
področja »splošni upravni postopek« za isto stopnjo izobrazbe. (črtan)
30.a člen
(način opravljanja strokovnega izpita)
Strokovni izpit opravlja kandidat
ločeno, in sicer:
-    
pred izpitno komisijo na Carinski upravi
Republike Slovenije za področja: osnove nastanka in plačila carinskega dolga in
trošarin, postopek prisilne izterjave carinskega dolga in trošarin, osnove
sistema pobiranja dajatev, statusno pravna ureditev dolžnikov in
-    
pred izpitno komisijo na Upravni akademiji za
področje splošnega upravnega postopka.
Šteje se, da je kandidat opravil
strokovni izpit po ZCS, ko je opravil izpit iz vseh področij, navedenih v 29.
členu tega pravilnika.
31. člen
(postopek)
Izpit se opravlja pred tričlansko izpitno
komisijo, ki jo sestavljajo predsednik in dva člana.
Pisni del izpita je pisna naloga s področja
»Postopek izvršbe carinskega dolga in trošarin«, ustni del izpita pa obsega
vprašanja iz prvih petih področij iz 29. člena tega pravilnika.
Kandidatu, ki je izpit opravil, se izda
potrdilo o opravljenem strokovnem izpitu na obrazcu št. 5, ki je sestavni del
tega pravilnika.
Ostali postopek opravljanja izpita za
carinskega izterjevalca je enak postopku opravljanja strokovnega izpita za carinika,
opredeljenem v 12. do 26. členu tega pravilnika.
VI. PREVERJANJE STROKOVNE USPOSOBLJENOSTI
32. člen
(dolžnost opravljanja preverjanja)
Preverjanje strokovne usposobljenosti (v
nadaljevanju: preverjanje) je, v skladu s 43. členom ZCS, obvezno za delavce,
ki opravljajo naloge pooblaščenih uradnih oseb.
Področja in terminski plan preverjanja ter
delovna mesta, ki bodo vključena v preverjanje, določi generalni direktor z
letnim načrtom.
Preverjanje se izvede v roku 2 do 5 let od
opravljanja strokovnega izpita oziroma od zadnjega preverjanja.
33. člen
(obveščenost delavcev)
Delavci morajo biti obveščeni o datumu
preverjanja in o področju, iz katerega bo opravljeno preverjanje, najmanj 30
dni pred datumom, določenim za preverjanje.
34. člen
(postopek)
Preverjanje izvede tričlanska komisija, ki
jo imenuje generalni direktor. Komisijo sestavljajo zaposleni GCU in CU, kjer
preverjanje poteka.
Preverjanje se opravi na podlagi pisne
naloge ali testa, ki ga sestavi komisija.
Pri preverjanju je lahko prisoten član sindikata.
Po končanem preverjanju ima delavec pravico
vpogleda v svojo nalogo oziroma test.
35. člen
(ponovno opravljanje preverjanja)
Delavec, ki je bil pri preverjanju
neuspešen, mora ponovno na preverjanje v roku, ki ga določi komisija. Ta rok ne
sme biti krajši od 30 dni.
Če je delavec tudi na ponovnem preverjanju
neuspešen ali preverjanje odkloni, se v skladu z zakonom izvede postopek
ugotavljanja, ali je delavec po delovnih in strokovnih kvalitetah še primeren
za opravljanje dela.
36. člen
(dokumentacija)
Pisne naloge oziroma teste iz 34. člena
tega pravilnika hrani CU za svoje, GCU pa za svoje delavce.
VII. DRUGO STROKOVNO USPOSABLJANJE, IZPOPOLNJEVANJE IN
IZOBRAŽEVANJE
37. člen
(stalno izobraževanje)
Delavci se morajo stalno izobraževati in
izpopolnjevati svoje strokovno znanje.
Stalno usposabljanje in izpopolnjevanje je
lahko samoizobraževanje ali poteka organizirano oziroma koordinirano preko GCU.
38. člen
(specialistično strokovno usposabljanje)
Za pooblaščene uradne osebe se po
opravljenem strokovnem izpitu permanentno izvajajo specialistična strokovna
usposabljanja. Program usposabljanj sprejme generalni direktor in zajema
predvsem poglobljene strokovne vsebine s posameznih področij, navedenih v 10.
oziroma 11. členu tega pravilnika.
Področja in terminski plan specialističnih
strokovnih usposabljanj določi generalni direktor z letnim načrtom.
39. člen
(usposabljanje v drugih upravnih organih
in organizacijah)
Delavec je lahko napoten na strokovno
izpopolnjevanje in usposabljanje tudi v druge organe in organizacije oziroma v
tujino, kadar je za opravljanje določenih del potrebno strokovno usposabljanje.
Odločitev o napotitvi delavca na strokovno
izpopolnjevanje in usposabljanje iz prejšnjega odstavka sprejme generalni
direktor na predlog direktorja CU oziroma na predlog vodje organizacijske enote
GCU.
Za daljše oblike usposabljanja se z
delavcem sklene pogodba, s katero se določijo medsebojne pravice in obveznosti
v zvezi z usposabljanjem.
40. člen
(študijski dopust)
Delavec je upravičen do največ desetih
delovnih dni odsotnosti z dela z nadomestilom plače za pripravo na strokovni
izpit, preizkus znanja ali preizkus strokovne usposobljenosti, ki ga opravlja
pri drugih organih in organizacijah. Pred začetkom posameznih usposabljanj
generalni direktor odloči o številu dni odsotnosti z dela z nadomestilom plače,
odvisno od zahtevnosti in obsega izpita. V ta čas niso všteti dnevi, ko se
kandidat udeležuje usposabljanja za izpit, ki ga organizira drug organ ali
organizacija in dnevi, ko izpit opravlja.
Pri ponovnem opravljanju strokovnega
izpita, preizkusa znanja ali preizkusa strokovne usposobljenosti pravica iz
prejšnjega odstavka kandidatu ne pripada.
VIII. EVIDENCA
41. člen
(evidenca)
Za vsakega delavca se vodi evidenca o
strokovnih izpitih, drugih preizkusih znanja, preverjanju strokovne
usposobljenosti ter drugih usposabljanjih in izobraževanju.
Evidenca vsebuje naslednje podatke:
-     ime in priimek delavca,
-     datum in kraj rojstva,
-     stopnjo in vrsto izobrazbe,
-     delovno mesto in organizacijska enota,
-     vrsta in datum opravljenega strokovnega izpita,
-     zaporedna številka in izdajatelj potrdila o izpitu,
-     vrsta in datum opravljenega preizkusa znanja ter izdajatelj
potrdila,
-     področje, datum in uspeh preverjanja strokovne usposobljenosti,
-     datum, kraj, število ur, področje in izvajalec usposabljanja.

Obrazec
št. 1: Prijava na strokovni izpit
Obrazec
št. 2: Zapisnik o poteku strokovnega izpita za carinika; strokovnega izpita za carinskega svetovalca - inšpektorja; strokovnega izpita za
carinskega izterjevalca
Obrazec
št. 3: Potrdilo – opravil(a) strokovni izpit za carinika/carinico
Obrazec
št. 4: Potrdilo – opravil(a) strokovni izpit za carinskega
svetovalca - inšpektorja/carinsko svetovalko -inšpektorico
Obrazec
št. 5: Potrdilo – opravil(a) strokovni izpit za carinskega
izterjevalca/carinsko izterjevalko

Pravilnik o strokovnem izpitu in izobraževanju
delavcev carinske službe (Uradni list RS, št. 97/00)
vsebuje naslednji prehodni in končni določbi:
»VIII. PREHODNI IN KONČNI DOLOČBI
42. člen
(priznavanje
izpita)
Za delavce, ki so do uveljavitve tega
pravilnika že opravili dopolnilni carinski izpit v skladu s prej veljavnimi
predpisi, se šteje, da imajo opravljen strokovni izpit za carinika oziroma
strokovni izpit za inšpektorja, ki ustreza temu pravilniku.
Določbe II. poglavja tega pravilnika se uporabljajo
le za delavce, ki so sklenili delovno razmerje ali bili razporejeni na delovno
mesto carinika oziroma inšpektorja po uveljavitvi ZCS.
43. člen
(veljavnost
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o strokovnem izpitu in izobraževanju delavcev carinske službe
(Uradni list RS, št. 57/05)
spreminja VIII. poglavje pravilnika tako, da se glasi:
»IX. PREHODNI IN KONČNI DOLOČBI«;
spreminja 42. člen pravilnika tako, da se
glasi:
»42. člen
(priznavanje
izpita)
Za delavce, ki so do uveljavitve tega
pravilnika že opravili strokovni izpit za pooblaščene uradne osebe carinske
službe v skladu s prej veljavnimi predpisi, ali jim je bil izpit priznan, se
šteje, da imajo opravljen strokovni izpit za carinika, strokovni izpit za
carinskega svetovalca – inšpektorja oziroma carinskega izterjevalca, po temu
pravilniku.«;
ter vsebuje naslednjo končno določbo:
»34. člen
Ta pravilnik začne veljati naslednji dan po
objavi v Uradnem listu Republike Slovenije.«.