Predmet sklepa
1. člen
(1) Ta sklep za potrebe podrobnejšega
načina izračuna kapitala zavarovalnice določa:
1.    
način in obseg upoštevanja posameznih postavk pri izračunu kapitala
zavarovalnice in kapitalske ustreznosti,
2.    
podrobnejše lastnosti in vrste postavk, ki se upoštevajo pri izračunu
kapitala in kapitalske ustreznosti,
3.    
podrobnejše lastnosti podrejenih dolžniških instrumentov iz tretjega
odstavka 107. člena Zakona o zavarovalništvu (Uradni list RS, št. 99/10 –
uradno prečiščeno besedilo, 90/12, 102/12, 56/13 in 63/13 – ZS-K; v nadaljnjem
besedilu: ZZavar) in nelikvidnih sredstev iz drugega odstavka 108. člena ZZavar
ter sredstev na računih članov družbe za vzajemno zavarovanje iz 44.a člena
ZZavar.
(2) Ta sklep določa tudi podrobnejšo
vsebino poročil za potrebe izračunavanja oziroma ugotavljanja višine kapitala,
izpolnjevanja kapitalskih zahtev in kapitalske ustreznosti ter roke in način
poročanja (v nadaljevanju: izkaz kapitalske ustreznosti).
(3) Določila tega sklepa se smiselno
uporabljajo tudi za pokojninske družbe, ustanovljene po zakonu, ki ureja pokojninsko
in invalidsko zavarovanje.
Postavke pri izračunu kapitala
2. člen
Kapital zavarovalnice se izračuna pod
pogoji in v okviru omejitev iz ZZavar in tega sklepa na način, da se temeljnemu
kapitalu prišteje dodatni kapital, od njune vsote pa odštejejo odbitne postavke
kapitala. Tako izračunan kapital se imenuje razpoložljivi kapital.
Izpolnjevanje kapitalskih zahtev
3. člen
(1) Zavarovalnica, ki opravlja zavarovalne
posle v zavarovalni skupini premoženjskih in življenjskih zavarovanj, kapitalsko
ustreznost ugotavlja in izkazuje ločeno za premoženjska in življenjska
zavarovanja.
(2) Zavarovalnica izpolnjuje kapitalske
zahteve v skupini premoženjskih oziroma življenjskih zavarovanj, če je razpoložljivi
kapital v posamezni skupini enak ali presega znesek zahtevanega predpisanega
minimalnega kapitala. V tem primeru zavarovalnica v posamezni skupini izkazuje
kapitalsko ustreznost ali presežek razpoložljivega kapitala.
(3) Zavarovalnica ne izpolnjuje kapitalskih
zahtev v skupini premoženjskih oziroma življenjskih zavarovanj, če je
razpoložljivi kapital v posamezni skupini manjši od zahtevanega minimalnega
kapitala. V tem primeru zavarovalnica v posamezni skupini izkazuje kapitalsko
neustreznost ali primanjkljaj razpoložljivega kapitala. Primanjkljaj
razpoložljivega kapitala, glede na zahtevani minimalni kapital, se izkaže kot
negativni znesek.
(4) V primeru obstoja primanjkljaja
razpoložljivega kapitala (kapitalske neustreznosti) v eni skupini zavarovanj in
presežka v drugi Agencija za zavarovalni nadzor lahko na zahtevo zavarovalnice
le-tej na podlagi posebej utemeljenih razlogov dovoli prenos prostih sredstev
iz ene skupine v drugo.
Izkaz kapitalske ustreznosti
4. člen
(1) Zavarovalnica kapitalsko ustreznost za
premoženjska zavarovanja izkaže na obrazcu »Izkaz kapitalske ustreznosti za
premoženjska zavarovanja (KUS – P)«, kapitalsko ustreznost za življenjska
zavarovanja pa na obrazcu »Izkaz kapitalske ustreznosti za življenjska
zavarovanja (KUS – Ž)«, pri čemer v trimesečnih poročilih v skladu s predpisom
o podrobnejših pravilih za izračun minimalnega kapitala zavarovalnice upošteva
podatke o zahtevanem minimalnem kapitalu in zajamčenem kapitalu, dobljene na
osnovi drsečih podatkov, ki zajemajo obdobje enega leta (treh oziroma sedmih
let).
(2) Obrazca KUS – P in KUS – Ž sta sestavni
del tega sklepa (PRILOGA 1, PRILOGA 2) in ju zavarovalnica predloži Agenciji za
zavarovalni nadzor po stanju na zadnji dan koledarskega trimesečja v naslednjih
rokih:
-      
za prvo trimesečje najkasneje do 31.05.,
-      
za drugo trimesečje najkasneje do 31.08.,
-      
za tretje trimesečje najkasneje do 30.11. in
-      
za četrto trimesečje najkasneje v treh mesecih po preteku koledarskega
leta.
(3) Ne glede na določbo drugega odstavka
tega člena lahko pozavarovalnica izkaz kapitalske ustreznosti predloži Agenciji
za zavarovalni nadzor najkasneje z enomesečnim zamikom, glede na roke iz
prejšnjega odstavka.
(4) V primeru zahteve Agencije za
zavarovalni nadzor iz četrtega odstavka 176. člena ZZavar je zavarovalnica
dolžna predložiti izkaz kapitalske ustreznosti po stanju na zadnji dan meseca,
ki je naveden v zahtevi.
Temeljni kapital
5. člen
(1) Pri izračunu temeljnega kapitala
zavarovalnice se upoštevajo naslednje postavke:
1.    
vplačani osnovni kapital delniške družbe, razen na podlagi kumulativnih
prednostnih delnic vplačanega osnovnega kapitala, oziroma ustanovni kapital
družbe za vzajemno zavarovanje in sredstva na računih članov družbe za vzajemno
zavarovanje;
2.    
kapitalske rezerve, razen kapitalskih rezerv povezanih s kumulativnimi
prednostnimi delnicami;
3.    
rezerve iz dobička, razen rezerv za izravnavo kreditnih tveganj in
izravnavo katastrofalnih škod;
4.    
preneseni čisti dobiček iz prejšnjih let;
5.    
presežek iz prevrednotenja v zvezi s sredstvi, ki niso financirana iz
zavarovalno-tehničnih rezervacij.
(2) Pri izračunu temeljnega kapitala se kot
odbitne upoštevajo naslednje postavke:
1.    
Lastne delnice in lastni poslovni deleži;
2.    
neopredmetena dolgoročna sredstva;
3.    
prenesena čista izguba iz prejšnjih let in izguba tekočega leta;
4.    
pri premoženjskih zavarovanjih tudi razlika med nediskontiranimi in
diskontiranimi škodnimi rezervacijami.
(3) Ne glede na določbo 4. točke drugega odstavka
tega člena se razlika med nediskontiranimi in diskontiranimi škodnimi
rezervacijami ne upošteva kot odbitna postavka za zavarovanje nevarnosti za
zavarovalne vrste iz 1. in 2. točke drugega odstavka 2. člena ZZavar in za
rezervacije iz naslova rent v ostalih zavarovalnih vrstah iz skupine
premoženjskih zavarovanj.
(4) Temeljni kapital, izračunan na podlagi
prejšnjih odstavkov tega člena, mora biti vedno najmanj enak zajamčenemu
kapitalu iz 112. člena ZZavar, ki ga zavarovalnica izračuna v skladu s predpisom
o podrobnejših pravilih za izračun minimalnega kapitala zavarovalnice.
Način in obseg upoštevanja postavk
temeljnega kapitala
6. člen
(1) Seštevek postavke "Vplačani
osnovni kapital delniške družbe, razen na podlagi kumulativnih prednostnih
delnic vplačanega osnovnega kapitala oziroma ustanovni kapital družbe za
vzajemno zavarovanje" iz obrazca KUS – P in KUS – Ž je enak stanju
osnovnega kapitala brez osnovnega kapitala, vplačanega na podlagi prednostnih
kumulativnih delnic, kot je na zadnji dan trimesečja vpisan v sodnem registru.
(2) Postavko "Presežek iz
prevrednotenja kapitala v zvezi s sredstvi, ki niso financirana iz
zavarovalno-tehničnih rezervacij" v obrazcih KUS – P in KUS – Ž
zavarovalnica izračuna v skladu z navodilom, ki ga predpiše Agencija za
zavarovalni nadzor.
(3) Izgubo tekočega poslovnega leta za
prvo, drugo in tretje trimesečje zavarovalnica izkaže v obrazcih KUS – P in KUS
– Ž kot postavko »Neporavnana izguba obračunskega obdobja povečana za stanje
terjatev za odloženi davek iz neizrabljenih davčnih izgub, prenesenih v
naslednja davčna obdobja, oziroma če ni neporavnane izgube obračunskega
obdobja, stanje terjatev za odloženi davek iz neizrabljenih davčnih izgub.«.
(4) Za postavko temeljnega kapitala iz 4.
točke drugega odstavka 5. člena tega sklepa zavarovalnica pripravi izjavo, v
kateri za vsako zavarovalno vrsto prikaže znesek škodnih rezervacij pred in
znesek škodnih rezervacij po upoštevanju diskontiranja.
Lastnosti sredstev na računih članov
družbe za vzajemno zavarovanje
7. člen
Sredstva na računih članov družbe za
vzajemno zavarovanje se pri izračunu temeljnega kapitala iz četrtega člena tega
sklepa lahko upoštevajo kot postavka temeljnega kapitala družbe za vzajemno
zavarovanje, če statut družbe določa, da:
-      
so izplačila iz računov članov mogoča le, če to dejanje ne ogroža
kapitalske ustreznosti družbe, oziroma po končanem postopku likvidacije, ko so
poravnani že vsi ostali dolgovi;
-      
mora družba za vzajemno zavarovanje en mesec pred izplačilom iz računov
članov (razen vračil v primeru prenehanja članstva) obvestiti Agencijo za
zavarovalni nadzor o nameravanem izplačilu;
-      
družba za vzajemno zavarovanje ne sme spremeniti statuta v obsegu, ki se
nanaša na osebne račune, brez predhodnega dovoljenja Agencije za zavarovalni
nadzor.
Dodatni kapital
8. člen
(1) Pri izračunu dodatnega kapitala
zavarovalnice se upoštevajo naslednje postavke:
1.    
vplačani osnovni kapital na podlagi kumulativnih prednostnih delnic;
2.    
kapitalske rezerve, povezane s kumulativnimi prednostnimi delnicami;
3.    
podrejeni dolžniški instrumenti;
4.    
druge postavke.
(2) Med podrejene dolžniške instrumente iz
3. točke prvega odstavka tega člena šteje:
1.    
podrejeni dolžniški kapital, ki ima lastnosti in izpolnjuje pogoje,
določene v 10. členu tega sklepa (v nadaljevanju: podrejeni dolg) in
2.    
vrednostni papirji ter drugi finančni instrumenti, ki nimajo določenega
roka zapadlosti in izpolnjujejo pogoje, določene v 11. členu tega sklepa (v
nadaljevanju: finančni instrumenti z nedoločenim rokom zapadlosti).
(3) Med druge postavke iz 5. točke prvega
odstavka tega člena tega sklepa se štejejo postavke iz 1. in 2. točke drugega odstavka 107. člena ZZavar.
Način in obseg upoštevanja postavk
dodatnega kapitala
9. člen
(1) Postavke dodatnega kapitala iz prvega
odstavka prejšnjega člena tega sklepa se lahko pri izračunu kapitala upoštevajo
v skupnem obsegu največ do 50% temeljnega ali zahtevanega minimalnega kapitala,
in sicer nižjega izmed obeh.
(2) Ne glede na določbo prejšnjega odstavka
tega člena se lahko podrejeni dolg z določenim rokom zapadlosti in vplačani
osnovni kapital na podlagi kumulativnih prednostnih delnic z določeno dobo
trajanja s pripadajočimi kapitalskimi rezervami, upoštevata največ do 25%
temeljnega ali zahtevanega minimalnega kapitala, in sicer nižjega izmed obeh.
(3) Za postavko dodatnega kapitala iz 3.
točke prvega odstavka 8. člena tega sklepa, izdanega v obliki posojila,
mora zavarovalnica predložiti Agenciji sklep uprave o izdaji podrejenega dolga,
pogodbo med zavarovalnico in imetniki podrejenega dolga ter dokazilo o vplačilu
podrejenega dolga.
(4) Za postavko dodatnega kapitala iz 3.
točke prvega odstavka 8. člena tega sklepa, izdanega v obliki vrednostnih
papirjev, mora zavarovalnica predložiti Agenciji sklep uprave o izdaji
podrejenih dolžniških instrumentov, odločbo klirinško depotne družbe o vpisu
podrejenih dolžniških instrumentov v register vrednostnih papirjev, prospekt
izdanih podrejenih dolžniških instrumentov skupaj z dokazili o vplačilih ter seznam
podrejenih upnikov zavarovalnice – imetnikov podrejenih dolžniških instrumentov.
Podrejeni dolg kot postavka dodatnega
kapitala
10. člen
(1) Zavarovalnica lahko podrejeni dolg
upošteva kot postavko pri izračunu dodatnega kapitala, če le-ta izpolnjuje
naslednje pogoje:
1.    
iz pogodbe med zavarovalnico in imetnikom podrejenega dolga izrecno
izhaja, da ima imetnik v primeru stečaja oziroma likvidacije zavarovalnice
pravico do poplačila šele po poplačilu drugih upnikov;
2.    
je v celoti vplačan oziroma se sme upoštevati le vplačani znesek,
3.    
pogodba med zavarovalnico in podrejenim upnikom ne sme vsebovati nobene
klavzule, ki bi mu omogočila izplačilo pred dogovorjenim rokom zapadlosti,
razen v primeru stečaja oziroma likvidacije zavarovalnice oziroma če ni s tem
sklepom drugače določeno,
4.    
pogodbo med zavarovalnico in podrejenim upnikom je mogoče spremeniti le
na podlagi predhodno pridobljenega soglasja Agencije za zavarovalni nadzor.
(2) Zavarovalnica lahko kot postavko pri
izračunu dodatnega kapitala upošteva tako podrejeni dolg z določenim rokom
zapadlosti kot tudi podrejeni dolg, ki nima določenega roka zapadlosti.
(3) Podrejeni dolg z določenim rokom
zapadlosti mora poleg tega, da izpolnjuje pogoje iz prvega odstavka tega člena,
izpolnjevati še naslednje:
1.    
pogodbeni rok zapadlosti mora biti najmanj pet let in en dan;
2.    
zavarovalnica mora obseg vključevanja podrejenega dolga v dodatni
kapital postopoma zniževati z 20% kumulativnim diskontom za zadnjih pet let, ki
preostajajo do njegovega dospetja na način, da se pri izračunu dodatnega
kapitala po stanju na dan, ki je:
-  
pet let ali manj kot pet in več kot štiri leta pred dnevom izplačila
celotnega ali delnega zneska vplačanega dolžniškega instrumenta, za ta del
zneska upošteva 20% diskont,
-  
v primeru manj kot štiri leta in več kot tri leta se upošteva 40%
diskont,
-  
v primeru manj kot tri leta in več kot dve leti se upošteva 60% diskont,
-  
v primeru manj kot dve leti in več kot eno leto se upošteva 80% diskont,
-  
če preostaja do datuma izplačila eno leto ali manj kot eno leto, se
upošteva 100% diskont, torej ta znesek ne šteje več v izračun dodatnega
kapitala.
(4) Podrejeni dolg, ki nima določenega roka
zapadlosti, mora izpolnjevati pogoje iz prvega odstavka tega člena in je lahko
izplačan le v primeru, če je podano petletno predhodno obvestilo Agenciji za
zavarovalni nadzor, razen v primeru, če:
1.    
ne predstavlja več sestavine dodatnega kapitala, ali
2.    
je za predčasno odplačilo posebej zahtevana predhodna privolitev
Agencije za zavarovalni nadzor.
V primeru iz 2. točke tega odstavka mora
zavarovalnica Agencijo za zavarovalni nadzor o predčasnem odplačilu obvestiti
najmanj šest mesecev pred datumom nameravanega poplačila in pri tem predložiti
načrt zagotavljanja kapitalske ustreznosti pred odplačilom in po njem. Agencija
za zavarovalni nadzor lahko dovoli odplačilo le, če ni ogrožena kapitalska
ustreznost zavarovalnice.
Finančni instrumenti z nedoločenim
rokom zapadlosti kot postavka dodatnega kapitala
11. člen
(1) Vrednostni papirji in drugi finančni
instrumenti z nedoločenim rokom zapadlosti lahko predstavljajo postavko
dodatnega kapitala, če izpolnjujejo naslednje pogoje:
1.    
imetnik teh instrumentov ima pravico do poplačila šele po poplačilu
drugih upnikov;
2.    
vplačani morajo biti v celoti;
3.    
ne morejo biti unovčeni na prinosnikovo zahtevo in tudi ne brez
predhodnega soglasja Agencije za zavarovalni nadzor;
4.    
zavarovalnica mora imeti možnost, da zadrži izplačilo obresti iz naslova
teh instrumentov;
5.    
listine, ki urejajo izdajo teh instrumentov, morajo določati sposobnost
absorpcije izgube iz naslova dolga in neplačanih obresti, istočasno pa
omogočati, da zavarovalnica lahko nadaljuje poslovanje.
(2) Agencija za zavarovalni nadzor ne bo
izdala soglasja iz 3. točke prvega odstavka tega člena za izplačilo prej kot 5 let
in en dan po vpisu, če nima dokazila ali potrditve, da bo zavarovalnica tudi po
tem izplačilu dosegala potrebno višino kapitala in kapitalske ustreznosti.
Odbitne postavke pri izračunu
kapitala
12. člen
(1) Pri izračunu razpoložljivega kapitala
zavarovalnice se seštevek temeljnega in dodatnega kapitala zmanjša za udeležbo
v drugih zavarovalnicah, pozavarovalnicah, zavarovalnih holdingih, bankah, borzno-posredniških družbah, družbah za upravljanje in drugih finančnih institucijah,
kolikor skladno s predpisi izračunavajo kapitalsko ustreznost.
(2) Zavarovalnica je udeležena v osebi iz
prvega odstavka tega člena, če je posredno ali neposredno imetnik poslovnega
deleža, delnic oziroma drugih pravic, na podlagi katerih je udeležena pri
upravljanju te osebe oziroma v kapitalu te osebe z najmanj 20% deležem.
(3) Pri izračunu kapitala zavarovalnice se
seštevek temeljnega in dodatnega kapitala zmanjša tudi za naložbe v podrejene
dolžniške instrumente in druge naložbe v osebe iz prvega odstavka tega člena,
ki se pri ugotavljanju kapitalske ustreznosti teh oseb upoštevajo pri izračunu
njihovega kapitala in v katerih je zavarovalnica udeležena.
(4) Udeležbe iz prvega odstavka tega člena
in naložbe zavarovalnice iz tretjega odstavka tega člena, ki zmanjšujejo
seštevek temeljnega in dodatnega kapitala, predstavljajo vse udeležbe oziroma
vse naložbe zavarovalnice ne glede na vir. Udeležbe iz prvega odstavka tega
člena prikaže zavarovalnica na obrazcu NAL-1, naložbe iz tretjega odstavka tega
člena pa na obrazcu NAL-2, posebej za premoženjska in posebej za življenjska
zavarovanja. Obrazca NAL-1 in NAL-2 sta sestavni del tega sklepa (PRILOGA 3) in
jih zavarovalnica v predpisani obliki predloži skupaj z obrazcema KUS iz 4. člena
tega sklepa.
(5) Pri izračunu kapitala zavarovalnice se
seštevek temeljnega in dodatnega kapitala zmanjša tudi za nelikvidna sredstva.
(6) Nelikvidna sredstva so naložbe
zavarovalnice v delnice borze, klirinško depotne družbe, terjatve iz naslova
vplačil v jamstveni sklad pri klirinško depotni družbi in terjatve iz naslova
vplačil v druge sklade, ki so namenjeni vzajemnemu jamstvu za izpolnitev
obveznosti več oseb.
Način poročanja
13. člen
Zavarovalnica predloži Agenciji za
zavarovalni nadzor s tem sklepom predpisane obrazce v elektronski obliki z digitalnim podpisom, overjenim s
kvalificiranim potrdilom, v skladu z zakonom, ki ureja elektronsko poslovanje
in elektronski podpis. V obrazce se vpisujejo denarni zneski, ki so zaokroženi
na en euro.

Priloga
1: Izkaz kapitalske ustreznosti za premoženjska zavarovanja (KUS-P)
Priloga
2: Izkaz kapitalske ustreznosti za življenjska zavarovanja (KUS-Ž)
Priloga
3: NAL-1; NAL-2

Sklep o podrobnejšem načinu izračuna kapitala
in izpolnjevanju kapitalskih zahtev ter kapitalske ustreznosti zavarovalnic
(Uradni list RS, št. 83/04)
vsebuje naslednjo prehodno in končno določbo:
»Prehodna
določba
14. člen
(1) Zavarovalnica po tem sklepu prvič
izračuna kapitalsko ustreznost po stanju na dan 30. 9. 2004.
(2) Zavarovalnice, ki so pred uveljavitvijo
tega sklepa izdale podrejeni dolg z določenim rokom zapadlosti ali/in prednostne
kumulativne delnice z določeno dobo trajanja in prikazujejo katero od navedenih
kategorij kot postavko dodatnega kapitala, se z omejitvijo iz drugega odstavka
9. člena tega sklepa, v višini 25% temeljnega ali zahtevanega minimalnega
kapitala, in sicer nižjega izmed obeh, uskladijo najkasneje do 31. 3. 2005.
(3) Zavarovalnice, ki so po uveljavitvi
ZZavar-A in pred uveljavitvijo tega sklepa, oblikovale izravnalne rezervacije v
zavarovalnih vrstah, ki niso naštete v prvem odstavku 118. člena ZZavar lahko
že tako oblikovane izravnalne rezervacije upoštevajo v izračunu dodatnega
kapitala iz 8. člena tega sklepa v celotnem obsegu. Izravnalne rezervacije iz
prejšnjega stavka lahko zavarovalnica upošteva v izračunu dodatnega kapitala le
do vključno 30. 6. 2005.
Uveljavitev
sklepa
15. člen
(1) Ta sklep začne veljati naslednji dan po
objavi v Uradnem listu Republike Slovenije.
(2) Z dnem začetka veljavnosti tega sklepa
preneha veljati sklep o načinu in obsegu upoštevanja posameznih postavk,
podrobnejših lastnostih in vrstah postavk ter lastnostih podrejenih dolžniških
instrumentov, ki se upoštevajo pri izračunu kapitala in kapitalske ustreznosti
in izkaz kapitalske ustreznosti zavarovalnice (Uradni list RS, št. 3/01, 68/01,
22/02, 69/02 in 117/02) ter navodilo o izračunu postavke »Posebni
prevrednotovalni popravek kapitala v zvezi s sredstvi, ki niso financirana iz
zavarovalno-tehničnih rezervacij« v obrazcu KUS (Uradni list RS, št. 30/03).«.

Sklep o dopolnitvi sklepa o podrobnejšem
načinu izračuna kapitala in izpolnjevanju kapitalskih zahtev ter kapitalske
ustreznosti zavarovalnic (Uradni list RS, št. 95/04) spreminja 14. člen sklepa tako, da
se glasi:
»Prehodna
določba
14. člen
(1) Zavarovalnica po tem sklepu prvič
izračuna kapitalsko ustreznost po stanju na dan 30. 9. 2004.
(2) Zavarovalnice, ki so pred uveljavitvijo
tega sklepa izdale podrejeni dolg z določenim rokom zapadlosti ali/in prednostne
kumulativne delnice z določeno dobo trajanja in prikazujejo katero od navedenih
kategorij kot postavko dodatnega kapitala, se z omejitvijo iz drugega odstavka
9. člena tega sklepa, v višini 25% temeljnega ali zahtevanega minimalnega
kapitala, in sicer nižjega izmed obeh, uskladijo najkasneje do 31. 3. 2005.
(3) Zavarovalnice, ki so po uveljavitvi
ZZavar-A in pred uveljavitvijo tega sklepa, oblikovale izravnalne rezervacije v
zavarovalnih vrstah, ki niso naštete v prvem odstavku 118. člena ZZavar lahko
že tako oblikovane izravnalne rezervacije upoštevajo v izračunu dodatnega
kapitala iz 8. člena tega sklepa v celotnem obsegu. Izravnalne rezervacije iz
prejšnjega stavka lahko zavarovalnica upošteva v izračunu dodatnega kapitala le
do vključno 30. 6. 2005.
(4) Pozavarovalnica lahko do uskladitve
zakona o zavarovalništvu in na njegovi podlagi izdanih predpisov z direktivo o
pozavarovanju, vendar največ pet let od dne uveljavitve tega sklepa, upošteva
postavke iz 1., 2., 3. in 5. točke prvega odstavka 8. člena tega sklepa v
skupnem obsegu do višine zahtevanega minimalnega kapitala, in sicer le v
primeru, da je temeljni kapital najmanj štirikrat večji od zahtevanega
minimalnega kapitala.«;
ter vsebuje naslednjo končno določbo:
»2. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah sklepa o podrobnejšem
načinu izračuna kapitala in izpolnjevanju kapitalskih zahtev ter kapitalske
ustreznosti zavarovalnic (Uradni list RS, št. 65/05) spreminja 14. člen sklepa tako, da
se glasi:
»Prehodna
določba
14. člen
(1) Zavarovalnica po tem sklepu prvič
izračuna kapitalsko ustreznost po stanju na dan 30. 9. 2004.
(2) Zavarovalnice, ki so pred uveljavitvijo
tega sklepa izdale podrejeni dolg z določenim rokom zapadlosti ali/in prednostne
kumulativne delnice z določeno dobo trajanja in prikazujejo katero od navedenih
kategorij kot postavko dodatnega kapitala, se z omejitvijo iz drugega odstavka
9. člena tega sklepa, v višini 25% temeljnega ali zahtevanega minimalnega
kapitala, in sicer nižjega izmed obeh, uskladijo najkasneje do 31. 3. 2005.
(3) Zavarovalnice, ki so po uveljavitvi
ZZavar-A in pred uveljavitvijo tega sklepa, oblikovale izravnalne rezervacije v
zavarovalnih vrstah, ki niso naštete v prvem odstavku 118. člena ZZavar lahko
že tako oblikovane izravnalne rezervacije upoštevajo v izračunu dodatnega
kapitala iz 8. člena tega sklepa v celotnem obsegu. Izravnalne rezervacije iz
prejšnjega stavka lahko zavarovalnica upošteva v izračunu dodatnega kapitala le
do vključno 31. 12. 2006.
(4) Pozavarovalnica lahko do uskladitve
zakona o zavarovalništvu in na njegovi podlagi izdanih predpisov z direktivo o
pozavarovanju, vendar največ pet let od dne uveljavitve tega sklepa, upošteva
postavke iz 1., 2., 3. in 5. točke prvega odstavka 8. člena tega sklepa v
skupnem obsegu do višine zahtevanega minimalnega kapitala, in sicer le v
primeru, da je temeljni kapital najmanj štirikrat večji od zahtevanega
minimalnega kapitala.«;
ter vsebuje naslednjo končno določbo:
»2. člen
Te spremembe sklepa začnejo veljati
naslednji dan po objavi v Uradnem listu Republike Slovenije.«.

Sklep o spremembah in dopolnitvah Sklepa o
podrobnejšem načinu izračuna kapitala in izpolnjevanju kapitalskih zahtev ter
kapitalske ustreznosti zavarovalnic (Uradni list RS, št. 31/06) spreminja 14. člen sklepa tako, da
se glasi:
»Prehodna
določba
14. člen
(1) Zavarovalnica po tem sklepu prvič
izračuna kapitalsko ustreznost po stanju na dan 31. 3. 2006.
(2) Zavarovalnice, ki so pred uveljavitvijo
tega sklepa izdale podrejeni dolg z določenim rokom zapadlosti ali/in prednostne
kumulativne delnice z določeno dobo trajanja in prikazujejo katero od navedenih
kategorij kot postavko dodatnega kapitala, se z omejitvijo iz drugega odstavka
9. člena tega sklepa, v višini 25% temeljnega ali zahtevanega minimalnega
kapitala, in sicer nižjega izmed obeh, uskladijo najkasneje do 31. 3. 2005.
(3) Zavarovalnice, ki so po uveljavitvi
ZZavar-A in pred uveljavitvijo tega sklepa, oblikovale izravnalne rezervacije v
zavarovalnih vrstah, ki niso naštete v prvem odstavku 118. člena ZZavar lahko
že tako oblikovane izravnalne rezervacije upoštevajo v izračunu dodatnega
kapitala iz 8. člena tega sklepa v celotnem obsegu. Izravnalne rezervacije iz
prejšnjega stavka lahko zavarovalnica upošteva v izračunu dodatnega kapitala le
do vključno 31. 12. 2006.
(4) Pozavarovalnica lahko do uskladitve
zakona o zavarovalništvu in na njegovi podlagi izdanih predpisov z direktivo o
pozavarovanju, vendar največ pet let od dne uveljavitve tega sklepa, upošteva
postavke iz 1., 2., 3. in 5. točke prvega odstavka 8. člena tega sklepa v
skupnem obsegu do višine zahtevanega minimalnega kapitala, in sicer le v
primeru, da je temeljni kapital najmanj štirikrat večji od zahtevanega
minimalnega kapitala.«;
ter vsebuje naslednjo končno določbo:
»6. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
podrobnejšem načinu izračuna kapitala in izpolnjevanju kapitalskih zahtev ter
kapitalske ustreznosti zavarovalnic (Uradni list RS, št. 25/07) vsebuje naslednjo končno določbo:
»9. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
podrobnejšem načinu izračuna kapitala in izpolnjevanju kapitalskih zahtev ter
kapitalske ustreznosti zavarovalnic (Uradni list RS, št. 17/08) vsebuje naslednjo končno določbo:
»3. člen
Ta sklep začne veljati naslednji dan po
objavi v Uradnem listu Republike Slovenije, uporabi pa se prvič za izračun
kapitalske ustreznosti po stanju na dan 31. 12. 2007.«.

Sklep o spremembah in dopolnitvah Sklepa o
podrobnejšem načinu izračuna kapitala in izpolnjevanju kapitalskih zahtev ter
kapitalske ustreznosti zavarovalnic (Uradni list RS, št. 99/10) vsebuje naslednjo končno določbo:
»3. člen
Ta sklep začne veljati naslednji dan po
objavi v Uradnem listu Republike Slovenije, uporabi pa se prvič za izračun
kapitalske ustreznosti po stanju na dan 31. 12. 2010.«.

Sklep o spremembah in dopolnitvah sklepov, ki jih
je izdala Agencija za zavarovalni nadzor, v delih, ki urejajo način poročanja
(Uradni list RS, št. 62/13) vsebuje naslednjo končno določbo:
»Končna določba
10. člen
(začetek
veljavnosti)
Ta sklep začne veljati petnajsti dan po
objavi v Uradnem listu Republike Slovenije.«.

Sklep o spremembah Sklepa o podrobnejšem
načinu izračuna kapitala in izpolnjevanju kapitalskih zahtev ter kapitalske
ustreznosti zavarovalnic (Uradni list RS, št. 65/14) vsebuje naslednjo končno določbo:
»5. člen
Ta sklep začne veljati petnajsti dan po
objavi v Uradnem listu Republike Slovenije.«,