1. člen
S tem pravilnikom se sprejme
gozdnogospodarski načrt gozdnogospodarske enote Mašun (2014–2023), št. 05-16/14
z dne 5. 11. 2014, ki ga je za obdobje od 1. januarja 2014 do
31. decembra 2023 izdelal Zavod za gozdove Slovenije, Območna enota
Postojna.
2. člen
Gozdnogospodarska enota Mašun, ki meri
2.746,93 ha, se nahaja v Gozdnogospodarskem območju Postojna, v občini Ilirska
Bistrica oziroma v katastrski Občini Snežnik.
3. člen
V gozdnogospodarski enoti Mašun je s
1. januarjem 2014 ugotovljeno naslednje stanje gozdov:
a)     Lastništvo: 100 % državnih gozdov;
b)     površina: 2.708,45 ha, od katere je 2.451,81 ha večnamenskih
gozdov, 227,3 ha gozdov s posebnim namenom, v katerih gozdnogospodarski ukrepi
niso dovoljeni, 29,34 ha gozdov s posebnim namenom, v katerih so
gozdnogospodarski ukrepi dovoljeni;
c)     lesna zaloga: 375,3 m3/ha, od tega 216,4 m3/ha
iglavcev in 158,9 m3/ha listavcev;
č)    tekoči
letni prirastek: 6,68 m3/ha, od tega 3,86 m3/ha iglavcev
in 2,82 m3/ha listavcev.
4. člen
(1) V gozdnogospodarskem načrtu
gozdnogospodarske enote Mašun (2014–2023) je ob upoštevanju usmeritev iz
gozdnogospodarskega načrta Gozdnogospodarskega območja Postojna, izdelanega za
obdobje od 1. januarja 2014 do 31. decembra 2023, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Mašun določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 2.215,43 ha,
-       
ekološke funkcije na površini 695,81 ha ter
-       
socialne funkcije na površini 305,51 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Mašun (2014–2023) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Mašun za obdobje
od 1. januarja 2014 do 31. decembra 2023 določeni naslednji ukrepi:
-       
najvišji možni posek v višini 191.786 m3, od tega 105.393 m3
iglavcev in 86.393 m3 listavcev,
-       
gojitvena dela, potrebna za ohranitev in razvoj gozdov, na površini
483,92 ha,
-       
nega drogovnjaka na površini 119,34 ha,
-       
nega prebiralnega gozda na površini 122,3 ha,
-       
varstvena dela, potrebna za zaščito pred divjadjo, in sicer zaščita
mladja z ograjo (novogradnja) v dolžini 1.100 m, vzdrževanje zaščitnih ograj v
dolžini 2.600 m, odstranjevanje 100 tulcev in odstranjevanje 250 m zaščitne
ograje,
-       
varstvena dela, potrebna za zaščito pred boleznimi in žuželkami, in
sicer vzpostavljanje gozdne higiene na površini 57,9 ha,
-       
nega habitatov prosto živečih živali, in sicer vzdrževanje travišč na
površini 229,3 ha in vzdrževanje 477 vodnih virov.
(2) V gozdnogospodarskem načrtu
gozdnogospodarske enote Mašun (2014–2023) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Mašun, v obdobju
od uveljavitve tega pravilnika do 31. decembra 2023, se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Mašun (2014–2023).
7. člen
Po en izvod gozdnogospodarskega načrta
gozdnogospodarske enote Mašun (2014–2023) je na vpogled na sedežu Zavoda za
gozdove Slovenije, Območne enote Postojna, na sedežu Zavoda za gozdove
Slovenije, Krajevne enote Knežak, Knežak 202a, 6253 Knežak in na Ministrstvu za
kmetijstvo, gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Mašun (2014–2023).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-567/2014
Ljubljana, dne 9. januarja 2015
EVA 2014-2330-0043
Mag. Dejan Židan l.r.
Minister
za kmetijstvo, gozdarstvo in
prehrano