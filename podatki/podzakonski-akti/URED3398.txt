I. SPLOŠNE DOLOČBE
1. člen
(namen in varstveni cilji)
(1) Z namenom, da se zavarujejo naravne
vrednote ter ohranita biotska raznovrstnost in krajinska pestrost, se območje
Strunjanskega polotoka določi za Krajinski park Strunjan (v nadaljnjem
besedilu: park).
(2) Varstveni cilji v parku so: ohranitev
naravnih vrednot, ohranitev velike biotske raznovrstnosti, ohranitev populacij
ogroženih in mednarodno varovanih prosto živečih rastlinskih in živalskih vrst
(v nadaljnjem besedilu: rastlinske in živalske vrste), ohranitev najmanj
obstoječega obsega habitatnih tipov, ki se prednostno ohranjajo v ugodnem
stanju, ohranitev krajine z mozaično razporejenostjo krajinskih struktur, ohranitev
ekoloških značilnosti solin, lagune in morske obale ter naravnih procesov in
povezav med pršnim in bibavičnim pasom ter infralitoralom.
2. člen
(vsebina)
(1) Ta uredba določa območje parka, območja
ožjih zavarovanih območij v parku, pravila ravnanja in varstvene režime, način
upravljanja parka, nadzora v parku in druga ravnanja, povezana z namenom te
uredbe.
(2) S to uredbo se določijo tudi razvojne
usmeritve v parku, ki upoštevajo načelo trajnostnega razvoja.
II. OBMOČJE PARKA IN OŽJIH ZAVAROVANIH OBMOČIJ
3. člen
(ožja zavarovana območja)
V parku se določijo naslednja ožja
zavarovana območja:
-      
naravna vrednota Strunjanski klif, ev. št. 4802, z delom morja in
neposrednim zaledjem se določi za Naravni rezervat Strunjan (v nadaljnjem
besedilu: NR Strunjan);
-      
naravna vrednota Strunjan – Stjuža, ev. št. 2846, in potencialno posebno ohranitveno območje Strunjanske soline s Stjužo, id. št. SI3000238, se
določi za Naravni rezervat Strunjan – Stjuža (v nadaljnjem besedilu: NR
Strunjan – Stjuža);
-      
naravna vrednota Strunjan – Drevored pinij, ev. št. 141, se določi za
Naravni spomenik Pinijev drevored (v nadaljnjem besedilu: NS Pinijev drevored).
4. člen
(meja parka in ožjih zavarovanih območij)
(1) Meje parka in ožjih zavarovanih območij
iz prejšnjega člena so določene na državni topografski karti v merilu 1: 10.000 in se podrobneje prikažejo na digitalnem katastrskem načrtu na parcelo natančno.
(2) Zapisi prikaza meja iz prejšnjega
odstavka se hranijo pri ministrstvu, pristojnem za ohranjanje narave (v nadaljnjem
besedilu: ministrstvo), pri lokalnih skupnostih na območju parka in pri
upravljavcu parka.
(3) Meje parka in ožjih zavarovanih območij
so prikazane tudi na publikacijski karti v merilu 1:20.000, ki je kot priloga
sestavni del te uredbe.
(4) Ministrstvo, pristojno za geodetske zadeve,
na podlagi podatkov iz registra naravnih vrednot evidentira območje parka v
bazi zemljiškega katastra.
III. RAZVOJNE USMERITVE
5. člen
(razvojne usmeritve)
(1) Razvojne usmeritve, ki v parku
prispevajo k trajnostnemu razvoju, se nanašajo na ukrepe v zvezi s projekti,
investicijami in izvajanjem dejavnosti, ki so v skladu s cilji parka in
temeljijo na primerjalnih prednostih parka ter omogočajo gospodarski, družbeni
in kulturni razvoj lokalnih skupnostih na območju parka in prebivalcev ter
krepijo gospodarsko konkurenčnost območja.
(2) V parku se v skladu s cilji parka
spodbuja trajnostni razvoj, omogočajo se nove razvojne možnosti prebivalcev ter
spodbujajo aktivnosti, ki prispevajo k ohranjanju narave, celostnemu ohranjanju
kulturne dediščine, vzdrževanju in ohranjanju za park značilne krajine ter
izboljševanju stanja okolja.
(3) Trajnostni razvoj iz prvega in
drugega odstavka tega člena se uresničuje:
-      
s spodbujanjem oblik dejavnosti, ki prispevajo k ohranjanju biotske
raznovrstnosti, varstvu naravnih vrednot in krajine;
-      
s spodbujanjem ohranjanja kmetijske dejavnosti, ki ima odločilno vlogo
pri ohranjanju za park značilne krajine ter izdelkov, ki so tradicionalno
prisotni na tem območju;
-      
s spodbujanjem okolju prijaznega turizma in rekreacije;
-      
s spodbujanjem in povezovanjem razvoja kmetijskih, turističnih,
rekreacijskih in drugih dejavnosti, ki s trajnostno rabo naravnih dobrin,
uporabo okolju prijaznih tehnologij in metod pri gospodarjenju z naravnimi viri
ter skladno z varstvom kulturne dediščine omogočajo nove razvojne možnosti
prebivalcem;
-      
z varstvom kulturne dediščine;
-      
z izvajanjem solinarske dejavnosti na tradicionalen način in z njo
povezane rabe produktov (slanica in fango);
-      
z uporabo okolju prijaznih tehnologij in metod pri gospodarjenju z
naravnimi viri, tako da se ohranja njihova ekosistemska vrednost in
obnovljivost ter da se ohranjajo habitati rastlinskih in živalskih vrst,
habitatni tipi in naravne vrednote;
-      
z ohranjanjem in izboljševanjem obstoječega krajinskega in poselitvenega
vzorca;
-      
z urejanjem prostora ter obnovo naselij in objektov, tako da se
ohranjata kakovost in značilnost krajine;
-      
z usmerjanjem obiska in ogledovanja parka;
-      
z ustanavljanjem skupin proizvajalcev, s posebnim sklepom Sveta zavoda
na predlog direktorja, z namenom trženja kmetijskih pridelkov in živil iz shem
kakovosti.
6. člen
(ukrepi)
Razvojne usmeritve se uresničujejo zlasti z
naslednjimi ukrepi:
-      
omogočanjem sodelovanja prebivalstva na območju parka pri pridobivanju
finančnih sredstev iz različnih občinskih, državnih in meddržavnih skladov;
-      
usmerjanjem sredstev lokalnih, državnih in mednarodnih skladov, ustanov
oziroma organizacij v varstvene in razvojne projekte, usklajene z namenom
ustanovitve parka;
-      
vzpostavljanjem komunalne opremljenosti območja parka;
-      
omogočanje povezovanja kmetijske, turistične, solinarske dejavnosti in z
njo povezane rabe produktov, ribiške dejavnosti in dejavnosti varstva kulturne
dediščine;
-      
nudenjem strokovne pomoči in izobraževanjem ter ozaveščanjem prebivalcev
parka.
IV. VARSTVENI REŽIMI IN PRAVILA RAVNANJA
4.1. Varstveni režimi
7. člen
(varstveni režim v parku)
(1) V parku se ne izvajajo posegi,
opravljajo dejavnosti in se ne ravna v obsegu in na način, ki bi lahko ogrozil
varstvene cilje parka oziroma škodljivo vplival na naravne vrednote v taki
meri, da bi se bistveno spremenile tiste lastnosti, ki so pomembne za njihovo
ohranitev, biotsko raznovrstnost in krajinsko pestrost v parku ter ogrožal
njegovo ekološko, biotsko ali krajinsko vrednost, zlasti pa ni dovoljeno:
1.    
poslabševati kakovosti vode in tal;
2.    
nekontrolirano izpuščati ali odvajati tehnoloških ali komunalnih
odpadnih vod, tekočih odpadkov ali drugih škodljivih tekočih snovi;
3.    
odlagati ali odmetavati odpadkov;
4.    
uničevati ali poškodovati gnezdišč in drugih pomembnih delov habitatov,
kjer se živali prosto živečih vrst zadržujejo, hranijo ali razmnožujejo,
skladno z načrtom upravljanja;
5.    
voziti motornih vozil izven državnih in lokalnih cest, razen
stanovalcev, lastnikov in najemnikov zemljišč, ter parkirati zunaj za to
določenih mest, skladno z načrtom upravljanja;
6.    
izvajati vojaških aktivnosti.
(2) Zaradi ohranitve krajine v skladu z
odlokoma občin Izola in Piran o razglasitvi Krajinskega parka Strunjan (Uradne
objave občin Ilirska Bistrica, Izola, Koper, Piran, Postojna in Sežana, št.
3/90 in 6/90 – popr. ter 5/90, 26/90 in 16/92) v parku tudi ni dovoljeno:
1.    
izvajati posegov v prostor in dejavnosti, ki bi lahko spremenile za park
značilne poselitvene in krajinske vzorce ter krajinske elemente in so v
nasprotju s pravnimi režimi varstva kulturne dediščine;
2.    
graditi ali obnavljati objektov, ki niso skladni z arhitekturno
tipologijo v parku in bi lahko spremenili identiteto krajine Strunjanskega
polotoka, vključujoč tipične vedute, gabaritne linije z obstoječimi
prostorskimi dominantami, in so v nasprotju s pravnimi režimi varstva kulturne
dediščine.
8. člen
(varstveni režim v NR Strunjan – Stjuža)
(1) V NR Strunjan – Stjuža je poleg
prepovedi iz prejšnjega člena prepovedano tudi:
1.    
spreminjati vodni režim, razen zaradi varstva naravnih vrednot,
ohranjanja biotske raznovrstnosti, ekoloških ali drugih opravičljivih razlogov;
2.    
uničevati, poškodovati ali odnašati mikrobno odejo, ki prekriva dno
solinarskih bazenov, in objektov ter naprav, namenjenih izvajanju
tradicionalnega solinarstva (v nadaljnjem besedilu: solinarska infrastruktura);
3.    
izvajati zemeljska dela ter graditi objekte razen zaradi dejavnosti iz 11. in 12. člena te uredbe;
4.    
postavljati energetske vode;
5.    
postavljati reklamne ali druge table, znamenja ali svetlobne napise,
razen za potrebe označbe in predstavitve parka;
6.    
spreminjati obstoječe strukture dna lagune, razen zaradi varstva
naravnih vrednot in ohranjanja biotske raznovrstnosti, ekoloških ali drugih
opravičljivih razlogov;
7.    
umetno osvetljevati živali, njihova bivališča, zavetišča ali druge
pomembne dele habitata;
8.    
opravljati gospodarsko rabo naravnih virov, razen solinarstva, ki se tu
izvaja na tradicionalen način (v nadaljnjem besedilu: tradicionalno
solinarstvo);
9.    
izvajati ribolov in ribolovne ukrepe ter gojiti morske živali
(marikultura);
10.  odvzemati
iz narave rastline in živali prosto živečih vrst;
11.  organizirati
javne shode in javne prireditve, ki bi lahko ogrozile ugodno stanje habitatnih
tipov in habitatov vrst;
12.  zadrževati
se v nasprotju s predpisanimi pogoji obiskovanja in zadrževanja v parku;
13.  šotoriti;
14.  sidrati
kakršnokoli plovilo ter pluti s polovili na motorni pogon, razen na za to
določenih mestih z načrtom upravljanja;
15.  požigati
in kuriti.
(2) Ne glede na 10. točko prejšnjega
odstavka se lahko odvzema iz narave rastline in živali prosto živečih vrst
zaradi znanstvenih, raziskovalnih in izobraževalnih namenov po predhodno
pridobljenem soglasju Zavoda Republike Slovenije za varstvo narave (v
nadaljnjem besedilu: zavod).
(3) Mnenje o ogroženosti v primerih iz 11.
točke prvega odstavka tega člena daje zavod.
(4) V NR Strunjan – Stjuža je dovoljeno
uporabljati vozila in plovila na motorni pogon v skladu s pogoji, določenimi z
načrtom upravljanja parka.
9. člen
(varstveni režim v NR Strunjan)
(1) V NR Strunjan je poleg prepovedi iz 7. člena
te uredbe prepovedano tudi:
1.    
povzročati hrup, eksplozije ali vibracije;
2.    
odkopavati, lomiti ali razbijati kamnine oziroma okamnine;
3.    
nadelavati nove poti med morskim obrežjem in vrhom klifa ter plezati po
stenah klifa;
4.    
izvajati zemeljska dela, spreminjati značilnosti rastišč, graditi
objekte vključno z enostavnimi objekti in posegati na način, ki bi preprečeval,
spreminjal ali prekinjal naravne procese, na primer postavljati zaščitne mreže,
zidove;
5.    
postavljati energetske vode;
6.    
postavljati reklamne ali druge table, znamenja ali svetlobne napise,
razen za potrebe označbe in predstavitve parka;
7.    
spreminjati obstoječo strukturo morskega dna;
8.    
umetno osvetljevati živali, njihova bivališča, zavetišča ali druge
pomembne dele habitata;
9.    
nabirati, izkopavati, požigati, poškodovati ali lomiti prosto rastoče
rastline ali uničevati vegetacijske sestoje, razen zaradi varstva naravnih
vrednot in ohranjanja biotske raznovrstnosti, ekoloških ali drugih
opravičljivih razlogov;
10.  loviti
divjad;
11.  izvajati
ribogojne ukrepe ter gojiti morske živali (marikultura);
12.  izvajati
negospodarski ribolov, razen lova s panulo;
13.  izvajati
gospodarski ribolov, razen v obdobjih od 1. aprila do 1. junija in od 1. oktobra
do 1. decembra v skladu z načrtom upravljanja;
14.  zadrževati
se v nasprotju s predpisanimi pogoji obiskovanja in zadrževanja;
15.  šotoriti;
16.  organizirati
javne shode in javne prireditve, ki bi lahko ogrozile ugodno stanje habitatnih
tipov in habitatov vrst;
17.  izvajati
jadralno padalstvo in zmajarstvo;
18.  požigati
in kuriti.
(2) Mnenje o ogroženosti v primerih iz 16.
točke prejšnjega odstavka daje zavod.
(3) Ne glede na 13. točko prvega odstavka
tega člena lahko minister, pristojen za ribištvo, ob soglasju ministra, pristojnega
za ohranjanje narave (v nadaljnjem besedilu: minister), ob pojavu zimskih jat
dovoli gospodarski ribolov na območju NR Strunjan, ki se prekriva z območjem
strunjanskega ribolovnega rezervata.
(4) V osrednjem delu NR Strunjan, ki je
označen na karti iz prvega odstavka 4. člena te uredbe, je poleg prepovedi iz
prvega odstavka tega člena prepovedano tudi:
1.    
vznemirjati, ubijati ali odvzemati živali prosto živečih vrst in
njihovih razvojnih oblik iz narave;
2.    
izvajati gospodarski ribolov;
3.    
izvajati avtonomno potapljanje, razen za potrebe varstva naravnih
vrednot ter ohranjanja biotske raznovrstnosti;
4.    
pluti s plovili na motorni pogon in sidrati.
(5) Ne glede na 1. točko prejšnjega
odstavka se lahko odvzema iz narave živali prosto živečih vrst in njihove razvojne
oblike zaradi znanstvenih, raziskovalnih ali izobraževalnih namenov po
predhodno pridobljenem soglasju zavoda.
(6) V NR Strunjan je dovoljeno uporabljati
vozila in plovila na motorni pogon v skladu s pogoji, določenimi z načrtom
upravljanja parka.
10. člen
(varstveni režim v NS Pinijev drevored)
(1) V NS Pinijev drevored je poleg
prepovedi iz 7. člena te uredbe prepovedano tudi:
1.    
lomiti, sekati, obsekavati ali poškodovati veje, liste, debla, drevesno
skorjo in korenine, razen če gre za redno strokovno obrezovanje poganjkov ali
za posege ob sanaciji drevesa;
2.    
spreminjati življenjske razmere na rastišču, primeroma odstranjevati
zemljo, razkrivati korenine, zasipavati debla ali površine nad koreninami,
spuščati škodljive tekoče ali plinase snovi na rastišče;
3.    
odlagati odpadke;
4.    
postavljati naprav ali graditi objekte vključno z enostavnimi objekti;
5.    
obešati, pritrjevati ali postavljati tuja telesa, kot so primeroma
plakati, obvestila, svetilke, nosilci žičnih vodov, table in omarice anten na
deblo, korenine in veje dreves;
6.    
napeljevati električnih ali druge zračne oziroma talne linijske vode
preko dreves oziroma skozi njihove koreninske sisteme.
(2) Ne glede na 4. točko prejšnjega
odstavka se lahko v primeru, da ni drugih prostorskih možnosti, postavljajo enostavni
objekti oziroma izvajajo dela, ki so v zvezi z objekti in pripadajočimi
zemljišči v skladu s predpisi s področja graditve objektov, kot so primeroma
odri, kioski, spominska obeležja, vodnjaki, svetilke in klopi, v primerni
oddaljenosti od dreves in na način, da le ta niso v ničemer prizadeta ter da je
njihova vidna podoba čim manj spremenjena.
11. člen
(izjeme za upravljavca parka in izvajalca
naravovarstvenih nalog)
(1) Ne glede na prepovedi iz 7. do 10. člena
te uredbe lahko upravljavec parka v skladu z načrtom upravljanja:
-      
uporablja naprave, vozila in plovila na motorni pogon, potrebna za
upravljanje, nadzor in spremljanje stanja v parku;
-      
gradi objekte in postavlja naprave, namenjene varovanju in predstavitvi
naravnih vrednot, ohranjanju biotske raznovrstnosti in krajinske pestrosti,
obisku in doživljanju parka (v nadaljnjem besedilu: infrastruktura v parku).
(2) Ne glede na prepovedi iz 7. do 10. člena
te uredbe se v parku lahko izvajajo dela za izvedbo posameznih naravovarstvenih
nalog v skladu z načrtom upravljanja.
12. člen
(druge izjeme)
(1) Ne glede na prepovedi iz 7. do 10. člena
te uredbe se lahko v parku opravljajo dejavnosti državne gospodarske javne
službe urejanja voda in nujni obrambni ukrepi ter izvajanje zaščite, reševanja
in pomoči ob naravnih in drugih nesrečah.
(2) Naloge državne gospodarske javne službe
urejanja voda se opredelijo v letnem programu za njihovo izvedbo, pri pripravi
katerega se upoštevajo namen in varstveni cilji te uredbe ter načrt upravljanja
parka, in se izvajajo v skladu s 15. členom te uredbe in po terminskem planu,
ki mora biti usklajen s terminskim planom letnega programa dela upravljavca.
(3) Ne glede na prepovedi iz 7. do 10. člena
te uredbe se lahko v parku skladno z načrtom upravljanja gradijo objekti in
postavljajo naprave, namenjene tradicionalnemu solinarstvu in z njim povezano
rabo produktov, ter obnovijo privezi v vhodu v laguno in Strunjanski potok
(Roja).
(4) Ne glede na 3. točko prvega odstavka 8.
člena te uredbe se lahko izvaja zemeljska in gradbena dela v zvezi s
stanovanjskima objektoma Strunjan 152 in Strunjan 153.
4.2. Pravila ravnanja
13. člen
(naravovarstvene naloge)
V parku se skladno z načrtom upravljanja
izvajajo naslednje naravovarstvene naloge:
-      
skrb za ohranjanje oziroma vzpostavljanje take rabe zemljišč, izvajanja
dejavnosti in posegov, ki varuje naravne vrednote in biotsko raznovrstnost;
-      
skrb za ohranjanje za park značilne mozaične krajine;
-      
gradnja, obnova in vzdrževanje infrastrukture za obisk parka;
-      
v NR Strunjan – Stjuža vzdrževanje vodnega režima, s katerim se ohranja
raznolikost habitatov rastlinskih in živalskih vrst, značilnih za slana, brakična
ali sladka obalna mokrišča in obnova ter vzdrževanje solinarske infrastrukture
na način, ki varuje naravne vrednote in ohranja biotsko raznovrstnost;
-      
v NS Pinijev drevored redno vzdrževanje drevoreda;
-      
druge naloge, s katerimi se varujejo naravne vrednote in ohranja biotska
raznovrstnost ter krajinska pestrost in so opredeljene z načrtom upravljanja
parka.
14. člen
(namembnost ožjih zavarovanih območij v
parku)
(1) NR Strunjan je območje s primarno
varstveno namembnostjo. V NR Strunjan se opravlja dejavnosti in zagotavlja taka
raba, ki varuje naravne vrednote, ohranja naravne procese ter raznolikost
habitatnih tipov in habitatov rastlinskih in živalskih vrst in združb.
(2) V NR Strunjan – Stjuža se zaradi
varstva naravnih vrednot in ohranitve ugodnega stanja habitatnih tipov ter
habitatov ogroženih rastlinskih in živalskih vrst izvaja tradicionalno
solinarstvo, druge dejavnosti pa se opravljajo le, če ne ovirajo varstva
habitatnih tipov, populacij ogroženih rastlinskih in živalskih vrst oziroma
tradicionalnega solinarstva.
(3) V NS Pinijev drevored se opravljajo
dejavnosti oziroma izvaja raba na način, ki zagotavlja ohranitev celotnega
drevoreda in posameznih dreves.
15. člen
(izvajanje posegov in dejavnosti)
(1) Vsak poseg, dejavnost ali ravnanje v parku
je treba izvajati v obsegu in na način, ki najmanj ogroža naravno ravnovesje in
stanje naravnih vrednot v parku.
(2) Upravljavcu parka je treba predhodno
prijaviti izvajanje naslednjih posegov ali dejavnosti:
-      
uvajanje novih dejavnosti, primeroma so to povečevanje turistične
ponudbe, uvajanje nove turistične ponudbe;
-      
odvzeme rastlin ali živali prosto živečih vrst oziroma njihovih
razvojnih oblik iz narave iz 8. in 9. člena te uredbe in postavitev objektov iz
drugega odstavka 10. člena te uredbe;
-      
posege v obalo in priobalno zemljišče.
(3) Pri pripravi programov za izvedbo in
pri izvedbi dejavnosti in posegov iz 11. in 12. člena te uredbe je treba upoštevati izvajanje naravovarstvenih nalog, določenih z zakonom in to uredbo, in
jih uskladiti z ukrepi za preprečevanje škodljivih vplivov v parku ter
varstvenimi usmeritvami za trajnostni razvoj dejavnosti kot sestavinami načrta
upravljanja parka.
16. člen
(naravovarstvene smernice)
Vsebina naravovarstvenih smernic za park,
ki se upošteva pri urejanju prostora in rabi naravnih dobrin, se določi na
podlagi te uredbe, načrta upravljanja parka in predpisov s področja ohranjanja
narave, ki urejajo varstvo naravnih vrednot, ogroženih in zavarovanih
rastlinskih in živalskih vrst ter ohranjanje ekosistemov.
17. člen
(naravovarstveno soglasje)
(1) Za gradnjo objektov v parku se
pridobivajo naravovarstveni pogoji in naravovarstveno soglasje v skladu s predpisi
s področja graditve objektov in ohranjanja narave.
(2) Za gradnjo enostavnih objektov v NR
Strunjan in NR Strunjan – Stjuža in NS Pinijev drevored je treba pridobiti
naravovarstveno soglasje.
(3) Ne glede na določbo prvega odstavka
tega člena naravovarstvenega soglasja ni treba pridobiti v poseljenem območju
parka, kjer ni ožjih zavarovanih območij, za rekonstrukcijo objekta, nadomestno
gradnjo ali odstranitev objekta, ter za objekte za lastne potrebe, razen
bazenov in ograj, če vplivi gradnje ne segajo izven gradbene parcele objekta,
na katerega se gradnja nanaša.
V. UPRAVLJANJE
18. člen
(upravljanje parka)
(1) Za upravljanje parka Vlada
Republike Slovenije (v nadaljnjem besedilu: vlada) ustanovi javni zavod s
posebnim aktom, s katerim uredi statusno pravna in organizacijska vprašanja v
zvezi z njegovim delovanjem.
(2) Javni zavod v okviru javne službe
ohranjanja narave v parku opravlja varstvene, strokovne, nadzorne in
upravljavske naloge.
19. člen
(organi javnega zavoda)
(1) Javni zavod ima naslednje organe:
-      
Svet zavoda,
-      
Strokovni svet in
-      
direktorja.
(2) V Svetu zavoda, ki je najvišji
organ upravljanja, imajo samoupravne lokalne skupnosti, ki so na območju parka
(v nadaljnjem besedilu: parkovne lokalne skupnosti), svoje predstavnike.
(3) Podrobnejšo sestavo organov, način
imenovanja članov organov ter druga vprašanja ureja akt o ustanovitvi javnega
zavoda.
19.a člen
(naloge javnega zavoda)
(1) Javni zavod opravlja v okviru
javne službe ohranjanja narave naslednje naloge:
1.    
pripravlja predlog načrta upravljanja parka;
2.    
pripravlja letne programe dela na podlagi načrta upravljanja in opravlja
oziroma skrbi za izvajanje določenih nalog in ukrepov varstva narave;
3.    
sodeluje s parkovnimi lokalnimi skupnostmi pri doseganju ciljev parka;
4.    
spremlja in analizira stanje naravnih vrednot, biotske raznovrstnosti in
krajinske pestrosti ter okolja v parku;
5.    
skrbi za izvajanje razvojnih in varstvenih usmeritev ter varstvenih
režimov;
6.    
sodeluje z zavodom pri pripravi naravovarstvenih smernic,
naravovarstvenega mnenja, naravovarstvenih pogojev in naravovarstvenega
soglasja ter drugih mnenj, soglasij in strokovnih gradiv za del, ki se nanaša
na park;
7.    
izvaja ukrepe varstva narave v parku vključno z ukrepi pogodbenega
varstva in skrbništva v skladu s predpisi, ki urejajo ohranjanje narave;
8.    
skrbi za izvajanje oziroma izvaja naravovarstvene naloge;
9.    
sodeluje z upravnimi organi in organizacijami, ki na podlagi predpisov
izvajajo naloge varstva, upravljanja ali rabe na pravno določenih območjih;
10.  sodeluje
z inšpekcijskimi službami;
11.  sodeluje
z nevladnimi organizacijami;
12.  sodeluje
z lastniki, najemniki in drugimi uporabniki zemljišč v parku, jim strokovno
pomaga in svetuje;
13.  sodeluje
pri pripravi programov, načrtov in drugih razvojnih in varstvenih dokumentov za
del, ki se nanaša na park;
14.  usklajuje
in spremlja raziskovalne in razvojne naloge v zvezi s parkom;
15.  sodeluje
pri izvajanju mednarodnih projektov, ki se nanašajo na park, oziroma jih
izvaja;
16.  skrbi
za predstavitev parka ter ozaveščanje in izobraževanje javnosti o parku;
17.  zagotavlja
dostop do informacij o parku in vodi informacijsko mrežo parka;
18.  načrtuje,
gradi in vzdržuje infrastrukturo v parku;
19.  vodi
obiskovalce po parku;
20.  izvaja
druge naloge v sklopu varstva in razvoja v skladu s to uredbo.
(2) Javni zavod opravlja kot javno
službo tudi naloge, ki se nanašajo na upravljanje z nepremičninami v lasti
države v parku in služijo namenom parka, vključno z upravljanjem priveznih mest
v lasti države v parku.
(3) Vlada s sklepom določi
nepremičnine iz prejšnjega odstavka.
(4) Podrobnejše naloge glede obsega
upravljanja z nepremičninami v lasti države se določijo v aktu o ustanovitvi
javnega zavoda.
19.b člen
(javna pooblastila)
Javni zavod izvaja na podlagi javnega
pooblastila naslednje naloge:
-      
izvaja neposredni nadzor v parku v skladu s predpisi, ki urejajo
ohranjanje narave;
-      
upravlja z bazami podatkov, ki se nanašajo na park.
20. člen
(načrt upravljanja)
(1) Upravljanje parka se izvaja na podlagi
desetletnega načrta upravljanja parka.
(2) Načrt upravljanja parka se obvezno
upošteva pri urejanja prostora, opravljanju dejavnosti ter upravljanju, rabi in
gospodarjenju z naravnimi dobrinami v parku, pri ohranjanju krajinske pestrosti
ter pri izvajanju gospodarskih in drugih javnih služb v parku.
21. člen
(vsebina načrta upravljanja)
(1) V načrtu upravljanja parka so nujne
sestavine, določene z zakonom, ki ureja ohranjanje narave, strukturirane tako,
da so razvidni:
-      
ocena stanja v parku, ki zajema stanja po posameznih področjih in sicer:
področje ohranjanja narave, področje rabe in dejavnosti v prostoru ter področje
ekonomske, gospodarske in socialne strukturiranosti v parku;
-      
srednjeročni in kratkoročni – operativni cilji upravljanja parka, ki
izhajajo iz namena ustanovitve parka;
-      
neposredni in posredni ukrepi za doseganje zastavljenih ciljev, ki
vključujejo vsebinsko opredelitev nalog upravljavca v zvezi z neposrednim
upravljanjem parka, in nalog, ki izhajajo iz opredelitve ukrepov, ki se
izvajajo na podlagi drugih predpisov, in posredno vplivajo na doseganje namena
ustanovitve parka;
-      
prostorska umestitev varstvenih in razvojnih vsebin v parku;
-      
program izvajanja načrta upravljanja parka z določitvijo prioritete
izvajanj ukrepov in finančnim ovrednotenjem.
(2) V načrtu upravljanja parka se
podrobneje določi tudi:
-      
program dela državne gospodarske javne službe iz 12. člena te uredbe, s
katerim se natančneje opredelijo naloge in terminski plan njihove izvedbe;
-      
program obnove in vzdrževanja infrastrukturnih objektov v parku glede na
njihovo namembnost;
-      
uskladitev programov gospodarjenja in upravljanja v ožjih zavarovanih
območjih;
-      
raziskovalni program in program monitoringa;
-      
pogoje obiskovanja ter pogoje za uporabo vozil in plovil;
-      
prostorska umestitev varstvenih in razvojnih vsebin v kartografski
obliki;
-      
oblika poročila o izvajanju načrta upravljanja parka iz prejšnjega
člena;
-      
program izvajanja neposrednega nadzora.
21.a člen
(priprava, sprejem in spremljanje
izvajanja načrta upravljanja)
(1) Načrt upravljanja strokovno
pripravi javni zavod ob sodelovanju zavoda. Pri pripravi načrta upravljanja
lahko sodelujejo tudi druge strokovne organizacije, ki na podlagi predpisov
izvajajo naloge varstva na pravno določenih območjih, in parkovne lokalne
skupnosti ter predstavniki nevladnih organizacij.
(2) Javni zavod pripravi predlog
načrta upravljanja na podlagi te uredbe in predpisov, ki urejajo ohranjanje
narave, ter ob upoštevanju mnenj, stališč in pripomb iz javne obravnave,
stališč parkovnih lokalnih skupnosti in organizacij iz prejšnjega odstavka.
(3) Načrt upravljanja sprejme vlada na
predlog ministrstva.
(4) Javni zavod letno poroča
ministrstvu o izvajanju načrta upravljanja.
(5) Če javni zavod ob spremljanju
izvajanja načrta upravljanja ugotovi, da ga je treba prilagoditi spremenjenim
razmeram, pripravi spremembe načrta upravljanja, ki se sprejemajo na enak način
kot načrt upravljanja.
22. člen
(letni program dela)
(1) Javni zavod na podlagi načrta
upravljanja parka sprejme finančno ovrednoteni letni program dela.
(2) Z letnim programom dela se podrobneje
določi terminski plan izvedbe del in nalog iz načrta upravljanja parka tako, da
se za posamezno vrsto teh del in nalog upošteva najugodnejše obdobje glede na
pričakovano stanje v parku ter finančne vire za izvedbo del in nalog v parku.
(3) Javni zavod pošlje program dela in
finančni načrt, po sprejetju na svetu zavoda, ministrstvu, ki ga predloži vladi
v potrditev.
(4) (črtan)
23. člen
(črtan)
VI. FINANCIRANJE
24. člen
(sredstva)
(1) Javni zavod pridobiva finančna
sredstva za upravljanje parka:
-      
iz državnega proračuna;
-      
z vstopninami, dotacijami in donacijami;
-      
s sredstvi, pridobljenimi z upravljanjem nepremičnin;
-      
s prihodki od prodaje blaga in storitev, ki jih opravlja;
-      
iz različnih mednarodnih programov pomoči;
-      
s pridobivanjem sredstev na podlagi sofinanciranja programov in
projektov, ki so v skladu s cilji parka, iz sredstev lokalnih, državnih in
mednarodnih skladov, ustanov oziroma drugih organizacij;
-      
iz drugih virov.
(2) Javni zavod lahko pridobiva
sredstva tudi iz proračunov samoupravnih lokalnih skupnosti v skladu z
njihovimi programi oziroma sprejetim načrtom upravljanja parka.
(3) Del sredstev, pridobljenih na
način iz prvega odstavka tega člena, se lahko nameni za izvajanje razvojnih usmeritev
parka v skladu z načrtom upravljanja parka.
25. člen
(črtan)
VII. NADZOR
26. člen
(izvajalci nadzora)
(1) Inšpekcijski nadzor nad izvajanjem te
uredbe opravljajo inšpektorji, pristojni za ohranjanje narave, in inšpektorji
za ribištvo; v okviru svojih pristojnosti pa tudi Uprava Republike Slovenije za
pomorstvo.
(2) Neposredni nadzor v parku zagotavlja
upravljavec parka v skladu s predpisi s področja ohranjanja narave.

Priloga:
Publikacijska karta

Uredba o Krajinskem parku Strunjan (Uradni
list RS, št. 107/04)
vsebuje naslednjo prehodno in končno določbo:
»VIII. PREHODNA IN KONČNA DOLOČBA
27. člen
Z dnem uveljavitve te uredbe se v delu, ki
se nanaša na varstvo naravne dediščine, razen spomenika oblikovane narave park
ob vili Tartini, prenehata uporabljati odloka občin Izola in Piran o
razglasitvi Krajinskega parka Strunjan (Uradne objave občin Ilirska Bistrica,
Izola, Koper, Piran, Postojna in Sežana, št. 3/90 in 6/90 – popr. ter 5/90,
26/90 in 16/92).
28. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe
o Krajinskem parku Strunjan (Uradni list RS, št. 83/06)
vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe
o Krajinskem parku Strunjan (Uradni list RS, št. 71/08)
vsebuje naslednje prehodne in končne določbe:
»PREHODNE IN KONČNE DOLOČBE
11. člen
(1) Vlada ustanovi javni zavod na
podlagi te uredbe najkasneje v treh mesecih od uveljavitve te uredbe. Javni
zavod začne izvajati naloge, določene s to uredbo, s 1. januarjem 2009.
(2) Do 31. decembra 2008 opravlja
varstvene naloge v parku na podlagi pogodbe o financiranju dejavnosti javne
službe ohranjanja narave (št.: 2511 08 600 026) Zavod Republike Slovenije za
varstvo narave.
12. člen
(1) Javni zavod mora najkasneje v dveh
letih po ustanovitvi predložiti ministrstvu predlog načrta upravljanja parka.
(2) Minister določi začasne
upravljavske smernice v roku 6 mesecev od uveljavitve te uredbe. Začasne
upravljavske smernice ostanejo v veljavi do sprejetja prvega upravljavskega
načrta parka.
13. člen
Z dnem uveljavitve te uredbe preneha
veljati Uredba o podelitvi koncesije za upravljanje Krajinskega parka Strunjan
(Uradni list RS, št. 114/04 in 96/06).
14. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi in dopolnitvah Uredbe o
Krajinskem parku Strunjan (Uradni list RS, št. 77/10)
vsebuje naslednjo končno določbo:
»4. člen
Ta uredba začne veljati naslednji dan po
objavi v Uradnem listu Republike Slovenije.«.