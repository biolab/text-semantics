1. člen
S tem pravilnikom se sprejme gozdnogospodarski načrt
gozdnogospodarske enote Južno Pohorje (2020–2029) št. 12-29/20 z dne 3. 11.
2020, ki ga je za obdobje od 1. januarja 2020 do 31. decembra 2029 izdelal
Zavod za gozdove Slovenije, Območna enota Maribor.
2. člen
Gozdnogospodarska enota Južno Pohorje, ki meri 9 818,92 ha,
se nahaja v gozdnogospodarskem območju Maribor, v občinah Slovenska Bistrica
(k.o. Kot, Šmartno na Pohorju, Ošelj, Urh, Rep, Malo Tinje, Tinjska gora,
Visole, Jurišna vas, Prebukovje, Kalše, Kovačeva vas, Zgornja Bistrica, Zgornja
Ložnica in Gladomes), Zreče (k.o. Brezje pri Oplotnici) in Oplotnica (k.o.
Okoška vas, Zlogona gora, Koritno, Božje, Božje pri Oplotnici, Oplotnica in
Zgornje Grušovje).
3. člen
V gozdnogospodarski enoti Južno Pohorje je 1. januarja 2020
ugotovljeno naslednje stanje gozdov:
1.     
lastništvo: 97 % zasebnih gozdov v lasti fizičnih ali pravnih oseb in 3
% državnih gozdov;
2.     
površina: 4 917,43 ha, od katere je 4 865,50 ha večnamenskih gozdov,
11,79 ha gozda s posebnim namenom, v katerem ukrepi niso dovoljeni, ter 40,14
ha gozda s posebnim namenom, v katerem so ukrepi dovoljeni;
3.     
lesna zaloga: 398,5 m3/ha, od tega 262,0 m3/ha
iglavcev in 136,5 m3/ha listavcev;
4.     
tekoči letni prirastek: 9,13 m3/ha, od tega 6,00 m3/ha
iglavcev in 3,13 m3/ha listavcev.
4. člen
(1) V gozdnogospodarskem načrtu gozdnogospodarske enote Južno
Pohorje (2020–2029) je ob upoštevanju usmeritev iz gozdnogospodarskega načrta
gozdnogospodarskega območja Maribor, izdelanega za obdobje od 1. januarja 2011
do 31. decembra 2020, ugotovljenega stanja gozdov, analize preteklega
gospodarjenja, zakonitosti razvoja gozdov in pridobljenih spoznanj pri
spremljanju razvoja gozdov v gozdnogospodarski enoti Južno Pohorje določeno, da
so najbolj poudarjene funkcije gozdov, ki določajo način gospodarjenja z
gozdom:
-       
proizvodne funkcije na površini 4 905,64 ha,
-       
ekološke funkcije na površini 701,55 ha ter
-       
socialne funkcije na površini 22,05 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Južno Pohorje (2020–2029)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Južno Pohorje za obdobje od 1.
januarja 2020 do 31. decembra 2029 določeni naslednji ukrepi:
1.     
najvišji možni posek v višini 365 368 m3, od tega 234 914 m3
iglavcev in 130 454 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 340,48 ha;
3.     
nega drogovnjaka na dejanski površini 40,03 ha;
4.     
zaščita s premazovanjem vršičkov na 5,48 ha;
5.     
zaščita s 3 760 količki ali tulci;
6.     
zaščita z 800 m ograje;
7.     
vzdrževanje 400 m ograje;
8.     
10,7 dni ostalega varstva pred divjadjo ter
9.     
naravni razvoj biotopov na 13.41 ha.
(2) V gozdnogospodarskem načrtu gozdnogospodarske enote Južno
Pohorje (2020–2029) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Južno Pohorje je v obdobju od
uveljavitve tega pravilnika do 31. decembra 2029 treba upoštevati cilje,
usmeritve in ukrepe, določene v gozdnogospodarskem načrtu gozdnogospodarske
enote Južno Pohorje (2020–2029).
7. člen
Po en izvod gozdnogospodarskega načrta gozdnogospodarske
enote Južno Pohorje (2020–2029) je na vpogled na sedežu Zavoda za gozdove
Slovenije, Območna enota Maribor, Tyrševa ulica 15, 2000 Maribor, na sedežu
Zavoda za gozdove Slovenije, Krajevna enota Slovenske Bistrice, Trgovska ulica
1, 2310 Slovenska Bistrica, in na Ministrstvu za kmetijstvo, gozdarstvo in prehrano,
Dunajska 22, 1000 Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Južno
Pohorje (2020–2029).
KONČNA DOLOČBA
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-560/2020
Ljubljana, dne 18. januarja 2021
EVA 2020-2330-0024
Dr. Jože Podgoršek
minister 
za kmetijstvo, gozdarstvo in prehrano