I. STATUS INŠTITUTA
1. člen
Primorski inštitut za naravoslovne in tehnične vede (v
nadaljnjem besedilu: inštitut) se ustanovi kot javni raziskovalni zavod. 
Ustanoviteljica javnega raziskovalnega zavoda je Republika
Slovenija, ustanoviteljske pravice in obveznosti pa izvršuje Vlada Republike
Slovenije. 
Soustanoviteljica javnega raziskovalnega zavoda je Ustanova
Primorska znanstvena fundacija. 
Republika Slovenija in Ustanova Primorska znanstvena
fundacija bosta medsebojne pravice in obveznosti iz ustanoviteljstva oziroma
soustanoviteljstva inštituta uredile s pogodbo.
II. IME IN SEDEŽ INŠTITUTA
2. člen
Ime javnega raziskovalnega zavoda je: Primorski inštitut za
naravoslovne in tehnične vede. 
Skrajšano ime javnega raziskovalnega zavoda je: PINT. 
Ime javnega raziskovalnega zavoda v italijanskem jeziku je:
Istituto delle science naturali e tecnologiche di Primorska. 
Ime javnega raziskovalnega zavoda v angleškem jeziku je:
Primorska Institute of Natural Sciences and Technology. 
Sedež javnega raziskovalnega zavoda je: Cesta Marežgonskega
upora št. 2, Koper.
III. DEJAVNOST INŠTITUTA
3. člen
Dejavnost inštituta v skladu z uredbo o uvedbi in uporabi
standardne klasifikacije dejavnosti (Uradni list RS, št. 2/02) se glasi:
K/73.101     Raziskovanje in eksperimentalni
razvoj na področju naravoslovja,
K/73.102     Raziskovanje in eksperimentalni
razvoj na področju tehnologije,
K/73.103     Raziskovanje
in eksperimentalni razvoj na področju kmetijstva in sorodnih dejavnosti,
K/73.104     Raziskovanje in eksperimentalni
razvoj na področju medicine,
K/ 73.201    Raziskovanje in eksperimentalni
razvoj na področju družboslovja,
K/ 74.14      Podjetniško in poslovno
svetovanje,
K/
74.201    Geodetsko, geološko, geofizikalno, geokemično in drugo opazovanje, meritve
in kartiranje,
K/ 74.30      Tehnično preizkušanje in
analiziranje,
K/ 74.871    Prirejanje razstav, sejmov in
kongresov,
DE/22.11    Izdajanje knjig,
DE/22.13    Izdajanje revij in periodike,
DE/ 22.15   Drugo založništvo,
M/ 80.422   Drugo izobraževanje,
izpopolnjevanje in usposabljanje, d.n.,
O/92.511    Dejavnost knjižnic,
K/72.60       Druge računalniške dejavnosti.
Inštitut bo v okviru registrirane dejavnosti opravljal
predvsem: 
-       
spremljanje razvoja naravoslovja in tehnologije, 
-       
proučevanje, raziskovanja in reševanje znanstveno-raziskovalnih in
strokovnih problemov s področja naravoslovja in tehnologije, 
-       
izpopolnjevanje znanstveno-raziskovalnih metod in postopkov, 
-       
sodelovanje z gospodarskimi, kulturnimi, družbenimi in drugimi
organizacijami zaradi uspešnega izvrševanja raziskovalnih nalog, 
-       
informacijsko povezovanje z drugimi organizacijami, 
-       
izobraževanje raziskovalnega naraščaja ter izpopolnjevanje
strokovnjakov, 
-       
interdisciplinarno povezovanje naravoslovja in tehnologije z drugimi
področji, 
-       
sodelovanje z ustreznimi domačimi in tujimi znanstveno-raziskovalnimi
zavodi in organizacijami, 
-       
organiziranje znanstvenih in strokovnih srečanj, 
-       
publiciranje in založniška dejavnost, 
-       
objavljanje izsledkov znanstveno-raziskovalnega in strokovnega dela, 
-       
raziskovanje in svetovanje za potrebe državnega in zasebnega
podjetniškega sektorja ter fizičnih oseb. 
Inštitut se bo vključeval v domačo in mednarodno znanstveno
raziskovalno dejavnost in se v ta namen povezoval s sorodnimi organizacijami
doma in v svetu. 
Inštitut bo zagotavljal vsestransko dostopnost ter uporabo
znanja v družbi in gospodarstvu, prenos raziskovalnih dosežkov v prakso,
popularizacijo znanosti, širjenje znanstvene kulture in obveščanje javnosti.
4. člen
Inštitut opravlja dejavnost iz prejšnjega člena v okviru
Nacionalnega raziskovalnega programa kot javno službo v obsegu, ki je določen z
letnim programom dela. 
Dejavnosti geodetskega, geološkega, geofizičnega in drugega
opazovanja, meritev in kartiranja, tehničnega preizkušanja in analiziranja,
prirejanja razstav, sejmov, kongresov, seminarjev, izdajanja knjig, drugega
založništva, izdajanja revij in periodike, drugega izobraževanja in
knjižničarske dejavnosti, opravlja inštitut za druge naročnike oziroma za trg v
obsegu in na način določen z letnim programom dela.
5. člen
Organiziranost inštituta se določi s statutom inštituta.
IV. ORGANI INŠTITUTA
6. člen
Organi inštituta so: 
-       
upravni odbor, 
-       
direktor, 
-       
znanstveni svet.
7. člen
Organ upravljanja inštituta je upravni odbor. 
Upravni odbor inštituta šteje pet članov, od katerih imenuje:
-       
dva člana Vlada Republike Slovenije (enega na predlog ministrstva,
pristojnega za znanost, enega na predlog ministrstva, pristojnega za
tehnologijo), 
-       
enega člana Ustanova primorska znanstvena fundacija, 
-       
enega člana izmed sebe volijo odgovorni nosilci raziskovalnih in
razvojnih projektov, 
-       
enega člana izmed sebe volijo ostali raziskovalci in delavci uprave.
Predsednika upravnega odbora inštituta izvolijo člani
upravnega odbora izmed sebe in ga predlagajo v imenovanje ministru, pristojnemu
za znanost.
8. člen
Upravni odbor inštituta obravnava in sprejema: 
-       
statut in druge splošne akte inštituta, 
-       
program dela inštituta, 
-       
letna poročila o izvajanju programa dela inštituta, 
-       
petletno poročilo o izvajanju programa dela inštituta, 
-       
letni program dela inštituta, 
-       
finančni načrt in zaključni račun, 
-       
imenuje in razrešuje direktorja, 
-       
daje soglasje k imenovanju drugih vodilnih in raziskovalnih delavcev, 
-       
obravnava pobude znanstvenega sveta in o njih sklepa, 
-       
opravlja druge naloge v skladu s predpisi. 
Upravni odbor inštituta s soglasjem ustanovitelja sprejema
statut, program dela inštituta ter imenuje in razrešuje direktorja.
9. člen
Mandat članov upravnega odbora inštituta je štiri leta, s
tem, da se pri prvem imenovanju za člane, ki jih imenujeta ustanoviteljica in
soustanoviteljica, določi mandat dveh let. 
Upravni odbor vsako leto poroča Vladi Republike Slovenije o
delu inštituta. 
Način dela upravnega odbora se določi s statutom inštituta
oziroma poslovnikom o delu upravnega odbora.
10. člen
Delo in poslovanje inštituta vodi direktor. 
Direktorja inštituta imenuje in razrešuje upravni odbor
inštituta s soglasjem Vlade Republike Slovenije. 
Mandat direktorja traja pet let. 
Za direktorja inštituta je lahko imenovan, kdor izpolnjuje
naslednje pogoje: 
-       
ima doktorat znanosti ali je strokovnjak, ki ima opravljena raziskovalna
ali razvojna dela, registrirane patente oziroma inovacije, 
-       
ima organizacijske in vodstvene sposobnosti, 
-       
ima najmanj 5 let delovnih izkušenj v raziskovalni dejavnosti, 
-       
obvlada dva svetovna jezika.
11. člen
Pogoje in način imenovanja ter število vodilnih raziskovalnih
in poslovodnih delavcev se določi s statutom. 
Vodilne raziskovalne delavce v inštitutu imenuje direktor na
predlog znanstvenega sveta in s soglasjem upravnega odbora. 
Ostale vodilne poslovodne delavce imenuje direktor inštituta
s soglasjem upravnega odbora.
12. člen
Za obravnavanje in odločanje o raziskovalnem programu in
drugih programskih zadevah s področja dejavnosti inštituta se izvoli znanstveni
svet. 
Člane Znanstvenega sveta inštituta izvolijo raziskovalci
inštituta iz vrst raziskovalcev, ki izpolnjujejo pogoje za nosilca raziskovalnih
in razvojnih projektov. 
V znanstveni svet so lahko imenovani zunanji člani. 
Pristojnosti znanstvenega sveta in način izvolitve članov se
določi s statutom.
V. VIRI, NAČIN IN POGOJI PRIDOBIVANJA SREDSTEV ZA DELO
INŠTITUTA
13. člen
Sredstva za začetek poslovanja inštituta zagotavljata
ustanoviteljica in soustanoviteljica v skladu z medsebojno pogodbo.
14. člen
Sredstva, potrebna za izvajanje svojih dejavnosti, inštitut
pridobiva iz državnega proračuna in z opravljanjem dejavnosti za trg. Iz
državnega proračuna inštitut pridobiva sredstva za izvajanje nacionalnega
raziskovalnega programa, po predpisih in merilih ministrstva, pristojnega za
znanost na podlagi ovrednotenega letnega programa dela, ki ga potrdi
ustanoviteljica. 
Inštitut pridobiva sredstva, potrebna za izvajanje svoje
dejavnosti tudi preko razpisov ter iz skladov in donacij iz domačih in
mednarodnih virov.
15. člen
Inštitut lahko ustanovi raziskovalni sklad, ki se financira
iz donacij in drugih virov in je namenjen za: 
-       
odpiranje novih področij in podporo obetavnim projektom, 
-       
posebno podporo za strokovno napredovanje perspektivnih raziskovalcev, 
-       
vključevanju tujih raziskovalcev v delo inštituta.
VI. RAZPOLAGANJE S PRESEŽKOM PRIHODKOV NAD ODHODKI IN KRITJE
PRIMANJKLJAJA SREDSTEV ZA DELO
16. člen
Presežek prihodkov nad odhodki inštitut uporablja za
izvajanje in razvoj svoje dejavnosti. 
O načinu razpolaganja s presežkom prihodkov nad odhodki
odloča na predlog upravnega odbora ustanovitelj.
17. člen
Primanjkljaj prihodkov nad odhodki se na predlog upravnega
odbora krije v skladu z zakonom in odločitvijo ustanovitelja.
VII. PRAVICE, OBVEZNOSTI IN ODGOVORNOSTI INŠTITUTA V PRAVNEM
PROMETU
18. člen
Inštitut je pravna oseba, ki nastopa v pravnem prometu v
okviru svoje dejavnosti samostojno, z vsemi pravicami in obveznostmi brez
omejitev.
VIII. ODGOVORNOSTI USTANOVITELJA ZA OBVEZNOSTI INŠTITUTA
19. člen
Ustanoviteljica Vlada Republike Slovenije odgovarja za
obveznosti inštituta iz naslova opravljanja dejavnosti, ki je javna služba. Za
obveznosti, nastale iz izvajanja druge dejavnosti, odgovarja inštitut s
sredstvi pridobljenimi na trgu.

Sklep o ustanovitvi javnega raziskovalnega
zavoda Primorski inštitut za naravoslovne in tehnične vede (Uradni list RS, št.
65/99) obsega naslednje prehodne in
končne določbe:
»IX. PREHODNE IN KONČNE DOLOČBE
20. člen
Za postopke v zvezi z ustanovitvijo inštituta, imenuje Vlada
Republike Slovenije v.d. direktorja s posebnim sklepom.
21. člen
Upravni odbor inštituta se konstituira v 90 dneh po objavi
tega sklepa v Uradnem listu Republike Slovenije. 
Izvedbo sklica konstitutivne seje upravnega odbora inštituta
izvede v.d. direktorja.
22. člen
Statut mora biti sprejet v 180 dneh po uveljavitvi tega
sklepa.
23. člen
Ta sklep začne veljati naslednji dan po objavi v Uradnem
listu Republike Slovenije.«. 

Sklep o spremembah sklepa o ustanovitvi
javnega raziskovalnega zavoda Primorski inštitut za naravoslovne in tehnične
vede (Uradni list RS, 71/02) vsebuje naslednjo končno določbo:
»12. člen
Ta sklep začne veljati naslednji dan po objavi v Uradnem
listu Republike Slovenije.«.