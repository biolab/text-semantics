I. SPLOŠNE DOLOČBE
1. člen
S to uredbo se ob upoštevanju prostorskih sestavin
dolgoročnega in srednjeročnega družbenega plana Republike Slovenije in
prostorskih sestavin dolgoročnega in družbenega plana Občine Sežana (za območji
Občine Divača in Občine Hrpelje–Kozina) sprejme lokacijski načrt za avtocesto
na odseku Divača–Kozina (v nadaljevanju: lokacijski načrt). 
Lokacijski načrt je v maju 1996 izdelal PANPROSTOR, Inštitut
za urejanje prostora, d.o.o. Ljubljana, pod številko projekta 103/95.
2. člen
Lokacijski načrt vsebuje besedilo in grafične prikaze, ki se
nanašajo na območje avtoceste ter na lego, potek in zmogljivost, velikost in
oblikovanje objektov, naprav in ureditev. 
Tekstovni del lokacijskega načrta obsega: 
-    
splošne podatke o lokacijskem načrtu, 
-    
obrazložitev in utemeljitev lokacijskega načrta in variant, 
-    
povzetek iz prostorskih sestavin planskih aktov občin, 
-    
opis pogojev za izvedbo avtoceste in opis poteka avtoceste, 
-    
opis potrebnih infrastrukturnih objektov in naprav, 
-    
prostorske rešitve po posameznih območjih, 
-    
rešitve v zvezi z zaščito pred naravnimi in drugimi nesrečami, 
-    
seznam parcel, ki so znotraj meje obravnavanega območja, 
-    
oceno stroškov za izvedbo lokacijskega načrta, 
-    
etape izvajanja lokacijskega načrta, 
-    
soglasja in mnenja pristojnih organov in organizacij, 
-    
tehnične elemente za zakoličenje cestnega telesa. 
Grafični del lokacijskega načrta obsega: 
-    
pregledni situacijski načrt M 1:5000, 
-    
prikaze iz prostorskih sestavin dolgoročnega in srednjeročnega
družbenega plana Republike Slovenije M 1:250000, 
-    
prikaz iz prostorskih sestavin dolgoročnega in družbenega plana občine
Sežana (za območji Občine Divača in Občine Hrpelje – Kozina) M 1:25000, 
-    
ureditveno situacijo M 1:1000, 
-    
idejne rešitve komunalnih in energetskih ureditev v M 1:1000, 
-    
normalne prečne profile M 1:50, 
-    
vzdolžni profil M 1:5000/500, 
-    
obodno parcelacijo in načrt gradbenih parcel M 1:2880, 
-    
elemente zakoličbe M 1:2000. 
Poročilo o vplivih na okolje obsega: 
-    
uvod, opredelitev relevantnih sestavin okolja, 
-    
opis zatečenega stanja okolja, 
-    
opis značilnosti posega v okolje, 
-    
opis in oceno pričakovanih vplivov na sestavine okolja, 
-    
usmeritve in predlog ukrepov za optimizacijo avtoceste, 
-    
opozorila glede celovitosti projekta in poročila, 
-    
končno poročilo o rešitvah in ukrepih, 
-    
povzetek poročila s sklepno oceno za širšo javnost.
II. OBSEG UREDITVENEGA OBMOČJA
3. člen
Ureditveno območje lokacijskega načrta obsega parcele oziroma
dele parcel po naslednjih katastrskih občinah: 
K.o. Naklo 
25, 26, 59, 60, 61, 62, 63, 64, 72, 73, 74, 75, 90, 92, 102,
108, 109, 110, 114, 115, 116, 117, 125, 146, 147, 159, 302/14, 302/16, 302/17,
302/18, 302/19, 302/21, 302/22, 302/23, 302/52, 302/54, 302/55, 302/56, 302/57,
302/58, 302/59, 302/60, 302/61, 302/62, 302/63, 302/64, 302/65, 302/74, 302/75,
302/76, 407/7, 407/13, 407/15, 407/16, 407/17, 407/41, 450/2, 450/3, 450/4,
1604; 
K.o. Dane 
104, 108, 947/1, 947/6, 947/7, 1009, 1010, 1011/1, 1011/2,
1012, 1013, 1014, 1015, 1016, 1017, 1018, 1019/1, 1019/2, 1022, 1025, 1031,
1106/4, 1106/8, 1106/11, 1107, 1110/1, 1110/2, 1111/1, 1111/3, 1112, 1113,
1117, 1118, 1119, 1120, 1122, 1123/1, 1123/2, 1124, 1641, 1644, 1645, 1646,
1648, 1649, 1650, 1651, 1652, 1653/1, 1653/2, 1653/3, 1655, 1656, 1657, 1682,
1699, 1700, 1703, 1704, 1705, 1706, 1707, 2339, 2340, 2407/1, 2407/2, 2408,
2411, 2412, 2413, 2414/1, 2414/2, 2435, 2436, 2437, 2438, 2439, 2440, 2452,
2457, 2463, 2466, 2467, 2468, 2469, 2470, 2531/4, 2531/7, 2537/1, 2539/1,
2552/2, 2565, 2567; 
K.o. Rodik 
921, 923, 924, 925, 928/1, 937/1, 937/2, 938, 939, 940, 944,
945, 946, 962, 965/1, 965/2, 966, 967, 969, 970, 971, 972, 973, 980, 981, 984,
985, 986, 1102/4, 1102/5, 1102/27, 1102/29, 1102/30, 1102/98, 1102/99,
1102/128, 1102/129, 1102/133, 1102/137, 102/140, 1102/141, 1102/143, 1102/144,
1102/145, 1102/146, 1102/147, 1102/148, 1102/149, 1102/150, 1111, 1112,
1130/120, 1130/121, 1130/122, 1130/123, 1130/94, 1138/1, 1149, 1152, 1156/1,
1159/2, 2171, 2172, 2173, 2174, 2175, 2179, 2185, 2186, 2187, 2193, 2194/3,
2197/2, 2197/3, 2260, 2264, 2266, 2267, 2168, 2271, 2292, 2298, 2299, 2300,
2303/1, 2303/2, 2304, 2305, 2306, 2307, 2308, 2310, 2311, 2313, 2314/1, 2314/2,
2316/1, 2316/2, 2316/3, 2318, 2321, 2322, 2325, 2326, 2327, 2414/1, 2414/2,
2414/22, 2419, 2421, 2425, 2431/2, 2432, 2433, 2435, 2437, 3157/2, 3187,
3157/2, 3159/2, 3159/5, 3160; 
K.o. Hrpelje 2615/1, 2615/3, 3854/1. 
Prestavitve komunalnih naprav zajemajo: komunalnih naprav
zajemajo: 
za elektro omrežje 
K.o. Dane 104, 1022, 1106/8, 2531/4; 
za vodovod 
K.o. Naklo 108, 116, 117, 302/15, 302/18, 302/52, 302/54,
302/55, 302/64, 302/65, 302/74, 302/76, 407/15, 407/16, 407/17, 450/2, 450/3,
1604; 
za omrežje zvez 
K.o. Dane 947/1, 1009, 1025, 1106/4, 2531/7; 
K.o. Rodik 985, 1102/4, 1102/148, 2414/1.
III. FUNKCIJA OBMOČJA S PROMETNOTEHNIČNIMI POGOJI UREJANJA
OBMOČJA
4. člen
Ureditveno območje lokacijskega načrta iz 3. in 4. člena te
uredbe obsega: območje izključne rabe avtoceste z vsemi spremljajočimi objekti
in ureditvami (deviacije cest in poti, nadvozi, podvozi, priključek in
cestninska postaja), območje vodnogospodarskih ureditev, območje ureditve
obcestnega prostora, vključno z rekultivacijo zemljišč, ter območje prestavitve
infrastrukturnih objektov in naprav.
5. člen
Avtocesta
Odsek avtoceste je dolg 6,7 km. Začetna točka odseka je južno
od Divače na mestu, kjer se konča odsek avtoceste Čebulovica–Divača. 
Na trasi je priključek Divača v 0,5 km pri naselju Matavun.
Priključek je v obliki pentlje speljan proti severu do dosedanje magistralne
ceste. Na priključku je cestninska postaja. 
Od priključka poteka avtocesta po vrtačastem terenu v nivoju
terena proti jugu, med 1,8 km in 2,8 km se trasa dvigne po nasipu zaradi
prečkanja železnice. Trasa avtoceste prečka sedanjo magistralno cesto, ki bo
potekala v nadvozu. Avtocesta poteka v neposredni bližini magistralne ceste do
ponovnega prečkanja v 6,6 km. Tam je izveden začasni izstop na sedanjo
magistralno cesto z začasnimi rampami. 
Največji vzdolžni sklon trase je 4.00%, najmanjši radij pa je
2000 m. 
Normalni prečni profil avtoceste na začetku trase znaša 27.80
m, v 0,5 km pa preide v zožani profil 26,60 m. 
Projektirani normalni prečni profil 27,80 m obsega: 
-    
štiri vozne pasove po 3,75 m, 
-    
dva odstavna pasova po 2,50 m, 
-    
dva robna pasova ob prehitevalnem pasu po 0,50 m, 
-    
dve robni črti po 0,20 m, 
-    
dve utrjeni bankini po 1,20 m, 
-    
srednji ločini pas širine 4,00 m. 
Projektirani zožani normalni prečni profil 26,60 m obsega: 
-    
štiri vozne pasove po 3,75 m, 
-    
dva odstavna pasova po 2,50 m, 
-    
dva robna pasova ob prehitevalnem pasu po 0,50 m, 
-    
dve utrjeni bankini po 1,20 m, 
-    
srednji ločini pas širine 3,20 m.
6. člen
Deviacije
cest ter gozdnih in poljskih poticest ter gozdnih in poljskih poti
Deviacija lokalne ceste v km 0,8 
Deviacija ceste (deviacija 1-1) povezuje Lokev in Matavun in
je dolga 870 m, široka je 5,9 m + 2 x 0,5 m, utrditev je asfaltna. 
Deviacija poljske poti v km 2,1 
Deviacija poljske poti (deviacija 1-3) od Lokve proti
Ledenici-Paredu je dolga 340 m, široka je 3 m + 2 x 0,5 m, utrditev je
makadamska. 
Deviacija poljske poti v km 2,1 do km 2,3 
Deviacija poljske poti (deviacija 1-3a) od Lokve proti
Kačičam je dolga 300 m, široka je 3 m + 2 x 0,5 m, utrditev je makadamska. 
Deviacija poljske poti v km 2,7 
Deviacija gozdne poti (deviacija 1-4c) za povezavo ob
železniški progi je dolga 180 m, široka je 3 m+2x0.5 m. Izvedena je v skupnem
podvozu z železnico, utrditev je makadamska. 
Deviacija magistralne ceste v km 2,9 do km 3,8 
Deviacija magistralne ceste (deviacija 1-4) je dolga 1000 m,
širina vozišča je 2 x 3,85 m, širina bankine je 2 x 1,50 m brez hodnika za
pešce. Avtocesto premošča v nadvozu, utrditev je asfaltna. 
Deviacija gozdne poti v km 3,4 (zahodno od ceste) 
Gozdna pot se priključi na drugo omrežje tako, da se poveže
neposredno na dosedanjo magistralno cesto, in se ohrani v zožanem profilu za ta
namen ali pa se poveže v km 3,8 na del magistralne ceste. 
Deviacija gozdne poti v km 3,6 do km 4,5 
Deviacija gozdne poti (deviacija 1-4b), ki ima funkcijo
gozdne poseke, namenjene zaščiti pred požarom, je dolga 930 m, širina je 3 m +
2 x 0,5 m, utrditev je makadamska. 
Deviacija gozdne poti v km 4,5 
Deviacija gozdne poti (deviacija 1-5) je dolga 200 m, široka
3 m + 2 x 0,5 m, utrditev je makadamska. 
Deviacija gozdne poti v km 5,24 do km 5,34 
Deviacija gozdne poti (deviacija 1-6) je dolga 360 m, široka
3 m + 2 x 0.5 m, utrditev je makadamska. 
Deviacija gozdne poti v km 5,2 do km 5,34 
Deviacija gozdne poti (deviacija 1-6a), ki je kot gozdna
preseka namenjena požarni varnosti, je dolga 240 m, široka 3 m + 2 x 0,5 m,
utrditev je makadamska. 
Deviacija magistralne ceste v km 6,4 do km 6,7 
Deviacija magistralne ceste (deviacija 1-7) je dolga 600 m,
širina vozišča je 2 x 3,85 m, širina bankine 2 x 1,50 m brez hodnika za pešce.
Avtocesto premošča v nadvozu, utrditev je asfaltna. 
Deviacija gozdne poti v km 6,6 
Deviacija gozdne poti (deviacija 1-7b), ki je namenjena
dostopu do vodnega zbiralnika, je dolga 480 m, široka 3 m + 2 x 0,5 m, utrditev
je makadamska. 
Začasna deviacija magistralne ceste (deviacija 1-7c) (krak
Divača–Kozina) je dolga ca. 380 m, širina vozišča je 5,40 m in širina bankine
je 2 x 1,0 m.
7. člen
Objekti
na avtocesti
Na obravnavanem odseku avtoceste se izvede 5 podvozov in 3
nadvozi.
Podvozi
V km 0,300 se izvede podvoz 3-1a svetle širine 14,5 m za
priključevanje izvozne in uvozne rampe v priključku Divača. 
V km 0,760 se izvede podvoz 3-1b za pot svetle širine 8 m za
povezavo ceste Lokev-Matavun. 
V km 2,043 se izvede podvoz 3-1c svetle širine 12 m za
povezavo poljske poti in za prehode divjadi. 
V km 2,746 se izvede podvoz 3-2 dimenzij 29,30 m x 48,00 m za
železniško progo in za povezavo gozdne poti. 
V km 4,510 se izvede podvoz 3-3 svetle širine 12 m za
povezavo gozdne poti in za prehode divjadi.
Nadvozi
V km 3,640 se izvede nadvoz 4-3 širine 10,65 m za povezavo
magistralne ceste. 
V km 5,430 se izvede nadvoz 4-4 širine 7,00 m za povezavo
gozdne poti. 
V km 6,553 se izvede nadvoz 4-5 širine 10,65 m za povezavo
magistralne ceste.
IV. POGOJI ZA URBANISTIČNO, ARHITEKTONSKO IN KRAJINSKO
OBLIKOVANJE
8. člen
Projekt za pridobitev dovoljenja za graditev avtoceste mora
vsebovati tudi krajinsko-ureditveni načrt in mora upoštevati naslednje pogoje
za urbanistično, arhitekturno in krajinsko oblikovanje:
Odbojna
ograja avtoceste
Vse odbojne ograje na avtocesti so v kovinski izvedbi in ne
presegajo višine 0,75 m, ločilni pas med srednjima ograjama je zatravljen.
Objekti
na avtocesti
Vsi objekti na avtocesti, zlasti premostitveni, morajo biti
arhitekturno oblikovani in usklajeni s krajinsko podobo prostora. 
Pri arhitektonskem in urbanističnem oblikovanju cestninske
postaje in celotnega priključka je treba upoštevati krajinske značilnosti
(turistično ponudbo območja, naravne in kulturne znamenitosti).
Posegi
v obcestni prostor
Kjer trasa preseka gozdne površine, se najmanj v pasu 10 m od
useka s spodnjo bermo ali najmanj 10 m od skrajnega roba cestišča sanira in
oblikuje nov gozdni rob. V tem območju se odstrani bor (če gozdar ne odredi
drugače) in po potrebi dosadijo avtohtoni listavci, tako da se zagotovi
postopna navpična členitev vegetacije. 
Detajlno reliefno oblikovanje in zasaditveni načrti morajo
biti izdelani in izvedeni v skladu s pogoji lokacijskega načrta in morajo
upoštevati krajinske značilnosti prostora. Nove zasaditve se v največji možni
meri navezujejo na obstoječo vegetacijo. Nove skupine drevnine in ureditve
morajo biti v skladu z obstoječim krajinskim vzorcem. 
Vegetacija se odstrani le tam, kjer je to nujno potrebno. 
Reliefno oblikovanje nasipov se izvede v skladu z obstoječo
morfologijo terena, tako da se spodnji del nasipa zaokroži, v vrtači pa se
zaokrožitev nasipa prilagodi njeni obliki tudi v stranskih delih. 
Pri zasipavanju vrtač je treba najprej odstraniti in ustrezno
shraniti humusno plast in jo po končanem nasipu spet razgrniti. 
Spodnje berme usekov se zasadijo z avtohtonimi listavci.
Uporabi se drevje nižje rasti in grmovnice. 
Zgornje zaokrožitve usekov niso gladke in enakomerne, da bo
možna hitrejša zarast. Če je kamnina stabilna, zgornje zaokrožitve nižjih
usekov niso potrebne. 
Zgornje zaokrožitve in posneti robovi se v skladu z
ureditveno situacijo zatravijo ali zasadijo z nižjimi grmovnicami. 
Pri obdelavi stene usekov s spodnjo bermo se pušča naravni
lom skale. Nakloni skalnih usekov s spodnjo bermo so lahko različni, in če
dopušča stabilnost kamnine, tudi strmejši od 3:1, tako da ostane skala gola. 
Pobočja razprtih usekov se zatravijo in mestoma zasadijo z
drevjem in grmovjem na način, kot je predvideno v ureditveni situaciji. 
Pobočja nasipov se zatravijo in mestoma zasadijo z drevjem in
grmovjem na način, kot je predvideno v ureditveni situaciji. 
Nakloni nasipov in razprtih usekov se prilagajajo konkretni
situaciji v prostoru, vendar pa načeloma niso strmejši od 1:1.5. 
V km 3,640 do 3,760 se izvede preoblikovanje širšega območja
– do vključno stare opuščene magistralne ceste v skladu z ureditveno situacijo.
Na začetku in na koncu usekov se izvede zaokrožitev v skladu
z reliefnimi značilnostmi terena. 
Usedalniki so pokriti, zaprtega tipa, z revizijskimi jaški.
Pri umestitvi v prostor se upoštevajo obstoječe in predvidene reliefne razmere.
Umestitev ponikovalnika upošteva oblikovanost vrtače. Po končanih delih se
območje nad ponikovalnikom zatravi. 
Pri zasnovi zasaditve se uporabijo obstoječi sklopi
vegetacije, tako da se dosadi izkrčen del gozda v ustrezno obliko ali pa se
dosadijo manjše skupine drevnine za zmanjšanje vidne izpostavljenosti
usedalnika. Za izvedbo servisne ceste se po možnosti uporabi trasa obstoječe
poti. Servisna cesta in dostop do usedalnika sta zatravljena ali peščena.
Izvede se s čim manj nasipi in useki. Zaščitna ograja ograjuje zgolj objekt
usedalnika, ponikovalniki in jaški pa so zunaj območja ograje. 
Jaški med usedalnikom in ponikovalnikom se izvedejo kot
podzemni. Pri površinskem odtoku se oblikujejo kot kamnite zložbe brez uporabe
betona. Zasaditev ne omejuje servisnega dostopa do usedalnika in možnosti
popravil jaškov in ponikovalnikov. 
Opuščeni deli magistralne ceste se reliefno preoblikujejo in
zatravijo oziroma zasadijo.
V. POGOJI ZA KOMUNALNO UREJANJE OBMOČJA
9. člen
Odvajanje
vode s cestišča
Vsa meteorna voda s cestišča se zbira v ustrezno
dimenzionirano kanalizacijo in vodi do objektov za prečiščevanje. Prečiščena
voda nato izteče v teren in ponikne. 
Lokacije usedalnikov so določene na podlagi reliefnih
značilnosti in v skladu s “Strokovnimi stališči za določitev potrebnih ukrepov
za zaščito voda pred negativnimi vplivi avtocest”. 
Objekti za prečiščevanje vode se izvedejo v stacionažah: 
v km 0,020, v km 1,080, v km 1,960, v km 2,760, v km 3,480, v
km 4,450, v km 5,040, v km 5,980 in v km 6,520. 
Objekti za prečiščevanje vode so zasnovani kot zaporedni
sistem usedalnika in ponikovalnice. Usedalnik je zasnovan kot objekt potrebne
velikosti za zadrževanje in čiščenje vode med kritičnim nalivom (15 l/s/ha).
10. člen
Elektrovodi
Zaradi gradnje avtoceste in drugih ureditev, določenih s to
uredbo, je treba prestaviti ali prilagoditi naslednje daljnovode in
nizkonapetostne vode: 
V km 0,350 se daljnovod DV 10 (20) kV Matavun – Lokev
prilagodi situaciji priključka na razdalji 250 m. 
Med km 3,120 in km 3,520 se prestavi daljnovod DV 35 kV
Divača-Kozina v razdalji ca. 400 m. 
V km 6,300 se daljnovod DV 35 kV (odcep za RTP Hrpelje) višinsko
prilagodi niveleti avtoceste v razdalji ca. 200 m. 
Za potrebe cestninske postaje – priključek Divača se postavi
nov nizkonapetostni vod. 
Vse prestavitve morajo biti izvedene v skladu s predpisi.
11. člen
Omrežje
zvez
Zaradi gradnje avtoceste in drugih ureditev, določenih s to
uredbo, je treba prestaviti ali prilagoditi telekomunikacijske objekte in
naprave na naslednjih mestih: 
Za potrebe cestninske postaje Divača se položi PTT kabel. 
Med km 3,020 in km 3,920 se v dolžini ca. 2000 m položi nov
optični kabel, ki poteka vzporedno ob avtocesti in jo v km 3,920 križa. 
Med km 3,020 in km 3,920 se v dolžini 1130 m položi nov
koaksialni kabel, ki poteka vzporedno ob avtocesti in jo v km 3,920 križa. 
V km 5,445 se obstoječi koaksialni in optični kabel mehansko
zavarujeta zaradi deviacije ceste, ki prečka omenjena kabla. 
Med km 6,560 in km 6,650 se v dolžini ca. 400 m vzporedno z
deviacijo obstoječe magistralne ceste položita nov optični in nov koaksialni
kabel. 
Kabli se nadomestijo oziroma zaščitijo v skladu s predpisi.
12. člen
Vodovod
V km 0,510 avtocesta prečka magistralni kraški vodovod Ř 500,
ki ga je treba prestaviti tako, da avtocesto prečka v km 0,750, v podvozu
lokavske ceste. 
Za potrebe cestninske postaje se izvede nov vodovod Ř 100, ki
se navezuje na napajalni vodovod počivališča Divača, le-ta pa se v okviru
lokacijskega načrta za avtocesto na odseku Čebulovica–Divača vodi po posebnem
postopku.
13. člen
Javna
razsvetljava
Izvede se javna razsvetljava priključka Divača.
14. člen
Klic
v sili
Ob celotni trasi je treba na ustreznih razdaljah namestiti
javljalnike klica v sili.
VI. OKOLJEVARSTVENI IN DRUGI POGOJI
15. člen
Vodnogospodarske
ureditve in varovanje vodnih virov
Meteorne vode s cestišča se speljejo po meteorni kanalizaciji
v objekte in naprave za prečiščevanje vode, določene v 9. členu te uredbe, kjer
se prečistijo, preden iztečejo v teren.
16. člen
Prehodi
za divjad
Prehodi, posebej oblikovani za prehajanje divjadi, so: 
-    
v km 2,0 (združen z lokalno potjo), 
-    
v km 4,5 (združen z lokalno potjo). 
Prehodi za divjad se dimenzionirajo tako, da bo minimalna
svetla odprtina 12 x 4,5 m. 
Prehode za divjad je treba oblikovati tako, da so vstopni
deli lijakasto razširjeni in obsajeni z drevesno in grmovno vegetacijo, dostop
do njih pa je poudarjen s sistemom verižnih krmišč.
17. člen
Varstvo
kmetijskih zemljišč
Pri gradnji avtoceste je treba omejiti gibanje strojev na
območje same trase in posebej zavarovati rendzine, plitva rjava pokarbonatna
tla in druge sorodne talne tipe pred poškodbami, povzročenimi ob sami gradnji
in po njej. 
Z rodovitno plastjo tal, zlasti v vrtačah, ki so na območju
izključne rabe in ki jo je treba odstraniti z matične podlage, je treba med
gradnjo in po njej zagotoviti racionalno ravnanje. 
Investitor gradnje je po končani gradnji dolžan plačati
stroške, nastale v zvezi s prostorskoureditvenimi operacijami, ki so posledica
posega avtoceste na večje zaokrožene komplekse kmetijskih zemljišč.
18. člen
Gozdnogospodarske
ureditve in varovanje gozdov
Gradnja na gozdnih območjih mora čim manj posegati v prostor
zunaj samega cestnega telesa (minimalna sečnja zaradi gradbenih dovozov,
gradnje objektov), dosledno je treba upoštevati in izvajati določila
gozdnogospodarskega načrta. 
Minimalna sečnja mora omogočiti učinkovito sanacijsko obsaditev
in novo oblikovanje gozdnega roba. 
Poseki gozda morajo biti izvedeni strokovno na podlagi
detajlnega načrta. 
Novourejeni gozdni rob se izvede z avtohtono in pionirsko
vegetacijo skladno z gozdnogojitvenim načrtom za območje gozdnega roba. 
Preprečeni morata biti vsako nepotrebno zasipavanje in
odstranjevanje podrasti. 
Zaradi gradnje prizadeti gozdni prostor mora biti ustrezno
saniran v smislu ekološke in funkcionalne skladnosti (pogozditev z ustreznimi
vrstami, utrjevanje brežin vkopov in nasipov). 
Gospodarjenje z gozdovi ob trasi mora biti v skladu z
gozdnogospodarskimi načrti. 
Med gradnjo in obratovanjem se morajo nadzorovati novonastale
razmere v sodelovanju s pristojno stroko.
19. člen
Varstvo
naravne dediščine
Jame 
Pri gradbenih delih je treba vhod v jamo nad Škrinjarico (v
km 1,800) in njeno bližnjo okolico fizično zaščititi. Ohraniti je treba
okoliško vegetacijo (najmanj v okolici 10–20 m), zlasti grmovje. 
Pred zasipavanjem je treba fizično zaščititi z leseno ali
kamnito ograjo tudi jamo Podstupec (km 3,5 ob deviaciji magistralne ceste) in
jamo Majekavc (km 5,5). Tudi za druge jame (jama Zakožlovec med km 1,5 in 2,0)
in na novo odkrite jame velja, da se ne smejo zasipavati z odvečnim materialom
in smetmi. 
Investitor mora zagotoviti speleološki pregled širšega
območja z vsemi priključki in deviacijami cest. Speleološki pregled mora
vsebovati pregled vseh že dokumentiranih, človeku dostopnih podzemnih kraških
pojavov (jam in brezen) in dokumentacijo ter tudi načrt vseh ob pregledu terena
na novo odkritih objektov. Če kateri od na novo odkritih objektov ustreza
merilom za najpomembnejšo naravno dediščino Slovenije, je treba preprečiti
uničenje. Speleološki pregled opravi za to usposobljena organizacija, ki mora
dokumentacijo posredovati Ministrstvu za okolje in prostor – Upravi RS za
varstvo narave. 
Ker se pri zemeljskih delih zaradi kamninske sestave območja
lahko odkrijejo nahajališča fosilov, je potreben občasen nadzor zemeljskih del.
Ob fosilnih najdbah je treba obvestiti strokovno organizacijo (Uprava RS za
varstvo narave ali Prirodoslovni muzej Slovenije), ki najdbo predstavi na mestu
samem. Če pa to ni mogoče, se najdba prenese v muzej. 
Ker je območje floristično in favnistično slabo raziskano, je
potreben izvedenski pregled trase AC, s katerim bodo ugotovljeni habitati
ogroženih vrst. Na podlagi teh ugotovitev bodo med izdelavo projekta gradbenega
dovoljenja dane natančnejše smernice za varstvo ogroženih vrst. 
Investitor mora zagotoviti, da se celotna trasa pred posegom
fotodokumentira (diapozitivi in film), predvsem vsa naravna dediščina in
krajinske strukture, ki jih bo poseg spremenil. Fotodokumentiranje opravi
Uprava RS za varstvo narave ali od nje pooblaščena ustanova. 
Varstvo kulturne dediščine 
Investitor mora zagotoviti izvedbo predhodnih arheoloških
raziskav po metodologiji Skupine za arheologijo na avtocestah Slovenije, na
podlagi katerih bodo določeni in posredovani natančnejši pogoji za varstvo
arheološke dediščine. Investitor mora pred začetkom del zagotoviti foto in videoposnetke
kulturne dediščine, izdelane po navodilih ZVNKD Nova Gorica. 
Med gradnjo avtoceste niso dopustni nikakršni posegi v znana
arheološka območja in druga varovana območja ter objekte kulturne dediščine. 
Investitor mora zagotoviti tudi stalen arheološki nadzor nad
zemeljskimi deli na celotni trasi avtoceste. 
Investitor mora zagotoviti izvedbo zaščitnih izkopavanj
potencialno odkritih najdišč, vključno z vsemi poizkopavalnimi postopki. 
Arheološka območja, ugotovljena z ekstenzivnimi arheološkimi
raziskavami, morajo biti pregledana in zemljišča sproščena pred začetkom
gradnje avtoceste.
20. člen
Varstvo
pred hrupom in varovanje zraka
Izračunana emisija in imisija predvidene obremenitve okolja
ob avtocesti nikjer ne presegata dopustnih emisijskih in imisijskih mejnih
vrednosti. Aktivni ukrepi za varovanje objektov in območij pred čezmernim
hrupom za predvideno prometno obremenitev niso potrebni.
21. člen
Varstvo
pred požarom
Za potrebe protipožarnega varovanja gozda se zgradi z
avtocesto vzporedna povezava med km 3,5 in km 4,5 na vzhodni strani, enaka
povezava se uredi pri km 5,5 na zahodni strani avtoceste in poveže pot pri km
3,4 oziroma km 3,8 zahodno od avtoceste. 
Med gradnjo mora izvajalec upoštevati določbe uredbe pred
požarom v naravnem okolju (Uradni list RS, št. 62/95).
22. člen
Pridobivanje
manjkajočega nasipnega materiala
Pri gradnji avtoceste na odseku Divača–Kozina bo
primanjkovalo ca. 224,770 m3 nasipnega materiala. Potrebni material lahko
izvajalec del pridobi na območju, kjer je predvideno nadaljevanje avtoceste na
odseku Kozina – Klanec. Med km 6,700 in km 7,200 bodo zaradi gradnje cestninske
postaje potrebni večji izkopi. Za predvideni odvzem manjkajočega materiala mora
investitor pridobiti ustrezno dovoljenje za poseg v prostor. 
Viški materiala po projektu niso predvideni, če pa bi se
pojavili, se ne smejo odlagati na območje zunaj izključne rabe, v gozd in v
vrtače kot tudi na varovana območja kulturne dediščine.
23. člen
Rušenja
objektov
Rušenja objektov zaradi gradnje avtoceste niso predvidena.
VII. ETAPNOST IZVEDBE
24. člen
Etape izvajanja lokacijskega načrta so: 
-    
prestavitve, razširitve in druge prilagoditve obstoječih
infrastrukturnih in drugih objektov in naprav ter vodnogospodarske ureditve, ki
so potrebne za realizacijo predvidenih posegov, 
-    
deli trase avtoceste, 
-    
posamezni objekti na trasi avtoceste iz 7. in 8. člena te uredbe. 
Etape iz prejšnjega odstavka se lahko izvajajo posamezno ali
skupaj, predstavljati pa morajo posamezne zaključene funkcionalne celote. Etape
izvajanja lokacijskega načrta je treba načrtovati in izvajati tako, da bo
potekal cestni promet po magistralni cesti M 10 Ljubljana–Koper čim manj
moteno. 
Avtocesta bo v km 6,7 začasno prevezana na obstoječo
magistralno cesto. Ta prevezava bo po zgraditvi avtocestnega odseka
Kozina–Klanec porušena in renaturirana. Do zgraditve avtocestnega odseka
Kozina–Klanec, ki bo vključeval cestninsko postajo, gradnja cestninske postaje
na priključku Divača ni nujna.
VIII. OBVEZNOSTI INVESTITORJA IN IZVAJALCEV
25. člen
Investitor bo uredil oziroma rekonstruiral rodiško cesto, za
kar se pridobi ustrezno dovoljenje za poseg v prostor. Obseg in način ureditve
rodiške ceste bosta v sodelovanju z lokalno skupnostjo urejena z drugim
postopkom. 
Investitor mora zagotoviti monitoring, nadzor in
dokumentiranje naravne ter kulturne dediščine, kot je določeno v 21. členu te
uredbe. 
Poleg naštetih obveznosti so obveznosti investitorja in
izvajalcev med gradnjo in po njej tudi: 
-    
sanirati oziroma povrniti v prvotno stanje vse poti in ceste, ki bodo
zaradi gradnje avtoceste ali uporabe pri gradnji kakor koli poškodovane, 
-    
zagotoviti ukrepe na obstoječem cestnem omrežju v takšnem obsegu, da se
prometna varnost zaradi graditve avtoceste ne bo poslabšala; vsi ukrepi se
morajo izvajati na podlagi ustreznih prostorskih dokumentov, pridobljenih
dovoljenj za poseg v prostor ter v soglasju z lokalno skupnostjo pred začetkom
gradnje avtoceste, 
-    
v skladu z veljavnimi predpisi odpraviti v najkrajšem možnem času
morebitne negativne posledice, ki bi nastale zaradi graditve ali obratovanja
avtoceste, 
-    
promet med gradnjo organizirati tako, da ne bo prihajalo do zastojev na
obstoječem cestnem omrežju, 
-    
urediti in protiprašno zaščititi pred začetkom del vse lokalne ceste in
javne poti, ki se bodo uporabljale kot pot na gradbišče, 
-    
evidentirati stanje obstoječe infrastrukture pred začetkom gradnje, 
-    
vzpostaviti dostope, ki so bili prekinjeni, do vseh zemljišč in objektov
med gradnjo in po zgraditvi avtoceste in zagotoviti nemoteno komunalno oskrbo
objektov preko obstoječih infrastrukturnih objektov in naprav, 
-    
med gradnjo zagotoviti vse potrebne varnostne ukrepe in organizacijo na
gradbišču, da bo preprečeno onesnaženje okolja in voda, ki bi nastalo zaradi
prevoza, skladiščenja in uporabe tekočih goriv in drugih škodljivih snovi
oziroma ob nezgodi zagotoviti takojšnje ukrepanje za to usposobljenih delavcev,
-    
med gradnjo upoštevati določbe uredbe pred požarom v naravnem okolju
(Uradni list RS, št. 62/95), 
-    
zagotoviti monitoring prehodov živali med gradnjo in v prvih treh letih
po začetku delovanja avtoceste.
IX. TOLERANCE
26. člen
Zaradi uskladitve z rešitvami za avtocesto na odseku
Kozina–Klanec so možna odstopanja od rešitev, določenih v tem lokacijskem
načrtu, ki se nanašajo na potek deviacije obstoječe magistralne ceste med km
6,5 in km 6,7. Ta odstopanja so možna v spremembi kota križanja magistralne
ceste z avtocesto in nadaljnje povezave drugih cest nižjega ranga. 
Vse stacionaže in dimenzije, navedene v tej uredbi, se morajo
natančneje določiti v projektni dokumentaciji za pridobitev dovoljenja za
graditev. 
Pri realizaciji lokacijskega načrta so dopustna odstopanja od
tehničnih rešitev, določenih s tem lokacijskim načrtom, če se pri nadaljnjem
podrobnejšem proučevanju geoloških, hidroloških geomehanskih in drugih razmer
poiščejo tehnične rešitve, ki so primernejše z oblikovalskega,
prometnotehničnega ali okoljevarstvenega vidka, s katerimi pa se ne smejo
poslabšati prostorski in okoljski pogoji. 
Ta odstopanja ne smejo biti v nasprotju z javnimi interesi in
morajo z njimi soglašati organi in organizacije, ki jih ta odstopanja zadevajo.
X. NADZOR
27. člen
Izvajanje te uredbe nadzira Inšpektorat Republike Slovenije
za okolje in prostor.
XI. KONČNI DOLOČBI
28. člen
Lokacijski načrt je na vpogled pri Ministrstvu za okolje in
prostor in pri službah, pristojnih za urejanje prostora v občinah Divača in
Hrpelje-Kozina.
29. člen
Ta uredba začne veljati petnajsti dan po objavi v Uradnem
listu Republike Slovenije.
Št. 350-04/93-2/12-8
Ljubljana, dne 25. julija 1996.
Vlada Republike Slovenije
dr. Janez Drnovšek l. r. 
Predsednik