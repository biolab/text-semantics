1. člen
(vsebina)
Ta pravilnik določa podrobnejše pogoje za izvedbo Uredbe
Sveta 2782/75/EGS (UL L 282/75) in Uredbe Komisije 1868/77/EGS (UL L 209/77; v
nadaljnjem besedilu: Uredbi) z vsemi spremembami.
2. člen
(izrazi)
Izrazi, uporabljeni v Uredbah, imajo naslednji pomen: 
-       
pristojni organ za podelitev številke odobritve obratu in veterinarski
nadzor je Veterinarska uprava Republike Slovenije (v nadaljnjem besedilu:
VURS); 
-       
pristojni organ za zbiranje podatkov valilnic o številu valilnih jajc,
vloženih v predvalilnik, številu izvaljenih piščancev ter prometu z valilnimi
jajci in en dan starimi piščanci je Agencija Republike Slovenije za kmetijske
trge in razvoj podeželja (v nadaljnjem besedilu: Agencija).
3. člen
(označevanje)
(1) Valilna jajca in en dan stari piščanci morajo biti v
prometu označeni na način in v skladu z Uredbama. 
(2) Na valilnih jajcih in embalaži en dan starih piščancev
mora biti označena številka odobritve, ki jo določi VURS.
4. člen
(izpolnjevanje podatkov)
Podatke v spremnem dokumentu, iz katerega morajo biti
razvidni podatki iz 13. člena Uredbe Sveta 2782/75/EGS in v obrazcih iz Prilog
1 in 2, ki sta sestavni del tega pravilnika, je treba vpisovati z velikimi
tiskanimi črkami.
5. člen
(poročanje)
(1) Zbiranje in poročanje podatkov izvaja v skladu z Uredbama
Agencija. 
(2) Valilnice morajo Agenciji na obrazcih iz Priloge 1, pisno
ali po elektronski pošti mesečno poročati podatke o številu valilnih jajc in
izvaljenih piščancih, najpozneje do petnajstega v mesecu za pretekli mesec. 
(3) Mesečne zbirne podatke valilnic za pretekli mesec
posreduje Agencija Ministrstvu za kmetijstvo, gozdarstvo in prehrano (v
nadaljnjem besedilu: ministrstvo), Evropski komisiji in Eurostatu na obrazcih
iz Priloge 1, najpozneje do petindvajsetega v mesecu. Agencija vsako leto do
30. januarja posreduje ministrstvu, Evropski komisiji in Eurostatu podatke za
preteklo leto o strukturi in izkoriščenosti valilnic na obrazcu iz Priloge 2.
6. člen
(varstvo podatkov)
Podatke, ki se zberejo v skladu z Uredbama, sme Agencija
poleg institucijam iz prejšnjega člena posredovati le pristojnim službam
ministrstva, drugim osebam pa samo v obliki statističnih poročil.
7. člen
(nadzor)
Nadzor nad izvajanjem Uredb izvajata VURS in Inšpektorat
Republike Slovenije za kmetijstvo, gozdarstvo, lovstvo in ribištvo, vsak v
okviru svojih pristojnosti.
8. člen
(uveljavitev)
Ta pravilnik začne veljati 1. maja 2004.
Št. 321-06-262/2003
Ljubljana, dne 1. marca 2004.
EVA 1999-2311-0001
mag. Franc But l. r. 
Minister 
za kmetijstvo, gozdarstvo in prehrano

Priloga
1: Mesečno poročilo o prireji valilnih jajc in en dan starih piščancev
Priloga
2: Struktura in izkoriščenost valilnic