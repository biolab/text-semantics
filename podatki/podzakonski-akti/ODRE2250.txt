1. člen
Ta odredba za izvedbo tradicionalnega
slovenskega zajtrka v vrtcih, osnovnih šolah in zavodih za izobraževanje otrok
in mladostnikov s posebnimi potrebami podrobneje določa:
-       
dan izvedbe zajtrka,
-       
sestavo živil za zajtrk,
-       
znesek sredstev za financiranje zajtrka na osebo,
-       
upravičence ter vsebino in obliko zahtevka za povračilo sredstev za
živila.
2. člen
(1) Tradicionalni slovenski zajtrk se
izvede 15. novembra 2013.
(2) Zajtrk je sestavljen iz mleka,
masla, kruha, medu in jabolka, ki morajo biti pridelani oziroma predelani v
Sloveniji.
(3) Upravičenci za povračilo sredstev
za živila za tradicionalni slovenski zajtrk so vrtci, osnovne šole in zavodi za
izobraževanje otrok in mladostnikov s posebnimi potrebami (v nadaljnjem
besedilu: upravičenci), ki na dan 15. novembra 2013 izvedejo zajtrk iz
tega člena z vsemi živili iz prejšnjega odstavka.
3. člen
(1) Upravičenec lahko zahteva za
povračilo sredstev za živila iz te odredbe do največ 0,43 EUR (brez DDV) na osebo.
Če znaša nakup živil za zajtrk manj kot 0,43 EUR (brez DDV) na osebo,
upravičenec zahteva povračilo sredstev v višini vrednosti kupljenih živil.
(2) Za izračun povračila sredstev
posameznemu upravičencu se upošteva:
-       
za vrtec in zavod za izobraževanje otrok in mladostnikov s posebnimi
potrebami: število otrok, vpisanih v Centralno evidenco udeležencev vzgoje in
izobraževanja na dan 30. 9. 2013 ter število vključenih strokovnih
delavcev v oddelkih;
-       
za osnovno šolo: število vpisanih učencev v šolskem letu 2013/2014 in
vključenih strokovnih delavcev v oddelkih iz podatkov, pridobljenih iz
organizacijskih poročil osnovnih šol za šolsko leto 2013/2014.
(3) Podatke iz prejšnjega odstavka
posreduje Ministrstvo za izobraževanje, znanost in šport Ministrstvu za kmetijstvo
in okolje.
4. člen
Živila, ki se ne porabijo na dan, določen v
2. členu te odredbe, se porabijo za prehrano otrok in učencev upravičenca.
5. člen
Upravičenec, ki uveljavlja povračilo
sredstev iz te odredbe, na Ministrstvo za kmetijstvo in okolje, Dunajska 22,
1000 Ljubljana, posreduje zahtevek iz priloge, ki je sestavni del te odredbe.
6. člen
Rok za vlaganje zahtevkov iz prejšnjega
člena je od 15. novembra do 29. novembra 2013.
7. člen
Agencija Republike Slovenije za kmetijske
trge in razvoj podeželja upravičencem na podlagi zahtevka, ki ga predhodno
potrdi Ministrstvo za kmetijstvo in okolje, izplača sredstva.
8. člen
Ta odredba začne veljati naslednji dan po
objavi v Uradnem listu Republike Slovenije.
Št. 3314-3/2013/11
Ljubljana, dne 23. oktobra 2013
EVA 2013-2330-0188
mag. Dejan Židan l.r.
Minister za kmetijstvo in okolje

Priloga: Zahtevek za
povrnitev sredstev za živila za tradicionalni slovenski zajtrk (15. 11. 2013)