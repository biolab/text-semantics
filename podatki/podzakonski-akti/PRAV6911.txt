1. člen
S tem pravilnikom se sprejme gozdnogospodarski načrt
gozdnogospodarske enote Ig (2005–2014), št. 04-77/05 z dne 29. 9. 2006, ki
ga je za obdobje od 1. januarja 2005 do 31. decembra 2014 izdelal
Zavod za gozdove Slovenije, Območna enota Ljubljana.
2. člen
Gozdnogospodarska enota Ig, ki meri 9.898,85 ha, se nahaja v
Gozdnogospodarskem območju Ljubljana, v občinah Ig in Škofljica, oziroma v
katastrskih občinah Dobravica, Ig, Tomišelj, Vrbljene, Iška vas, Iška Loka,
Rudnik, Lanišče, Pijava Gorica in Drenik.
3. člen
V gozdnogospodarski enoti Ig je s 1. januarjem 2005
ugotovljeno naslednje stanje gozdov:
a)    
lastništvo: 87,58% zasebnih gozdov v lasti fizičnih oseb, 10,14%
državnih gozdov, 0,50% občinskih gozdov in 1,79% zasebnih gozdov v lasti
pravnih oseb;
b)    
površina: 4.290,66 ha, od katere je 4.037,22 ha večnamenskih gozdov,
203,69 ha gozdov s posebnim namenom, v katerih gozdnogospodarski ukrepi niso
dovoljeni in 49,75 ha varovalnih gozdov;
c)    
lesna zaloga: 259,9 m3/ha, od tega 113,2 m3/ha iglavcev
in 146,7 m3/ha listavcev;
d)    
tekoči letni prirastek: 6,58 m3/ha, od tega 2,44 m3/ha
iglavcev in 4,14 m3/ha listavcev.
4. člen
(1) V gozdnogospodarskem načrtu gozdnogospodarske enote
Ig (2005–2014) je ob upoštevanju usmeritev iz gozdnogospodarskega načrta
Gozdnogospodarskega območja Ljubljana, izdelanega za obdobje od
1. januarja 2001 do 31. decembra 2010, ugotovljenega stanja gozdov,
analize preteklega gospodarjenja, zakonitosti razvoja gozdov ter pridobljenih
spoznanj pri spremljanju razvoja gozdov v gozdnogospodarski enoti Ig določeno,
da so najbolj poudarjene funkcije gozdov, ki določajo način gospodarjenja z
gozdom:
-       
proizvodne funkcije na površini 3.516,82 ha,
-       
ekološke funkcije na površini 681,73 ha ter
-       
socialne funkcije na površini 860,90 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Ig (2005–2014) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Ig za obdobje od 1. januarja
2005 do 31. decembra 2014 določeni naslednji ukrepi:
-       
najvišji možni posek v višini 143.300 m3, od tega 69.839 m3
iglavcev in 73.461 m3 listavcev,
-       
gojitvena dela, potrebna za ohranitev in razvoj gozdov, na površini
449,04 ha,
-       
nega mlajšega drogovnjaka na površini 43,79 ha,
-       
varstvena dela, potrebna za zaščito pred divjadjo, in sicer vzdrževanje
ograj v dolžini 1120 m,
-       
varstvena dela, potrebna za zaščito žuželkami, v obsegu 219 delovnih
dni,
-       
varstvo pred požari, in sicer drugo varstvo pred požari v obsegu 73
delovnih dni,
-       
nega habitatov prosto živečih živali, in sicer vzdrževanje travinj na
površini 54,60 ha, vzdrževanje vodnih površin v obsegu 105 delovnih dni, postavitev
in vzdrževanje valilnic v obsegu 12 delovnih dni.
(2) V gozdnogospodarskem načrtu gozdnogospodarske enote
Ig (2005–2014) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Ig v obdobju od uveljavitve tega
pravilnika do 31. decembra 2014 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Ig (2005–2014).
7. člen
Po en izvod gozdnogospodarskega načrta gozdnogospodarske
enote Ig (2005–2014) je na vpogled na sedežu Zavoda za gozdove Slovenije,
Območne enote Ljubljana, Tržaška 2, Ljubljana, na sedežu Zavoda za gozdove
Slovenije, Krajevne enote Škofljica, Mijavčeva 16, Škofljica, in na Ministrstvu
za kmetijstvo, gozdarstvo in prehrano, Dunajska 58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Ig (2005–2014).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-04-16/2001/9
Ljubljana, dne 27. marca 2007
EVA 2005-2311-0136
Iztok Jarc  l.r.
Minister
za kmetijstvo, gozdarstvo in prehrano