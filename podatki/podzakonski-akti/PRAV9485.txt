1. SPLOŠNA DOLOČBA
1. člen
Ta pravilnik določa vrste podatkov o
oddanih javnih naročilih po Zakonu o javnem naročanju (Uradni list RS, št.
12/13 – uradno prečiščeno besedilo, 19/14 in 90/14 – ZDU-1I; v nadaljnjem
besedilu: ZJN-2) v preteklem letu in način njihovega zbiranja.
2. NAČIN ZBIRANJA IN VRSTE PODATKOV
2. člen
(1) Podatki o javnih naročilih,
oddanih na podlagi izvedenega odprtega postopka, postopka s predhodnim
ugotavljanjem sposobnosti, postopka s pogajanji po predhodni objavi, postopka s
pogajanji brez predhodne objave ali konkurenčnega dialoga, se zbirajo iz
obvestil iz 3. točke prvega odstavka 57. člena ZJN-2, podatki o javnih naročilih,
oddanih na podlagi postopka oddaje naročila male vrednosti, iz obvestil iz 5. točke prvega odstavka 57. člena ZJN-2, podatki o izvedenih
natečajih pa iz obvestil iz 7. točke prvega odstavka 57. člena ZJN-2. 
(2) Podatki o posameznih naročilih, oddanih
na podlagi okvirnega sporazuma, se zbirajo iz obvestil iz 11. točke prvega odstavka 57. člena ZJN-2, ki jih naročniki objavijo:
-       
kadar oddajajo posamezno naročilo, 
-       
po odpiranju konkurence in sprejemu odločitve, kateremu ponudniku bodo
oddajali posamezna naročila v določenem obdobju, ali 
-       
enkrat letno za vsa posamezna naročila, oddana v preteklem letu. 
(3) Podatki o javnih naročilih, katerih
vrednost je nižja od vrednosti iz drugega odstavka 12. člena ZJN-2, se zbirajo
na portalu javnih naročil iz v ta namen vzpostavljene aplikacije, do katere v
skladu s tretjim odstavkom 105.a člena ZJN-2 dostopajo naročniki po ZJN-2.
3. člen
(1) Naročnik v zvezi z oddanimi javnimi
naročili, katerih vrednost je enaka ali večja od vrednosti iz drugega odstavka
12. člena ZJN-2, sporoči za vsako oddano javno naročilo naslednje podatke: 
1.     
Podatke o predmetu javnega naročila: 
- 
vrsta predmeta (blago ali storitev ali gradnja), 
- 
kategorija storitve po Seznamu storitev A ali Seznamu storitev B, ki ju
določa Uredba o seznamih naročnikov, seznamih gradenj, storitev, določenih vrst
blaga, obveznih informacijah v objavah, opisih tehničnih specifikacij in
zahtevah, ki jih mora izpolnjevati oprema za elektronsko naročanje (Uradni list
RS, št. 18/07, 80/14 in 87/14 – popr.), 
- 
referenčne številke ali kategorije nomenklature CPV najmanj na prva tri
mesta natančno, 
- 
opis predmeta; 
2.     
Podatke o vrednosti javnega naročila in trajanju izvedbe javnega
naročila: 
- 
ocenjena vrednost naročila brez DDV, 
- 
pogodbena vrednost brez DDV, 
- 
stopnja DDV, 
- 
število mesecev (mesečna vrednost), za katere se odda javno naročilo,
ali enkratna dobava, 
- 
predviden rok veljavnosti pogodbe; 
3.     
Podatke o postopku oddaje javnega naročila/načinu oddaje javnega
naročila/izvedenem natečaju: 
- 
vrsta postopka (postopek oddaje naročila male vrednosti, odprti
postopek, postopek s predhodnim ugotavljanjem sposobnosti, postopek s pogajanji
po predhodni objavi, postopek s pogajanji brez predhodne objave, konkurenčni
dialog, javni natečaj), 
- 
merila za oddajo (najnižja cena ali ekonomsko najugodnejša ponudba), 
- 
ali je javno naročilo oddano po sklopih: da/ne, 
- 
ali je javno naročilo oddano z elektronsko dražbo: da/ne, 
- 
ali je javno naročilo oddano z namenom skleniti okvirni sporazum: da/ne,
- 
če je javno naročilo oddano z namenom skleniti okvirni sporazum, s
koliko ponudniki se sporazum sklepa, 
- 
če je javno naročilo oddano z namenom skleniti okvirni sporazum, ali je
predvideno, da se po sklenitvi med ponudniki, vključenimi v okvirni sporazum,
odpira konkurenca, 
- 
ali je javno naročilo oddano v okviru dinamičnega nabavnega sistema:
da/ne, 
- 
ali je javno naročilo oddano po pravilih za subvencioniran stanovanjski
program: da/ne, 
- 
ali je naročnik izvedel postopek oddaje javnega naročila v imenu drugega
naročnika ali naročnikov: da/ne, 
- 
če je naročnik izvedel postopek oddaje javnega naročila v imenu drugega
naročnika ali naročnikov, naziv, matična številka, naslov sedeža, kraj in
poštna številka sedeža drugega naročnika ali naročnikov, 
- 
ali je javno naročilo oddano na podlagi skupnega javnega naročanja:
da/ne, 
- 
če je javno naročilo oddano na podlagi skupnega javnega naročanja,
naziv, matična številka, naslov sedeža, kraj in poštna številka sedeža
naročnika, pooblaščenega za izvedbo skupnega javnega naročanja, 
- 
ali je bilo javno naročilo oddano na način, ki v kakršni koli meri
upošteva kateri koli okolju prijazen mehanizem (opredelitev predmeta javnega
naročila, tehnične specifikacije, merila za izbor, pogoji za ugotavljanje
sposobnosti ponudnika, pogodbena določila iz obligacijskega razmerja, drugo), 
- 
ali je bilo javno naročilo oddano na način, ki v kakršni koli meri
upošteva kateri koli socialni vidik (opredelitev predmeta javnega naročila,
tehnične specifikacije, merila za izbor, pogoji za ugotavljanje sposobnosti
ponudnika, pogodbena določila iz obligacijskega razmerja, drugo), 
- 
ali se javno naročilo nanaša na projekt in/ali program, ki se financira
iz sredstev Evropske unije, 
- 
datum oddaje javnega naročila,
- 
ali je naročnik upošteval obdobje mirovanja: da/ne; 
4.     
Podatke o ponudnikih: 
a)   
število prejetih ponudb in število prejetih elektronskih ponudb; 
b)   
podatke o izbranem ponudniku: 
-     ali je
bilo javno naročilo oddano na podlagi skupne ponudbe: da/ne, 
-     ime
oziroma firmo, 
-     matično
ali davčno številko, če gre za ponudnika s sedežem v Republiki Sloveniji, 
-     naslov sedeža,
-     kraj
sedeža, 
-     poštna
številka sedeža, 
-     država
ponudnika,
c)   
število ponudnikov, ki so bili iz postopka javnega naročanja izločeni
zaradi pravnomočne obsodbe za kaznivo dejanje;
5.     
Podatke o podizvajalcih: 
- 
ali je predvideno, da bodo pri izvedbi javnega naročila sodelovali
podizvajalci: da/ne, 
- 
če je predvideno, da bodo pri izvedbi javnega naročila sodelovali
podizvajalci, predvidena vrednost naročila oddanega v izvedbo podizvajalcem
(brez DDV) ali predviden delež pogodbene vrednosti naročila oddan v izvedbo
podizvajalcem. 
(2) Če je naročnik oddal naročilo po
postopku s pogajanji po predhodni objavi ali po postopku s pogajanji brez
prehodne objave, podatke iz prve alineje 3. točke prvega odstavka tega člena
razčleni še na okoliščine, navedene v 28. oziroma 29. členu ZJN-2. Če naročnik
ni upošteval obdobja mirovanja, podatke iz osemnajste alineje 3. točke prvega
odstavka tega člena razčleni še na okoliščine, navedene v prvem odstavku 79.a
člena ZJN-2.
(3) Če je javno naročilo oddano po sklopih,
se podatki iz četrte alineje 1. točke, 2. točke, štirinajste, petnajste,
sedemnajste in osemnajste alineje 3. točke ter 4. in 5. točke
prvega odstavka tega člena zbirajo za vsak sklop posebej. 
(4) Ne glede na prvi odstavek tega člena
sporoči naročnik za naročila iz a) točke drugega odstavka 24. člena ZJN-2 za
vsako oddano javno naročilo le podatke iz prve, tretje in četrte alineje 1.
točke, prve do četrte alineje 2. točke, prve, druge, tretje, četrte, pete,
šeste, sedme, osme in štirinajste do osemnajste alineje 3. točke ter 4. točke
prvega odstavka tega člena, razen podatka o številu ponudnikov, ki so bili iz
postopka javnega naročanja izločeni zaradi pravnomočne obsodbe za kaznivo
dejanje. 
(5) Ne glede na prvi odstavek tega člena
naročniku v obvestilu o sklenitvi okvirnega sporazuma, ki ga v skladu z desetim
odstavkom 32. člena ZJN-2 objavi na portalu javnih naročil, ni treba navesti
podatka iz druge alineje 2. točke prvega odstavka tega člena. 
(6) Naročnik v
zvezi z oddanimi javnimi naročili, katerih vrednosti so nižje od vrednosti iz
drugega odstavka 12. člena ZJN-2, sporoči skupno pogodbeno vrednost brez DDV in
skupno število naročil, ločeno za blago, storitve in gradnje. 
(7) Poleg podatkov iz prvega, drugega in šestega
odstavka tega člena naročnik sporoči tudi naslednje svoje podatke: 
-       
naziv, 
-       
matično številko, 
-       
naslov sedeža, 
-       
kraj sedeža, 
-       
poštna številka sedeža.
3.a člen
(1) Naročnik v zvezi s posameznimi
naročili, oddanimi na podlagi okvirnega sporazuma, sporoči za vsa posamezna
naročila oddana istemu ponudniku naslednje podatke: 
-       
številka objave obvestila o sklenitvi okvirnega sporazuma, 
-       
skupno število oddanih posameznih naročil, 
-       
skupna ocenjena vrednost posameznih naročil brez DDV, 
-       
skupna pogodbena vrednost posameznih naročil brez DDV, 
-       
stopnja DDV, 
-       
če se odpira konkurenca, število mesecev, za katere se odpira
konkurenca, ali enkratno posamezno naročilo, 
-       
ali je bilo javno naročilo oddano na način, ki v kakršni koli meri
upošteva kateri koli okolju prijazen mehanizem (opredelitev predmeta javnega
naročila, tehnične specifikacije, merila za izbor, pogoji za ugotavljanje
sposobnosti ponudnika, pogodbena določila iz obligacijskega razmerja, drugo), 
-       
ali je bilo javno naročilo oddano na način, ki v kakršni koli meri
upošteva kateri koli socialni vidik (opredelitev predmeta javnega naročila,
tehnične specifikacije, merila za izbor, pogoji za ugotavljanje sposobnosti
ponudnika, pogodbena določila iz obligacijskega razmerja, drugo). 
(2) Če se posamezna naročila nanašajo na
sklop javnega naročila, se podatki iz prejšnjega odstavka zbirajo za vsak sklop
posebej. 
(3) Poleg podatkov iz prvega odstavka tega
člena naročnik sporoči tudi podatke iz sedmega odstavka 3. člena tega
pravilnika.
4. člen
(1) Podatke o skupnih javnih
naročilih, razen v primeru oddaje posameznega javnega naročila oddanega na
podlagi okvirnega sporazuma, sporoči naročnik, ki je bil pooblaščen za izvedbo
skupnega javnega naročila. Na poziv Ministrstva za javno upravo pooblaščeni naročnik sporoči tudi druge
podatke o skupnem javnem naročanju, zlasti kateri naročniki so sodelovali v
postopku skupnega javnega naročanja.
(2) O posameznih javnih naročilih,
oddanih na podlagi okvirnega sporazuma sklenjenega v postopku skupnega javnega
naročanja, sporoči podatke iz prejšnjega člena naročnik, kateremu se dobavi
blago ali za katerega se izvede storitev ali gradnja. Naročnik sporoči podatke
v skladu s četrtim odstavkom 3. člena tega pravilnika.
(3) (črtan).

Pravilnik o vrstah podatkov o oddanih javnih
naročilih v preteklem letu na podlagi Zakona o javnem naročanju in načinu
njihovega zbiranja (Uradni list RS, št. 8/09) vsebuje naslednjo prehodno in
končni določbi:
»3. PREHODNA IN KONČNI DOLOČBI
5. člen
Podatke o javnih naročilih, katerih
vrednost je enaka ali večja od vrednosti iz drugega odstavka 12. člena
ZJN-2 in so bila oddana v letu 2008, naročnik sporoči v elektronski obliki na
http://www.enarocanje.si/ do 28. februarja 2009.
6. člen
Z dnem uveljavitve tega pravilnika preneha
veljati Pravilnik o vrstah podatkov o oddanih javnih naročilih v preteklem letu
na podlagi Zakona o javnem naročanju in načinu njihovega zbiranja (Uradni list
RS, št. 89/07).
7. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o vrstah podatkov o oddanih javnih naročilih v preteklem letu na podlagi Zakona
o javnem naročanju in načinu njihovega zbiranja (Uradni list RS, št. 3/13) vsebuje naslednjo prehodno in
končno določbo:
»PREHODNA IN KONČNA DOLOČBA
6. člen
Podatki o javnih naročilih, katerih
vrednost je enaka ali večja od vrednosti iz drugega odstavka 12. člena ZJN-2 in
so bila oddana v letu 2012, se zajemajo po dosedanjih predpisih. 
Podatke o javnih naročilih, katerih
vrednost je nižja od vrednosti iz drugega odstavka 12. člena ZJN-2 in so bila
oddana v letu 2012, naročnik sporoči v skladu s tem pravilnikom. 
Podatke o posameznih naročilih, ki so bila
na podlagi sklenjenega okvirnega sporazuma oddana v letu 2012, naročnik sporoči
v skladu s četrtim odstavkom 3. člena Pravilnika o vrstah podatkov o oddanih
javnih naročilih v preteklem letu na podlagi Zakona o javnem naročanju in
načinu njihovega zbiranja (Uradni list RS, št. 8/09).
7. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o vrstah podatkov o oddanih javnih naročilih v preteklem letu na podlagi Zakona
o javnem naročanju in načinu njihovega zbiranja (Uradni list RS, št. 3/15) vsebuje naslednjo prehodno in končno
določbo:
»PREHODNA IN KONČNA DOLOČBA
5. člen
Podatki o javnih naročilih, katerih
vrednost je enaka ali večja od vrednosti iz drugega odstavka 12. člena ZJN-2 in
so bila oddana v letu 2014, se zajemajo po dosedanjih predpisih. 
Podatke o javnih naročilih, katerih
vrednost je nižja od vrednosti iz drugega odstavka 12. člena ZJN-2 in so bila
oddana v letu 2014, naročnik sporoči v skladu s spremenjenim šestim odstavkom
3. člena pravilnika.
6. člen
Ta pravilnik začne veljati naslednji dan po
objavi v Uradnem listu Republike Slovenije.«.