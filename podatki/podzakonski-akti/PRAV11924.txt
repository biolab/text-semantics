1. člen
S tem pravilnikom se sprejme
gozdnogospodarski načrt gozdnogospodarske enote Polšnik (2014–2023), št.
04-48/14 z dne 11. 9. 2014, ki ga je za obdobje od 1. januarja 2014 do
31. decembra 2023 izdelal Zavod za gozdove Slovenije, Območna enota
Ljubljana.
2. člen
Gozdnogospodarska enota Polšnik, ki meri
5.972 ha, se nahaja v Gozdnogospodarskem območju Ljubljana, v občinah Litija in
Šmartno pri Litiji, oziroma v katastrskih občinah Konj, Jablanica, Polšnik in
Konjšica.
3. člen
V gozdnogospodarski enoti Polšnik je s
1. januarjem 2014 ugotovljeno naslednje stanje gozdov:
a)     lastništvo: 63,8 % zasebnih gozdov v lasti fizičnih ali pravnih
oseb, 35,6 % državnih gozdov in 0,6 % gozdov lokalnih skupnosti;
b)     površina: 4.546,76 ha, od katere je 4.103,41 ha večnamenskih gozdov
in 443,35 ha varovalnih gozdov;
c)     lesna zaloga: 289,9 m3/ha, od tega 94,5 m3/ha
iglavcev in 195,4 m3/ha listavcev;
č)    tekoči letni prirastek: 6,76 m3/ha,
od tega 2,13 m3/ha iglavcev in 4,63 m3/ha listavcev.
4. člen
(1) V gozdnogospodarskem načrtu
gozdnogospodarske enote Polšnik (2014–2023) je ob upoštevanju usmeritev iz
gozdnogospodarskega načrta Gozdnogospodarskega območja Ljubljana, izdelanega za
obdobje od 1. januarja 2014 do 31. decembra 2023, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Polšnik določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 2.101,78 ha,
-       
ekološke funkcije na površini 1631,32 ha ter
-       
socialne funkcije na površini 452,35 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Polšnik (2014–2023) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Polšnik za
obdobje od 1. januarja 2014 do 31. decembra 2023 določeni naslednji
ukrepi:
-       
najvišji možni posek v višini 252.542,0 m3, od tega 83.586,0
m3 iglavcev in 168.956,0 m3 listavcev,
-       
gojitvena dela, potrebna za ohranitev in razvoj gozdov, na površini
422,44 ha,
-       
nega drogovnjaka na površini 142,94 ha,
-       
nega habitatov prostoživečih živali v obsegu 36,86 dni.
(2) V gozdnogospodarskem načrtu
gozdnogospodarske enote Polšnik (2014–2023) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Polšnik, v
obdobju od uveljavitve tega pravilnika do 31. decembra 2023, se morajo upoštevati
cilji, usmeritve in ukrepi, določeni v gozdnogospodarskem načrtu gozdnogospodarske
enote Polšnik (2014–2023).
7. člen
Po en izvod gozdnogospodarskega načrta
gozdnogospodarske enote Polšnik (2014–2023) je na vpogled na sedežu Zavoda za
gozdove Slovenije, Območne enote Ljubljana, Tržaška 2, Ljubljana, na sedežu
Zavoda za gozdove Slovenije, Krajevne enote Litija, Litijska 20, Litija in na
Ministrstvu za kmetijstvo, gozdarstvo in prehrano, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Polšnik (2014–2023).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-521/2014
Ljubljana, dne 5. januarja 2015
EVA 2014-2330-0042
Mag. Dejan Židan l.r.
minister za kmetijstvo, gozdarstvo
in prehrano