1. SPLOŠNE DOLOČBE
1. člen
(vsebina)
(1) Ta uredba določa pravila ravnanja ter druge pogoje za
zbiranje, ponovno uporabo in odstranjevanje neuporabnih fitofarmacevtskih
sredstev, ki vsebujejo nevarne snovi, in ostankov fitofarmacevtskih sredstev z
nevarnimi snovmi, ki ostajajo po njihovi uporabi v odpadni prodajni embalaži (v
nadaljnjem besedilu: odpadna fitofarmacevtska sredstva). 
(2) Neuporabna fitofarmacevtska sredstva iz prejšnjega
odstavka so fitofarmacevtska sredstva, ki so embalirana za končno uporabo in
dana v promet, vendar jih je treba zavreči zaradi preteka roka uporabnosti ali
drugih razlogov.
2. člen
(področje uporabe)
(1) Določbe te uredbe se uporabljajo za odpadna
fitofarmacevtska sredstva, ki nastajajo zaradi uporabe fitofarmacevtskih
sredstev pri končnih uporabnikih ali pri dajanju fitofarmacevtskih sredstev v
promet in se kot odpadki uvrščajo v skladu s predpisom, ki ureja ravnanje z
odpadki, med: 
-       
odpadke iz kmetijstva, vrtnarstva, lova, ribištva in ribogojstva s
klasifikacijsko številko 02 01 08* (v nadaljnjem besedilu: odpadki iz
kmetijstva) in 
-       
ločene frakcije s klasifikacijsko številko 20 01 19* (v nadaljnjem
besedilu: ločene frakcije). 
(2) Določbe te uredbe se ne uporabljajo za odpadno prodajno
embalažo fitofarmacevtskih sredstev, če je embalaža izpraznjena v skladu z
navodili proizvajalca fitofarmacevtskih sredstev. 
(3) Za vprašanja v zvezi z ravnanjem z odpadno embalažo, v
katero so embalirana fitofarmacevtska sredstva, ki so nevarno blago v skladu s
predpisom, ki ureja ravnanje z embalažo in odpadno embalažo, in dajanjem v
promet embalaže, v katero so embalirana takšna fitofarmacevtska sredstva, ki
niso posebej urejena s to uredbo, se uporablja predpis, ki ureja ravnanje z
embalažo in odpadno embalažo. 
(4) Za vprašanja v zvezi z ravnanjem z ločenimi frakcijami,
ki niso posebej urejena s to uredbo, se uporablja predpis, ki ureja ravnanje z
ločeno zbranimi frakcijami pri opravljanju javne službe ravnanja s komunalnimi
odpadki. 
(5) Za vprašanja v zvezi z odstranjevanjem odpadnih
fitofarmacevtskih sredstev in s splošnimi pogoji ravnanja s temi odpadki, ki
niso posebej urejena s to uredbo, se uporablja predpis, ki ureja ravnanje z
odpadki.
3. člen
(pomen izrazov)
Izrazi, uporabljeni v tej uredbi, imajo naslednji pomen: 
1.     
dajanje fitofarmacevtskih sredstev v promet pomeni prvič dati v promet
ali prvič uporabiti v Republiki Sloveniji (v nadaljnjem besedilu: RS)
fitofarmacevtsko sredstvo, ki je: 
- 
proizvedeno in embalirano za končno uporabo v RS, 
- 
pridobljeno v drugi državi članici Evropske unije (v nadaljnjem
besedilu: EU) ali uvoženo iz tretjih držav v RS; 
2.     
pridobitelj je oseba, ki zaradi izvajanja trgovinske dejavnosti
fitofarmacevtska sredstva, embalirana za končno uporabo, pridobi v drugi državi
članici EU in jih vnese na ozemlje RS zaradi dajanja v promet. Za pridobitelja
se šteje tudi oseba, ki zaradi izvajanja svoje dejavnosti pridobljena
fitofarmacevtska sredstva, embalirana za končno uporabo, uporabi kot končni
uporabnik; 
3.     
uvoznik je oseba, ki zaradi izvajanja trgovinske dejavnosti
fitofarmacevtska sredstva, embalirana za končno uporabo, uvozi iz tretjih držav
v RS zaradi dajanja v promet. Za uvoznika se šteje tudi oseba, ki zaradi
izvajanja svoje dejavnosti uvožena fitofarmacevtska sredstva, embalirana za
končno uporabo, uporabi kot končni uporabnik; 
4.     
proizvajalec je oseba, ki za dajanje v promet kot dejavnost proizvaja,
embalira ali pakira fitofarmacevtska sredstva skladno s predpisi pod svojo
blagovno znamko ali jih polni v embalažo, na kateri je oznaka blagovne znamke
te osebe. Če embalira ali pakira fitofarmacevtska sredstva z blagovno znamko
druge osebe ali jih polni v embalažo, na kateri je oznaka blagovne znamke druge
osebe, se za proizvajalca šteje imetnik blagovne znamke. Če pridobitelj oziroma
uvoznik vnaša na ozemlje RS blago z blagovno znamko pravne osebe, registrirane
v RS za dajanje fitofarmacevtskih sredstev v promet, se za proizvajalca šteje
imetnik blagovne znamke; 
5.     
distributer je oseba, ki v skladu s predpisom, ki ureja pogoje, ki jih
morajo izpolnjevati pravne in fizične osebe za promet s fitofarmacevtskimi
sredstvi, daje oziroma dobavlja fitofarmacevtska sredstva, embalirana za končno
uporabo, neposredno končnemu uporabniku. Za distributerja se šteje tudi
proizvajalec, pridobitelj ali uvoznik, če dobavlja fitofarmacevtska sredstva,
embalirana za končno uporabo, neposredno končnemu uporabniku; 
6.     
končni uporabnik je fizična ali pravna oseba, ki zaradi končne uporabe
loči fitofarmacevtska sredstva od prodajne embalaže ali jo izprazni, tako da
nastane odpadna prodajna embalaža; 
7.     
odstranjevanje je vsak postopek odstranjevanja odpadkov v skladu s
predpisom, ki ureja ravnanje z odpadki, primeren za odstranjevanje odpadnih
fitofarmacevtskih sredstev; 
8.     
ponovna uporaba je dajanje odpadnih fitofarmacevtskih sredstev v uporabo
ali njihova uporaba pod pogoji, ki jih za uporabo fitofarmacevtskih sredstev po
preteku roka uporabnosti določi proizvajalec; 
9.     
izvajalec javne službe je izvajalec občinske gospodarske javne službe
zbiranja in prevoza komunalnih odpadkov; 
10.  
ločene frakcije so ločeno zbrane frakcije komunalnih odpadkov v skladu s
predpisom, ki ureja ravnanje z ločeno zbranimi frakcijami pri opravljanju javne
službe ravnanja s komunalnimi odpadki; 
11.  
nevarne frakcije so ločeno zbrane frakcije komunalnih odpadkov, ki imajo
eno ali več nevarnih lastnosti iz predpisa, ki ureja ravnanje z odpadki; 
12.  
zbiralnica nevarnih frakcij je zbiralnica nevarnih frakcij v skladu s
predpisom, ki ureja ravnanje z ločeno zbranimi frakcijami pri opravljanju javne
službe ravnanja s komunalnimi odpadki; 
13.  
premična zbiralnica nevarnih frakcij je premična zbiralnica v skladu s
predpisom, ki ureja ravnanje z ločeno zbranimi frakcijami pri opravljanju javne
službe ravnanja s komunalnimi odpadki; 
14.  
zbiralec je oseba, ki v skladu s to uredbo kot dejavnost opravlja
zbiranje odpadnih fitofarmacevtskih sredstev; 
15.  
zbiranje je prevzemanje odpadnih fitofarmacevtskih sredstev neposredno
od izvajalcev javne službe, distributerjev in končnih uporabnikov ter njihovo
skladiščenje in razvrščanje pred oddajo v ponovno uporabo ali v odstranjevanje;
16.  
zbiralnica odpadnih fitofarmacevtskih sredstev je poseben ustrezno
urejen prostor za oddajanje, prevzemanje in začasno skladiščenje odpadnih
fitofarmacevtskih sredstev; 
17.  
zbirni center odpadnih fitofarmacevtskih sredstev je objekt ali del
objekta, ki je urejen za skladiščenje in razvrščanje odpadnih fitofarmacevtskih
sredstev pred oddajo v ponovno uporabo ali v odstranjevanje.
2. PRAVILA RAVNANJA PRI ODDAJANJU ODPADNIH FITOFARMACEVTSKIH
SREDSTEV
2.1 Obveznosti končnega uporabnika
4. člen
(obveznosti končnega uporabnika)
(1) Končni uporabnik mora zagotoviti, da v prodajni embalaži
po uporabi fitofarmacevtskih sredstev ne ostanejo odpadna fitofarmacevtska
sredstva, pri čemer mora v zvezi z izpraznitvijo prodajne embalaže upoštevati
navodila proizvajalca fitofarmacevtskih sredstev. 
(2) Če fitofarmacevtskih sredstev zaradi preteka roka
uporabnosti ali drugih razlogov ni možno uporabiti ali prodajno embalažo
fitofarmacevtskih sredstev izprazniti, mora končni uporabnik odpadna
fitofarmacevtska sredstva oddati: 
-       
izvajalcu javne službe v zbiralnicah nevarnih frakcij ali premičnih
zbiralnicah nevarnih frakcij, če se razvrščajo med ločene frakcije, ali 
-       
distributerju, ki mu fitofarmacevtska sredstva izroča ali dostavlja, ali
neposredno zbiralcu ali v zbiralnicah odpadnih fitofarmacevtskih sredstev, ki
jih zbiralec upravlja, če se razvrščajo med odpadke iz kmetijstva. 
(3) Končni uporabnik ne sme prepuščati odpadnih
fitofarmacevtskih sredstev izvajalcu javne službe kot mešani komunalni odpadek.
(4) Končni uporabnik mora odpadna fitofarmacevtska sredstva
pred oddajo distributerju, zbiralcu ali izvajalcu javne službe hraniti ločeno,
tako, da se ne mešajo z drugimi odpadki.
5. člen
(obveznosti končnega uporabnika, ki nima predhodnega
dobavitelja)
Končni uporabnik, ki zaradi izvajanja svoje dejavnosti sam
pridobi fitofarmacevtska sredstva v drugi državi članici EU ali jih uvozi iz
tretjih držav in zato nima predhodnega dobavitelja, mora zagotoviti ponovno
uporabo ali odstranjevanje odpadnih fitofarmacevtskih sredstev na način, ki je
za proizvajalca, pridobitelja in uvoznika določen s to uredbo, ali skleniti
pogodbo z zbiralcem za prevzem odpadnih fitofarmacevtskih sredstev in njihovo
oddajo v ponovno uporabo ali odstranjevanje.
2.2 Obveznosti izvajalca javne službe
6. člen
(obveznosti izvajalca javne službe)
(1) Izvajalec javne službe ne sme v okviru opravljanja
storitev občinske gospodarske javne službe ravnanja s komunalnimi odpadki
prevzemati odpadnih fitofarmacevtskih sredstev, ki se uvrščajo med odpadke iz
kmetijstva. 
(2) Če so v mešanih komunalnih odpadkih odpadna
fitofarmacevtska sredstva, mora izvajalec javne službe zagotoviti, da se ti
mešani komunalni odpadki prevzamejo od končnega uporabnika kot nevarna frakcija.
(3) Izvajalec javne službe mora zagotoviti, da je končnim
uporabnikom za odpadna fitofarmacevtska sredstva, ki se uvrščajo med ločene
frakcije, dana možnost oddaje v zbiralnicah nevarnih frakcij ali premičnih
zbiralnicah nevarnih frakcij, v skladu s predpisom, ki ureja ravnanje z ločeno
zbranimi frakcijami pri opravljanju javne službe ravnanja s komunalnimi
odpadki. 
(4) Izvajalec javne službe mora odpadna fitofarmacevtska
sredstva, ki jih zbere kot ločene frakcije, oddati zbiralcu brez zahteve za plačilo
zaradi morebitne njihove uporabne vrednosti.
2.3 Obveznosti distributerja
7. člen
(prevzem odpadnih fitofarmacevtskih sredstev)
(1) Distributer mora na prodajnem mestu ob dobavi
fitofarmacevtskih sredstev končnemu uporabniku omogočiti brezplačno oddajo
odpadnih fitofarmacevtskih sredstev, če se razvrščajo med odpadke iz kmetijstva
in mu jih končni uporabnik želi oddati. 
(2) Distributerju ni treba od končnega uporabnika brezplačno
prevzeti odpadnih fitofarmacevtskih sredstev iz prejšnjega odstavka, če: 
-       
je največ 5 km od prodajnega mesta distributerja zagotovljeno
prevzemanje v zbiralnici odpadnih fitofarmacevtskih sredstev, ki jo upravlja
distributer sam ali skupaj z drugimi distributerji ali zbiralec, ali 
-       
je zbiralec na svoje stroške dogovoril prevzemanje odpadkov iz
kmetijstva z izvajalcem javne službe v zbiralnicah nevarnih frakcij ali
premičnih zbiralnicah nevarnih frakcij, ki jih izvajalec javne službe upravlja
v naselju, kjer je prodajno mesto distributerja. 
(3) Distributer, ki prevzema odpadna fitofarmacevtska
sredstva na prodajnem mestu, mora zagotoviti, da je končnim uporabnikom
omogočena oddaja odpadnih fitofarmacevtskih sredstev najmanj v času, v katerem
jim prodaja fitofarmacevtska sredstva. 
(4) Distributer, ki prevzema odpadna fitofarmacevtska
sredstva na prodajnem mestu, upravljavec zbiralnice odpadnih fitofarmacevtskih
sredstev iz prve alinee drugega odstavka tega člena ali izvajalec javne službe
iz tretje alinee drugega odstavka tega člena mora končnemu uporabniku na
njegovo zahtevo potrditi prevzem odpadnih fitofarmacevtskih sredstev. 
(5) Prevzem odpadnih fitofarmacevtskih odpadkov potrdi
prevzemnik odpadkov iz prejšnjega odstavka s svojim podpisom na dokumentu o
prevzemu odpadnih fitofarmacevtskih sredstev, na katerem morajo biti navedeni
tudi ime končnega uporabnika, ki je odpadna fitofarmacevtska sredstva oddal,
datum prevzema ter količina in klasifikacijska številka prevzetih odpadkov. 
(6) Distributer in upravljavec zbiralnice odpadnih
fitofarmacevtskih sredstev morata prevzeta odpadna fitofarmacevtska sredstva
oddati zbiralcu brez zahteve za plačilo zaradi morebitne njihove uporabne
vrednosti. 
(7) Distributer mora obveščati ministrstvo, pristojno za
okolje (v nadaljnjem besedilu: ministrstvo), o načinu, času in kraju prevzema
odpadnih fitofarmacevtskih sredstev v elektronski obliki na obrazcu, ki je
objavljen na spletni strani ministrstva. 
(8) O podatkih iz prejšnjega odstavka vodi ministrstvo
evidenco in hkrati o načinu, času in kraju prevzema odpadnih fitofarmacevtskih
sredstev obvešča končne uporabnike na svojih spletnih straneh. 
(9) Ministrstvo v zvezi z ugotavljanjem izpolnjevanja
obveznosti distributerjev po tej uredbi uporablja tudi podatke iz evidence
distributerjev, ki jo vodi pristojni upravni organ v skladu s predpisom, ki
ureja pogoje, ki jih morajo izpolnjevati pravne in fizične osebe za promet s
fitofarmacevtskimi sredstvi.
8. člen
(obveščanje končnih uporabnikov in ureditev prodajnega
mesta)
(1) Distributer mora na vidnem mestu namestiti obvestilo
kupcem fitofarmacevtskih sredstev o možnosti brezplačne oddaje odpadnih
fitofarmacevtskih sredstev ter na prodajnem mestu urediti poseben zabojnik ali
zabojnike za ločeno zbiranje in začasno skladiščenje prevzetih odpadnih
fitofarmacevtskih sredstev. 
(2) Če distributer ne prevzema odpadnih fitofarmacevtskih
sredstev, mora na vidnem mestu namestiti obvestilo kupcem o možnosti oddaje
odpadnih fitofarmacevtskih sredstev v najbližji zbiralnici odpadnih
fitofarmacevtskih sredstev. 
(3) Distributer mora zagotoviti, da je podatek o najbližji
zbiralnici odpadnih fitofarmacevtskih sredstev iz prejšnjega odstavka enak
podatku, ki ga je poslal ministrstvu v skladu s sedmim odstavkom prejšnjega
člena.
2.4 Ugotavljanje izpolnjevanja obveznosti oddaje oziroma
prevzema odpadnih fitofarmacevtskih sredstev
9. člen
(izpolnjevanje obveznosti oddaje in prevzema odpadnih
fitofarmacevtskih sredstev)
(1) Izpolnjevanje obveznosti izvajalca javne službe in
distributerja glede oddaje odpadnih fitofarmacevtskih sredstev ter zbiralca
glede prevzema odpadnih fitofarmacevtskih sredstev se ugotavlja na podlagi
pregleda podatkov iz poročil iz 22. člena te uredbe in na podlagi pregleda
podatkov z evidenčnih listov, ki morajo spremljati vsako pošiljko odpadnih
fitofarmacevtskih sredstev, ki jo izvajalec javne službe ali distributer odda
zbiralcu. Evidenčni list je dokazilo o prevzemu odpadkov v skladu s predpisom,
ki ureja ravnanje z odpadki. 
(2) Evidenčne liste o pošiljkah odpadnih fitofarmacevtskih
sredstev morajo izvajalec javne službe, distributer in zbiralec dostaviti
ministrstvu ali pristojnemu inšpektorju na njegovo zahtevo.
3. RAVNANJE Z ODPADNIMI FITOFARMACEVTSKIMI SREDSTVI
3.1 Obveznosti proizvajalca, pridobitelja in uvoznika
10. člen
(obveznosti proizvajalca, pridobitelja in uvoznika)
(1) Proizvajalec, pridobitelj in uvoznik morajo za
fitofarmacevtska sredstva, ki jih dajejo v promet, na svoje stroške zagotoviti
zbiranje odpadnih fitofarmacevtskih sredstev od končnih uporabnikov,
distributerjev in izvajalcev javne službe ter za zbrana odpadna fitofarmacevtska
sredstva na svoje stroške zagotoviti ponovno uporabo ali odstranjevanje. 
(2) Obveznosti iz prejšnjega odstavka ne veljajo za
fitofarmacevtska sredstva, ki se izvozijo ali iznesejo v druge države članice
EU.
11. člen
(evidenca proizvajalcev, pridobiteljev in uvoznikov
fitofarmacevtskih sredstev)
(1) Proizvajalec, pridobitelj in uvoznik, ki zagotavljajo
ravnanje v zvezi z odpadnimi fitofarmacevtskimi sredstvi v skladu s to uredbo,
morajo biti vpisani v evidenco proizvajalcev, pridobiteljev in uvoznikov
fitofarmacevtskih sredstev (v nadaljnjem besedilu: evidenca proizvajalcev,
pridobiteljev in uvoznikov), ki jo vodi ministrstvo. 
(2) Proizvajalec, pridobitelj in uvoznik morajo vlogi za vpis
v evidenco proizvajalcev, pridobiteljev in uvoznikov poleg podatkov iz prve in
druge alinee četrtega odstavka tega člena priložiti tudi načrt ravnanja z
odpadnimi fitofarmacevtskimi sredstvi iz tretjega odstavka tega člena. 
(3) Načrt ravnanja z odpadnimi fitofarmacevtskimi sredstvi
mora vsebovati najmanj naslednje podatke oziroma izjave: 
-       
o predvidenem načinu in obsegu prevzemanja odpadnih fitofarmacevtskih
sredstev od končnih uporabnikov, distributerjev in izvajalcev javne službe, 
-       
o imenu in sedežu zbiralcev, ki izvajajo prevzem odpadnih
fitofarmacevtskih sredstev iz prejšnje alinee, 
-       
o vrsti in zmogljivosti sredstev in opreme za začasno skladiščenje
odpadnih fitofarmacevtskih sredstev pri distributerjih in izvajalcih javne
službe, 
-       
o vrsti in zmogljivosti sredstev in opreme za začasno skladiščenje
odpadnih fitofarmacevtskih sredstev v zbiralnicah odpadnih fitofarmacevtskih
sredstev ter imenu in sedežu upravljavcev teh zbiralnic, 
-       
o vrsti in zmogljivosti sredstev in opreme v zbiralnicah nevarnih
frakcij in v premičnih zbiralnicah nevarnih frakcij, za katere je z izvajalcem
javne službe dogovorjeno, da jih za plačilo stroškov uporablja tudi za
prevzemanje in začasno skladiščenje odpadnih fitofarmacevtskih sredstev, ki se
uvrščajo med odpadke iz kmetijstva, 
-       
o vrsti in zmogljivosti sredstev in opreme zbiralcev za prevzemanje
odpadnih fitofarmacevtskih sredstev in njihovo oddajo ter skladiščenje v
zbirnih centrih odpadnih fitofarmacevtskih sredstev ter oddajo v ponovno
uporabo ali odstranjevanje odpadnih fitofarmacevtskih sredstev, 
-       
o zbirnih centrih odpadnih fitofarmacevtskih sredstev, 
-       
o predvideni količini letno prevzetih odpadnih fitofarmacevtskih
sredstev, izraženi v kilogramih in ocenjeni iz podatkov o letni količini
fitofarmacevtskih sredstev, ki je dana v promet, 
-       
o predvidenih izvajalcih ponovne uporabe, predvidenih izvajalcih
odstranjevanja in postopkih odstranjevanja odpadnih fitofarmacevtskih sredstev,
-       
izjavo izvajalcev javne službe, da bodo oddajali odpadna
fitofarmacevtska sredstva v skladu z načrtom ravnanja z odpadnimi
fitofarmacevtskimi sredstvi zbiralcem, navedenim v tem načrtu, 
-       
izjavo upravljavcev zbiralnic odpadnih fitofarmacevtskih sredstev, da
bodo v skladu z načrtom ravnanja z odpadnimi fitofarmacevtskimi sredstvi
oddajali te odpadke zbiralcem, navedenim v tem načrtu, in 
-       
izjavo zbiralcev, da bodo v skladu z načrtom ravnanja z odpadnimi
fitofarmacevtskimi sredstvi zbirali te odpadke in zagotavljali njihovo ponovno
uporabo ali odstranjevanje. 
(4) V evidenci proizvajalcev, pridobiteljev in uvoznikov se
vodijo naslednji podatki: 
-       
firma in sedež proizvajalca, pridobitelja ali uvoznika, 
-       
letna količina fitofarmacevtskih sredstev, izražena v kilogramih, ki jo
daje v promet, 
-       
številka načrta ravnanja z odpadnimi fitofarmacevtskimi sredstvi iz
evidence načrtov ravnanja z odpadnimi fitofarmacevtskimi sredstvi iz 13. člena
te uredbe, 
-       
firma in sedež osebe, ki je nosilec izvajanja načrta ravnanja z
odpadnimi fitofarmacevtskimi sredstvi, če gre za skupni načrt ravnanja z
odpadnimi fitofarmacevtskimi sredstvi iz 12. člena te uredbe, in 
-       
datum vpisa v evidenco. 
(5) Podatki iz evidence proizvajalcev, pridobiteljev in
uvoznikov so dostopni javnosti na spletnih straneh ministrstva. 
(6) Ministrstvo vpiše proizvajalca, pridobitelja in uvoznika
v evidenco proizvajalcev, pridobiteljev in uvoznikov na podlagi vloge za vpis v
evidenco in o tem izda odločbo, če na podlagi pregleda dokumentacije, ki je
priložena vlogi za vpis v to evidenco, ugotovi, da: 
-       
je iz načrta ravnanja z odpadnimi fitofarmacevtskimi sredstvi ali iz
skupnega načrta ravnanja z odpadnimi fitofarmacevtskimi sredstvi razvidno
izpolnjevanje obveznosti po tej uredbi in 
-       
imajo zbiralci, navedeni v načrtu ravnanja z odpadnimi
fitofarmacevtskimi sredstvi, okoljevarstveno dovoljenje v skladu s 15. členom
te uredbe oziroma so vpisani v evidenco zbiralcev odpadkov v skladu s
predpisom, ki ureja ravnanje z odpadki. 
(7) Ministrstvo vpiše proizvajalca, pridobitelja in uvoznika
v evidenco proizvajalcev, pridobiteljev in uvoznikov za obdobje petih let.
12. člen
(skupni načrt ravnanja z odpadnimi fitofarmacevtskimi
sredstvi)
(1) Več proizvajalcev, pridobiteljev in uvoznikov lahko
zaradi izpolnjevanja obveznosti, določenih v tej uredbi, pripravi skupni načrt
ravnanja z odpadnimi fitofarmacevtskimi sredstvi ter ga priloži k vlogi za vpis
v evidenco proizvajalcev, pridobiteljev in uvoznikov. 
(2) Sestavni del skupnega načrta ravnanja z odpadnimi
fitofarmacevtskimi sredstvi so poleg podatkov iz četrtega odstavka prejšnjega
člena tudi podatki o pravni osebi, ki so jo proizvajalci, pridobitelji in
uvozniki, ki so pristopili k izvajanju tega načrta, pooblastili kot nosilca
izvajanja skupnega načrta ravnanja z odpadnimi fitofarmacevtskimi sredstvi. 
(3) Proizvajalec, pridobitelj ali uvoznik, ki pristopa k
skupnemu načrtu ravnanja z odpadnimi fitofarmacevtskimi sredstvi, mora k vlogi
za vpis v evidenco proizvajalcev, pridobiteljev in uvoznikov priložiti tudi
dogovor o pristopu k skupnemu načrtu ravnanja z odpadnimi fitofarmacevtskimi
sredstvi, iz katerega so razvidna pooblastila, ki jih je dal nosilcu izvajanja
skupnega načrta ravnanja z odpadnimi fitofarmacevtskimi sredstvi. 
(4) Če ministrstvo po pregledu dokumentacije ugotovi, da je
iz skupnega načrta ravnanja z odpadnimi fitofarmacevtskimi sredstvi razvidno
izpolnjevanje obveznosti po tej uredbi, vpiše ta načrt v evidenco načrtov
ravnanja z odpadnimi fitofarmacevtskimi sredstvi iz 13. člena te uredbe.
13. člen
(evidenca načrtov ravnanja z odpadnimi fitofarmacevtskimi
sredstvi)
(1) Evidenco načrtov ravnanja z odpadnimi fitofarmacevtskimi
sredstvi iz tretjega odstavka 11. člena te uredbe vodi ministrstvo. 
(2) V evidenci načrtov ravnanja z odpadnimi
fitofarmacevtskimi sredstvi se vodijo podatki o naslovu in zaporedni številki
načrta ravnanja z odpadnimi fitofarmacevtskimi sredstvi ter podatki o firmi in
sedežu nosilca izvajanja načrta, če gre za skupni načrt ravnanja z odpadnimi
fitofarmacevtskimi sredstvi. 
(3) Proizvajalec, pridobitelj in uvoznik morajo prijaviti
vsako spremembo načrta ravnanja z odpadnimi fitofarmacevtskimi sredstvi, ki ima
vpliv na izpolnjevanje njihovih obveznosti po tej uredbi. 
(4) Nosilec skupnega načrta ravnanja z odpadnimi
fitofarmacevtskimi sredstvi mora voditi evidenco proizvajalcev, pridobiteljev
in uvoznikov, ki so pristopili k izvajanju skupnega načrta ravnanja z odpadnimi
fitofarmacevtskimi sredstvi, in jo poslati na ministrstvo ali pristojnemu
inšpektorju na njegovo zahtevo.
14. člen
(izbris iz evidence proizvajalcev, pridobiteljev in
uvoznikov fitofarmacevtskih sredstev)
(1) Ministrstvo izbriše proizvajalca, pridobitelja ali
uvoznika iz evidence proizvajalcev, pridobiteljev in uvoznikov, če ugotovi, da:
-       
ne izpolnjuje zahtev v zvezi z ravnanjem z odpadnimi fitofarmacevtskimi
sredstvi v skladu z načrtom ravnanja z odpadnimi fitofarmacevtskimi sredstvi
ali 
-       
ne poroča o ravnanju s prevzetimi odpadnimi fitofarmacevtskimi sredstvi
v skladu s to uredbo. 
(2) V primeru iz prve alinee prejšnjega odstavka se izbris iz
evidence proizvajalcev, pridobiteljev in uvoznikov lahko opravi na podlagi
pravnomočne odločbe pristojnega inšpekcijskega organa.
3.2 Obveznosti zbiralca
15. člen
(okoljevarstveno dovoljenje)
(1) Zbiralec lahko zbira odpadna fitofarmacevtska sredstva,
če pridobi okoljevarstveno dovoljenje ministrstva. 
(2) Ministrstvo izda okoljevarstveno dovoljenje iz prejšnjega
odstavka osebi, ki: 
1.     
je gospodarska družba ali samostojni podjetnik posameznik, registriran
za opravljanje dejavnosti zbiranja in odvoza odpadkov v skladu s predpisom, ki
ureja klasifikacijo dejavnosti, 
2.     
sama razpolaga s sredstvi in opremo ter objekti in napravami za zbiranje
odpadnih fitofarmacevtskih sredstev, ki izpolnjujejo pogoje zbiralnic in
zbirnih centrov odpadnih fitofarmacevtskih sredstev, in 
3.     
ima zagotovljeno oddajo v ponovno uporabo ali odstranjevanje za celotno
predvideno količino zbranih odpadnih fitofarmacevtskih sredstev v skladu s
predpisi, ki urejajo ravnanje z odpadki. 
(3) Vloga za pridobitev okoljevarstvenega dovoljenja iz
prvega odstavka tega člena mora vsebovati podatke o zbiralcu in dokazila o
izpolnjevanju pogojev iz prejšnjega odstavka.
16. člen
(obveznosti zbiralca)
(1) Zbiralec lahko zbira odpadna fitofarmacevtska sredstva
ter zagotavlja njihovo ponovno uporabo ali odstranjevanje samo v obsegu in na
način, ki je zanj določen v načrtu ravnanja z odpadnimi fitofarmacevtskimi
sredstvi ali skupnem načrtu ravnanja z odpadnimi fitofarmacevtskimi sredstvi,
ali v obsegu in na način, ki ga je s pogodbo dogovoril s končnim uporabnikom,
ki nima predhodnega dobavitelja fitofarmacevtskih sredstev. 
(2) Načrt ravnanja z odpadnimi fitofarmacevtskimi sredstvi
ali skupni načrt ravnanja z odpadnimi fitofarmacevtskimi sredstvi iz prejšnjega
odstavka mora biti vpisan v evidenco načrtov ravnanja z odpadnimi
fitofarmacevtskimi sredstvi, na njegovi podlagi pa morajo biti v evidenco
proizvajalcev, pridobiteljev in uvoznikov vpisane osebe, ki dajejo fitofarmacevtska
sredstva v promet. 
(3) Zbiralec lahko prevzema odpadna fitofarmacevtska sredstva
od končnega uporabnika iz 5. člena te uredbe, ki nima predhodnega dobavitelja,
ter zagotavlja njihovo ponovno uporabo ali odstranjevanje, če je končni
uporabnik s pogodbo prenesel nanj svoje obveznosti po tej uredbi. 
(4) Zbiralec mora prevzemati odpadna fitofarmacevtska
sredstva od končnih uporabnikov, ki niso končni uporabniki iz 5. člena te
uredbe, distributerjev in izvajalcev javne službe brez zahteve po plačilu
zaradi morebitnih stroškov, ki nastanejo pri zbiranju in ponovni uporabi ali
odstranjevanju prevzetih odpadnih fitofarmacevtskih sredstev. 
(5) Zbiralec mora za tista odpadna fitofarmacevtska sredstva,
ki jih zbere v posameznem koledarskem letu, zagotoviti ponovno uporabo ali
odstranjevanje najpozneje do konca naslednjega koledarskega leta.
17. člen
(zbiralnice in zbirni centri)
(1) Zbiralec lahko za prevzemanje odpadnih fitofarmacevtskih
sredstev, ki se uvrščajo med odpadke iz kmetijstva, uredi svojo zbiralnico odpadnih
fitofarmacevtskih sredstev. 
(2) Če zbiralec uredi zbiralnico odpadnih fitofarmacevtskih
sredstev v istem naselju, kjer je prodajno mesto distributerja, ali v
oddaljenosti, manjši od 5 km od tega prodajnega mesta, distributerju ni treba
prevzemati odpadnih fitofarmacevtskih sredstev v skladu z zahtevami iz 7. člena
te uredbe. 
(3) Zbiralec mora za zbiranje, razvrščanje in skladiščenje
prevzetih odpadnih fitofarmacevtskih sredstev urediti enega ali več zbirnih
centrov odpadnih fitofarmacevtskih sredstev tako, da upošteva: 
1.     
gostoto poseljenosti in obseg nastajanja odpadnih fitofarmacevtskih
sredstev, 
2.     
porazdelitev distributerjev, izvajalcev javne službe in končnih
uporabnikov iz 5. člena te uredbe ter količine prevzetih odpadnih
fitofarmacevtskih sredstev in 
3.     
prostorsko razmestitev oziroma oddaljenost do objektov in naprav, v
katerih se zbrana odpadna fitofarmacevtska sredstva odstranjujejo. 
(4) Ne glede na določbe prvega odstavka tega člena lahko
zbiralec dogovori z izvajalcem javne službe, da v zbiralnici ali v premični
zbiralnici nevarnih frakcij na stroške zbiralca prevzema odpadna
fitofarmacevtska sredstva, ki se uvrščajo med odpadke iz kmetijstva.
18. člen
(obveščanje končnega uporabnika)
Zbiralec mora zagotoviti, da so na prodajnih mestih fitofarmacevtskih
sredstev končnim uporabnikom dostopne pisne informacije o namenu in ciljih
zbiranja odpadnih fitofarmacevtskih sredstev, pravilnem ravnanju z njimi,
možnostih njihovega brezplačnega oddajanja ter o načinih njihove ponovne
uporabe in odstranjevanja.
19. člen
(prevzem odpadnih fitofarmacevtskih sredstev od izvajalca
javne službe)
(1) Ob prevzemu odpadnih fitofarmacevtskih sredstev od
izvajalca javne službe morata zbiralec in izvajalec javne službe pri določanju
medsebojnega priznavanja stroškov ravnanja z odpadnimi fitofarmacevtskimi
sredstvi upoštevati naslednja merila za ugotavljanje stroškov: 
1.     
stroški izvajalca javne službe so stroški postavitve oziroma nabave in
vzdrževanja zbiralnice nevarnih frakcij ali premične zbiralnice nevarnih
frakcij v obsegu iz predpisa, ki ureja ravnanje z ločeno zbranimi frakcijami
pri opravljanju javne službe ravnanja s komunalnimi odpadki, 
2.     
stroški zbiralca so: 
- 
stroški skladiščenja odpadnih fitofarmacevtskih sredstev v zbiralnicah
nevarnih frakcij ali premičnih zbiralnicah nevarnih frakcij za čas
skladiščenja, ki presega sedem dni, 
- 
stroški prevzemanja odpadkov iz prejšnje alinee, in sicer za nakladanje
in tehtanje prevzetih odpadkov ter podobna opravila, 
- 
vsi drugi stroški, za katere se zaradi prevzema odpadkov iz prve alinee
tega odstavka dogovorita izvajalec javne službe in zbiralec. 
(2) Merila za določanje višine stroškov iz prejšnjega
odstavka, ki jih mora plačati zbiralec izvajalcu javne službe, določi minister,
pristojen za varstvo okolja. 
(3) Če odpadna fitofarmacevtska sredstva prevzema od
posameznega izvajalca javne službe več zbiralcev teh odpadkov, objavi deleže
prevzemanja odpadnih fitofarmacevtskih sredstev za posameznega zbiralca in
druge obveznosti v zvezi s tem ministrstvo na svojih spletnih straneh. 
(4) Pri določitvi deležev prevzemanja odpadnih
fitofarmacevtskih sredstev iz prejšnjega odstavka mora ministrstvo upoštevati,
da je količina teh sredstev, katere prevzem mora v posameznem obdobju od
izvajalca javne službe zagotoviti posamezen zbiralec, enaka zmnožku količine
odpadnih fitofarmacevtskih sredstev, ki jo v tem obdobju zbere izvajalec javne
službe, z deležem fitofarmacevtskih sredstev, ki so jih dali proizvajalci,
pridobitelji in uvozniki, za katere zbiralec prevzema odpadna fitofarmacevtska sredstva,
v preteklem letu v promet, in se izračuna na naslednji način:
pri čemer je: 
-       
Mz,i količina odpadnih fitofarmacevtskih sredstev, izražena v
kg, katere prevzem mora od izvajalca javne službe zagotoviti v posameznem
obdobju i-ti zbiralec, 
-       
Mz količina odpadnih fitofarmacevtskih sredstev, izražena v
kg, ki jo v posameznem obdobju zbere izvajalec javne službe, 
-       
Mi količina fitofarmacevtskih sredstev, izražena v kg, ki so
jo dali proizvajalci, pridobitelji in uvozniki, za katere prevzema odpadna
fitofarmacevtska sredstva i-ti zbiralec, v preteklem letu v promet, 
-       
ηi delež fitofarmacevtskih sredstev, ki so jih dali
pridobitelji, proizvajalci in uvozniki, za katere prevzema odpadna
fitofarmacevtska sredstva i-ti zbiralec, v preteklem letu v promet, 
-       
n število zbiralcev.
3.3 Odstranjevanje odpadnih fitofarmacevtskih sredstev
20. člen
(odstranjevanje odpadnih fitofarmacevtskih sredstev)
Zbiralec mora zagotoviti, da odstranjevanje odpadnih
fitofarmacevtskih sredstev izvajajo le osebe, ki imajo za to predpisano
okoljevarstveno dovoljenje v skladu s predpisi, ki urejajo ravnanje z odpadki.
4. VODENJE EVIDENCE IN POROČANJE O RAVNANJU Z ODPADNIMI
FITOFARMACEVTSKIMI SREDSTVI
21. člen
(vodenje evidence o ravnanju z odpadnimi fitofarmacevtskimi
sredstvi)
(1) Zbiralec mora voditi evidenco o: 
-       
proizvajalcih, pridobiteljih in uvoznikih, za katere zbira odpadna
fitofarmacevtska sredstva in zagotavlja njihovo ponovno uporabo ali
odstranjevanje, 
-       
končnih uporabnikih iz 5. člena te uredbe, za katere zbira odpadna
fitofarmacevtska sredstva na podlagi neposredne pogodbe in zagotavlja njihovo
ponovno uporabo ali odstranjevanje, 
-       
celotni masi zbranih odpadnih fitofarmacevtskih sredstev, ločeno po
klasifikacijskih številkah iz prvega odstavka 2. člena te uredbe in
zbiralnicah, ki jih upravlja, ter izvajalcih javne službe in distributerjih, od
katerih prevzema odpadna fitofarmacevtska sredstva, 
-       
celotni masi odpadnih fitofarmacevtskih sredstev, oddanih v ponovno
uporabo ali odstranjevanje, ločeno po klasifikacijskih številkah iz prvega
odstavka 2. člena te uredbe in izvajalcih, in 
-       
stroških skladiščenja in prevzema odpadnih fitofarmacevtskih sredstev,
ki jih je plačal izvajalcem javne službe. 
(2) Sestavni del evidence iz prejšnjega odstavka so evidenčni
listi, ki jih zbiralec prejme ob prevzemu odpadnih fitofarmacevtskih sredstev,
in evidenčni listi, ki jih zbiralcu vrne odstranjevalec odpadnih
fitofarmacevtskih sredstev.
22. člen
(poročilo o ravnanju z odpadnimi fitofarmacevtskimi
sredstvi)
(1) Zbiralec mora ministrstvu najpozneje do 31. marca
tekočega leta v pisni ali elektronski obliki poslati poročilo o ravnanju z
odpadnimi fitofarmacevtskimi sredstvi za preteklo koledarsko leto. 
(2) Poročilo iz prejšnjega odstavka mora vsebovati podatke o:
1.     
nazivu, naslovu, dejavnosti in šifri dejavnosti proizvajalcev,
pridobiteljev in uvoznikov ter končnih uporabnikov iz 5. člena te uredbe, za
katere zbira odpadna fitofarmacevtska sredstva in zagotavlja njihovo ponovno
uporabo ali odstranjevanje; 
2.     
izvajalcih javne službe, od katerih prevzema odpadna fitofarmacevtska
sredstva; 
3.     
distributerjih, od katerih prevzema odpadna fitofarmacevtska sredstva; 
4.     
zbiralnicah odpadnih fitofarmacevtskih sredstev, ki jih upravlja; 
5.     
celotni masi zbranih odpadnih fitofarmacevtskih sredstev, ločeno po
klasifikacijskih številkah iz prvega odstavka 2. člena te uredbe ter
zbiralnicah, distributerjih in izvajalcih javne službe; 
6.     
celotni masi odpadnih fitofarmacevtskih sredstev, oddanih v ponovno
uporabo ali odstranjevanje, ločeno po klasifikacijskih številkah iz prvega
odstavka 2. člena te uredbe; 
7.     
stroških skladiščenja in prevzema odpadnih fitofarmacevtskih sredstev,
ki jih je plačal izvajalcem javne službe. 
(3) Zbiralcu, ki mora poslati ministrstvu poročilo v skladu s
prvim odstavkom tega člena, ni treba poslati ministrstvu podatkov o ravnanju z
odpadnimi fitofarmacevtskimi sredstvi v letnem poročilu o zbiranju odpadkov iz
proizvodnih in storitvenih dejavnosti za preteklo leto v skladu s predpisom, ki
ureja ravnanje z odpadki.
5. NADZOR
23. člen
(inšpektorji)
(1) Nadzor nad izvajanjem te uredbe opravljajo inšpektorji,
pristojni za varstvo okolja. 
(2) Ne glede na prejšnji odstavek opravljajo nadzor nad
izvajanjem 7. in 8. člena te uredbe inšpektorji, pristojni za kmetijstvo. 
(3) Pri nadzoru nad izvajanjem določb te uredbe, ki se
nanašajo na obveznosti distributerjev, lahko inšpektorji iz prvega in drugega
odstavka tega člena uporabljajo tudi podatke iz evidenc dajanja
fitofarmacevtskih sredstev v promet, ki jih vodi pristojni upravni organ v
skladu s predpisi, ki urejajo promet fitofarmacevtskih sredstev, in podatke iz
evidence distributerjev, ki jo vodi pristojni upravni organ v skladu s
predpisom, ki ureja pogoje, ki jih morajo izpolnjevati pravne in fizične osebe
za promet s fitofarmacevtskimi sredstvi.
6. KAZENSKE DOLOČBE
24. člen
(prekrški)
(1) Z globo od 12.000 eurov do 120.000 eurov se za prekršek
kaznuje proizvajalec, pridobitelj in uvoznik, ki je pravna oseba ali samostojni
podjetnik posameznik, če ravna v nasprotju z določbami: 
-       
prvega odstavka 10. člena, 
-       
11. člena, 
-       
tretjega odstavka 13. člena in 
-       
prvega in drugega odstavka 26. člena te uredbe. 
(2) Z globo od 12.000 eurov do 120.000 eurov se za prekršek
kaznuje distributer, ki je pravna oseba ali samostojni podjetnik posameznik, če
ravna v nasprotju z določbami 7. člena in tretjega odstavka 26. člena te
uredbe. 
(3) Z globo od 4.000 eurov do 40.000 eurov se za prekršek
kaznuje distributer, ki je pravna oseba ali samostojni podjetnik posameznik, če
ravna v nasprotju z določbami 8. člena te uredbe. 
(4) Z globo od 12.000 eurov do 120.000 eurov se za prekršek
kaznuje izvajalec javne službe, če ravna v nasprotju z določbami: 
-       
6. člena, 
-       
9. člena in 
-       
prvega odstavka 19. člena te uredbe. 
(5) Z globo od 4.000 eurov do 40.000 eurov se za prekršek
kaznuje zbiralec, če ravna v nasprotju z določbami: 
-       
9. člena, 
-       
prvega odstavka 15. člena, 
-       
16. člena, 
-       
tretjega odstavka 17. člena, 
-       
prvega odstavka 19. člena, 
-       
20. člena in 
-       
21. člena te uredbe. 
(6) Z globo od 12.000 eurov do 120.000 eurov se za prekršek
kaznuje zbiralec, če ravna v nasprotju z določbami 18. člena in 22. člena te
uredbe. 
(7) Z globo od 12.000 eurov do 120.000 eurov se za prekršek
kaznuje končni uporabnik, ki je pravna oseba ali samostojni podjetnik
posameznik, če ravna v nasprotju z določbami 5. člena te uredbe. 
(8) Z globo od 4.000 eurov do 40.000 eurov se za prekršek
kaznuje nosilec skupnega načrta ravnanja z odpadnimi fitofarmacevtskimi
sredstvi, če ravna v nasprotju z določbami četrtega odstavka 13. člena te
uredbe. 
(9) Z globo od 4.000 eurov do 40.000 eurov se za prekršek
kaznuje končni uporabnik, ki je pravna oseba ali samostojni podjetnik
posameznik, če ravna v nasprotju z določbami 4. člena te uredbe. 
(10) Z globo od 12.000 eurov do 120.000 eurov se za prekršek
kaznuje pravna oseba ali samostojni podjetnik posameznik, če ravna v nasprotju
z določbami 25. člena te uredbe. 
(11) Z globo od 1.200 eurov do 4.100 eurov se za prekršek iz
prvega do desetega odstavka tega člena kaznuje tudi odgovorna oseba
proizvajalca, pridobitelja, uvoznika, distributerja, izvajalca javne službe,
zbiralca, nosilca skupnega načrta ravnanja z odpadnimi fitofarmacevtskimi
sredstvi, končnega uporabnika ali osebe iz 25. člena te uredbe.
7. PREHODNE IN KONČNA DOLOČBA
25. člen
(veljavnost potrdil o vpisu v evidenco zbiralcev odpadkov)
Osebe, ki so pred uveljavitvijo te uredbe v skladu s
predpisom, ki ureja ravnanje z odpadki, pridobile potrdilo o vpisu v evidenco
zbiralcev odpadkov za odpadke iz prvega odstavka 2. člena te uredbe, lahko
nadaljujejo zbiranje teh odpadkov, vendar najdlje do izteka roka veljavnosti
potrdila.
26. člen
(obveznosti obstoječih proizvajalcev, pridobiteljev,
uvoznikov in distributerjev)
(1) Obstoječi proizvajalci, pridobitelji in uvozniki morajo
najpozneje do 31. decembra 2007 poslati ministrstvu na obrazcu, ki ga objavi
ministrstvo na svojih spletnih straneh, podatke o: 
-       
firmi in sedežu in 
-       
letni količini fitofarmacevtskih sredstev, izraženi v kg, ki jo dajejo v
promet. 
(2) Obstoječi proizvajalci, pridobitelji in uvozniki morajo
zagotoviti izpolnjevanje obveznosti po tej uredbi najpozneje do 31. julija
2008. 
(3) Obstoječi distributerji morajo zagotoviti izpolnjevanje
obveznosti po tej uredbi najpozneje do 31. decembra 2008.
27. člen
(prehodne določbe za prekrške)
Do uvedbe eura kot valute Republike Slovenije se: 
-       
v prvem, drugem, četrtem, šestem, sedmem in desetem odstavku 24. člena
te uredbe namesto zneska »12.000 eurov« uporablja znesek »3.000.000 tolarjev«
in namesto zneska »120.000 eurov« znesek »30.000.000 tolarjev«, 
-       
v tretjem, petem, osmem in devetem odstavku 24. člena te uredbe namesto
zneska »4.000 eurov« uporablja znesek »1.000.000 tolarjev« in namesto zneska
»40.000 eurov« znesek »10.000.000 tolarjev« ter 
-       
v enajstem odstavku 24. člena te uredbe namesto zneska »1.200 eurov«
uporablja znesek »300.000 tolarjev« in namesto zneska »4.100 eurov« znesek
»1.000.000 tolarjev«.
28. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-86/2006/6
Ljubljana, dne 9. novembra 2006
EVA 2006-2511-0202
Vlada Republike Slovenije
Janez Janša l.r. 
Predsednik