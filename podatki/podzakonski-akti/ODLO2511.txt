1. člen
(1) S tem odlokom se zaradi preprečevanja okužb s SARS-CoV-2
ter zajezitve in obvladovanja nalezljive bolezni COVID-19 začasno omeji
zbiranje ljudi v Republiki Sloveniji. 
(2) Ta odlok se ne uporablja za dejavnosti, ki se izvajajo za
zagotavljanje izvajanja nalog države, samoupravnih lokalnih skupnosti in javnih
služb ter za organe političnih strank.
2. člen
(1) Začasno je prepovedano zbiranje več kot 50 ljudi.
(2) Ne glede na prejšnji odstavek se zbiranje ljudi dovoli
skupini oseb, če gre za ožje družinske člane ali člane skupnega gospodinjstva.
3. člen
(1) Ne glede na prejšnji člen se dovoli zbiranje ljudi na
organiziranih javnih prireditvah in javnih shodih, pri katerih je organizator
znan, pod pogoji iz zakona, ki ureja javna zbiranja, pri čemer se zaradi
epidemioloških razmer število oseb na odprtih površinah omeji na enega
udeleženca na 10 kvadratnih metrov površine oziroma več udeležencev, če gre za
osebe iz skupnega gospodinjstva, vendar največ 100 udeležencev. Medosebna
razdalja med udeleženci mora biti najmanj 1,5 metra, razen med osebami iz
skupnega gospodinjstva.
(2) Ne glede na
prejšnji člen in prejšnji odstavek se zaradi epidemioloških razmer dovoli
zbiranje ljudi na organiziranih javnih prireditvah in javnih shodih, pri
katerih je organizator znan, pod pogoji iz zakona, ki ureja javna zbiranja, v
zaprtih prostorih ali nad 100 udeležencev na odprtih površinah, če imajo
udeleženci:
1.     
dokazilo o negativnem rezultatu testa na virus SARS-CoV-2 z metodo
verižne reakcije s polimerazo, ki ni starejši od 72 ur od odvzema brisa (v
nadaljnjem besedilu: test PCR) ali hitrega antigenskega testa, ki ni starejši
od 48 ur od odvzema brisa,
2.     
dokazilo o cepljenju zoper COVID-19, s katerim dokazujejo, da je
preteklo od prejema:
- 
drugega odmerka cepiva Comirnaty proizvajalca Biontech/Pfizer najmanj
sedem dni, cepiva Spikevax (COVID-19 Vaccine) proizvajalca Moderna najmanj 14
dni, cepiva Sputnik V proizvajalca Russia’s Gamaleya National Centre of
Epidemiology and Microbiology najmanj 14 dni, cepiva CoronaVac proizvajalca
Sinovac Biotech najmanj 14 dni ali cepiva COVID-19 Vaccine proizvajalca
Sinopharm najmanj 14 dni,
- 
prvega odmerka cepiva Vaxzevria (COVID-19 Vaccine) proizvajalca
AstraZeneca najmanj 21 dni ali cepiva Covishield proizvajalca Serum Institute
of India/AstraZeneca najmanj 21 dni,
- 
odmerka cepiva COVID-19 Vaccine Janssen proizvajalca Johnson in
Johnson/Janssen-Cilag najmanj 14 dni,
3.     
dokazilo o pozitivnem rezultatu testa PCR, ki je starejši od deset dni,
razen če zdravnik presodi drugače, vendar ni starejši od šest mesecev, ali
4.     
potrdilo zdravnika, da je oseba prebolela COVID-19 in od začetka
simptomov ni minilo več kot šest mesecev.
(3) Javne prireditve
ali javnega shoda se lahko udeležijo tudi udeleženci, ki:
-       
imajo dokazilo iz 3. ali 4. točke prejšnjega odstavka in so bili v
obdobju do največ osem mesecev od pozitivnega rezultata testa PCR oziroma
začetka simptomov cepljeni z enim odmerkom cepiva iz 2. točke prejšnjega
odstavka, zaščita pa se vzpostavi z dnem cepljenja, ali
-       
so cepljeni s kombinacijo dveh različnih cepiv iz 2. točke
prejšnjega odstavka, pri čemer se zaščita vzpostavi po preteku časa od prejema
drugega odmerka posamezne vrste cepiva, določenega v 2. točki prejšnjega
odstavka. Če je oseba iz 2. točke prejšnjega stavka prvič cepljena s cepivom iz
druge alineje 2. točke prejšnjega odstavka (cepivo proizvajalca AstraZeneca),
se zaščita vzpostavi takoj po drugem cepljenju, če se drugič cepi s cepivom
proizvajalca Biontech/Pfizer ali Moderna iz prve alineje 2. točke prejšnjega
odstavka in drugi odmerek prejme v roku od 28 do 84 dni (štiri do 12 tednov) po
prejemu prvega odmerka.
(4) Dokazila o testiranju iz drugega in tretjega odstavka
tega člena se upoštevajo, če so bila izdana v državah članicah Evropske unije,
državah članicah schengenskega območja, Avstraliji, Izraelu, Kanadi, Novi
Zelandiji, Ruski federaciji, Združenem kraljestvu Velike Britanije in Severne
Irske ali Združenih državah Amerike.
(5) Pogoj iz drugega odstavka tega člena ne velja za
udeležence, ki še niso dopolnili 18 let in so skupaj z ožjimi družinskimi
člani, skrbniki, šolo ali drugo ustanovo udeleženi na javni prireditvi ali
javnem shodu.
(6) Organizator javne prireditve ali javnega shoda iz drugega
odstavka tega člena ob vstopu na prireditev oziroma shod preverja, ali
udeleženci prireditve oziroma shoda izpolnjujejo pogoje iz drugega, tretjega
oziroma četrtega odstavka tega člena. Osebi, ki teh pogojev ne izpolnjuje,
udeležbe na prireditvi oziroma shodu ne dovoli. Organizator mora na vidnem
mestu s pisnim obvestilom obvestiti udeležence prireditve oziroma shoda, da je
izpolnjevanje pogoja iz drugega, tretjega oziroma četrtega odstavka tega člena
obvezno za udeležbo na prireditvi oziroma shodu. Če organizator prireditve ali
shoda preverjanja izpolnjevanja pogojev iz drugega, tretjega oziroma četrtega
odstavka tega člena ne zagotavlja sam, mora preverjanje izpolnjevanja pogojev
iz drugega, tretjega oziroma četrtega odstavka tega člena zagotoviti z varnostnikom
v skladu s predpisi, ki urejajo zasebno varovanje.
(7) Organizator javne prireditve ali javnega shoda na zahtevo
pristojnega nadzornega organa predloži dokazilo o prijavi ali dovoljenje za
prireditev oziroma shod.
4. člen
Pri zbiranju ljudi iz tega odloka je zaradi preprečevanja
okužbe z virusom SARS-CoV-2 treba smiselno upoštevati vsa higienska navodila
oziroma priporočila Nacionalnega inštituta za javno zdravje (v nadaljnjem
besedilu: NIJZ), ki so objavljena na spletnih straneh NIJZ.
5. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.
6. člen
(1) Globe za kršitve tega odloka se izrekajo v skladu z
zakonom, ki ureja nalezljive bolezni. Izvajanje tega odloka poleg pristojnih
inšpekcijskih služb nadzorujejo tudi Policija in občinska redarstva v okviru
svojih pristojnosti.
(2) Če pri opravljanju svojih nalog vpoklican pripadnik
Civilne zaščite naleti na kršitve iz tega odloka, ki jih ne more preprečiti
oziroma prekiniti z opozorilom, o kršitvi nemudoma obvesti najbližjo postajo
Policije.

Odlok o začasni omejitvi zbiranja ljudi zaradi
preprečevanja okužb s SARS-CoV-2 (Uradni list RS, št. 96/21) vsebuje naslednjo končno določbo:
»KONČNA DOLOČBA
7. člen
Ta odlok začne veljati 21. junija 2021 in velja do vključno
27. junija 2021.«.

Odlok
o spremembah Odloka o začasni omejitvi zbiranja ljudi zaradi preprečevanja
okužb s SARS-CoV-2 (Uradni list RS, št. 101/21)
spreminja 7. člen odloka tako, da se glasi:
»7. člen
Ta odlok začne veljati 21. junija 2021 in velja do vključno 4. julija
2021.«;
ter vsebuje naslednji končni določbi:
»KONČNI DOLOČBI
3. člen
Spremenjeni prvi, drugi in tretji odstavek 3. člena odloka se
začnejo uporabljati 28. junija 2021, do
takrat pa se uporabljajo prvi, drugi in tretji odstavek 3. člena Odloka o
začasni omejitvi zbiranja ljudi zaradi preprečevanja okužb s SARS-CoV-2 (Uradni
list RS, št. 96/21).
4. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 104/21)
spreminja 7. člen odloka tako, da se glasi:
»7. člen
Ta odlok začne veljati 21. junija 2021 in velja do vključno
11. julija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 109/21)
spreminja 7. člen odloka tako, da se glasi:
»7. člen
Ta odlok začne veljati 21. junija 2021 in velja do vključno 18. julija
2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem listu
Republike Slovenije.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 114/21)
spreminja 7. člen odloka tako, da se glasi:
»7. člen
Ta odlok začne veljati 21. junija 2021 in velja do vključno
25. julija 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah in dopolnitvi Odloka o začasni omejitvi zbiranja
ljudi zaradi preprečevanja okužb s SARS-CoV-2 (Uradni list RS, št. 120/21) spreminja 7. člen odloka tako, da se
glasi:
»7. člen
Ta odlok začne veljati 21. junija 2021 in velja do vključno 1. avgusta
2021.«;
ter vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 124/21)
spreminja 7. člen odloka tako, da se glasi:
»7. člen
Ta odlok začne veljati 21. junija 2021 in velja do vključno
8. avgusta 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah določenih odlokov, izdanih na podlagi Zakona o nalezljivih
boleznih (Uradni list RS, št. 126/21)
spreminja 7. člen odloka tako, da se glasi:
»7. člen
Ta odlok začne veljati 21. junija 2021 in velja do vključno
15. avgusta 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.