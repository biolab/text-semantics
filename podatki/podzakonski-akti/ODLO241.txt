1
Za kulturni spomenik državnega pomena se razglasi enoto
dediščine:
-       
Dolenji Novaki – Partizanska bolnišnica Franja (EŠD 109).
Enota ima zaradi zgodovinskih, kulturnih, arhitekturnih,
krajinskih in drugih izjemnih lastnosti poseben pomen za Republiko Slovenijo.
Zato jo razglašamo za kulturni spomenik državnega pomena z lastnostmi
zgodovinskega spomenika.
2
Lastnosti, ki utemeljujejo razglasitev za spomenik državnega
pomena:
Partizanska bolnišnica Franja ima izjemno memorialno
vrednost. Umeščena je v sotesko Pasice in je izjemen primer delovanja in
organizacije sanitete nekega uporniškega gibanja v času druge svetovne vojne in
kot slikovita celota, največji objekt svoje vrste v Sloveniji in osrednji
Evropi ter umeščena v izbrano naravno okolje ima izjemen pomen za Slovenijo.
3
Spomenik obsega parcele št. *51/1, *51/2, *52, *53/1, *53/2,
*54, *55/1, *55/2, *56/1, *57, 188, 189, 191, 194/27, 194/28, 194/29, 194/30,
194/34, 194/37, 194/9, 195/1, 195/2, 196, 198/1, 198/2, 199, 200/1, 200/2,
200/3, 202, 203, 204/1, 204/2, 205, 206/1, 206/10, 206/11, 206/2, 206/3, 206/4,
206/5, 206/6, 206/7, 206/8, 206/9, 208/2, 209/1, 209/2, 211/1, 211/2, 211/3,
211/4, 211/5, 211/6, 212/1, 212/2, 212/3, 213/1, 213/2, 213/3, 213/4, 214,
215/1, 215/2, 216, 217/1, 217/2, 217/3, 218, 220, 221, 222, 224/1, 224/2, 227,
228, 229, 230, 231, 233, 234, 235, 236/1, 236/2, 237, 242, 243, 245/2, 287,
290/1, 292/1, 292/2, 292/3, 293, 294, 296, 300, 301, 303, 304, 307, 308, 310,
311, 312/1, 312/2, 313/1, 313/2, 313/3, 313/4, 313/5, 313/6, 313/8, 314/1,
314/2, 407/1 (del), 407/6, 409/2, 409/3 (del), 411, 419, k.o. Dolenji Novaki in
497/11, k.o. Gorenji Novaki.
Meja spomenika je vrisana na temeljnem topografskem načrtu v
merilu 1 : 5000 in katastrskem načrtu v merilu 1:2880 z dne 16. 10. 2002.
Izvirnika načrtov hranita Ministrstvo za kulturo, Uprava Republike Slovenije za
kulturno dediščino, in Javni zavod Republike Slovenije za varstvo kulturne
dediščine (v nadaljnjem besedilu: zavod).
Vplivno območje spomenika obsega prostor v razdalji 100 m od
meje spomenika in odprti prostor v širši okolici, na katerem bi bili
postavljeni objekti, ki bi s svojo velikostjo, obliko ali funkcijo lahko
negativno vplivali na zaščitene funkcionalne in vizualne elemente spomenika ter
vodotok v soteski Pasice in nad njim.
4
Za spomenik velja varstveni režim, ki določa:
-       
varovanje kulturnih, zgodovinskih, arhitekturnih in krajinskih vrednot v
celoti, v njihovi izvirnosti in neokrnjenosti,
-       
podrejanje vsake rabe in vseh posegov v območje barak bolnišnice
ohranjanju in vzdrževanju varovanih spomeniških lastnosti,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kuturnovarstvenim soglasjem
odobri pristojni zavod,
-       
omogočanje predstavitve celote in posameznih zaščitenih ter dostopnosti
javnosti v meri, ki ne ogroža varovanja spomenika in v 2. točki odloka naštetih
posameznih elementov te enote.
Zavarovano območje je namenjeno:
-       
trajni ohranitvi kulturnih, zgodovinskih, arhitekturnih in krajinskih
vrednot,
-       
povečanju pričevalnosti kulturnega spomenika,
-       
prezentaciji kulturnih vrednot spomenika in situ ter v medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali njegovega
dela in za vsak poseg v spomenik, njegove dele ali zemljišče, so potrebni
predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastnikom spomenika ali njegovih sestavnih delov odločbo o
varstvu na podlagi 13. člena zakona o varstvu kulturne dediščine (Uradni list
RS, št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čimbolj učinkovito varstvo spomenika. Varstveni režim lahko omejuje lastninsko
pravico le v obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga:
Kulturni spomenik državnega pomena; Partizanska bolnišnica Franja (topografski
načrt)

Odlok o razglasitvi Partizanske bolnišnice
Franja za kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Partizanske bolnišnice Franja za kulturni
spomenik državnega pomena (Uradni list RS, št. 96/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.