1. člen
Pravilnik o vsebini in obliki diplom ter
potrdil o izobraževanju na Alma Mater Europaea – Institutum Studiorum
Humanitatis Fakulteti za podiplomski humanistični študij, Ljubljana (v
nadaljevanju: pravilnik) določa obliko, vsebino in postopek za izdajo diplom,
potrdil o opravljenem izpopolnjevanju po študijskem programu za izpopolnjevanje
in potrdil o drugih oblikah izobraževanja na samostojnem visokošolskem zavodu.
2. člen
Alma Mater Europaea – Institutum Studiorum
Humanitatis Fakulteta za podiplomski humanistični študij, Ljubljana (v
nadaljevanju: AMEU-ISH) izdaja naslednje diplome in potrdila o izobraževanju:
-       
diplome,
-       
dvojnike diplom in
-       
potrdila o opravljenih izpopolnjevanjih po študijskih programih za
izpopolnjevanje.
Listine navedene v prvem odstavku tega
člena so javne listine.
Javne listine so tudi potrdila o
opravljenih izpitih, ki jih študentom ali diplomantom izda AMEU-ISH.
3. člen
Diploma se izda po opravljenih obveznostih
študijskega programa za pridobitev izobrazbe na posebnem papirju s suhim žigom,
na katerem je kot podlaga odtisnjen znak AMEU-ISH.
Sestavni del diplome je »Priloga k
diplomi«. Sestavine obrazca »Priloga k diplomi« določa Pravilnik o prilogi k
diplomi (Uradni list RS, št. 56/07 in 39/12).
4. člen
AMEU-ISH podeljuje diplome o zaključenih
študijskih programih za pridobitev znanstvenega magisterija in doktorata
znanosti.
5. člen
Diploma vsebuje:
-       
polno ime samostojnega visokošolskega zavoda Alma Mater Europaea –
Institutum Studiorum Humanitatis Fakulteta za podiplomski humanistični študij,
Ljubljana, na katerem je študij potekal,
-       
ime in priimek kandidata,
-       
datum in kraj njegovega rojstva,
-       
datum diplomiranja,
-       
ime akreditiranega študijskega programa ter smer oziroma področje, kadar
ima študijski program več smeri ali področij,
-       
naslov magistrskega dela oziroma doktorske disertacije,
-       
pridobljeni strokovni naziv.
V spodnjem delu ima diploma zaporedno
številko, kraj in datum izdaje, žig AMEU-ISH ter podpise dekana/dekanje
AMEU-ISH, predsednika AMEU-ECM ter predsednika Alma Mater Europaea of the
European Academy of Sciences and Arts.
Dimenzija diplome je 210 mm x 297 mm.
Natančnejša oblika diplomske listine je
razvidna iz vzorca v prilogi.
6. člen
Po opravljenih obveznostih na akreditiranem
študijskem programu za izpopolnjevanje, ki ga izvaja AMEU-ISH, izda AMEU-ISH
kandidatu potrdilo.
Potrdilo, ki je natisnjeno na papirju z
znakom AMEU-ISH, vsebuje:
-       
ime in priimek kandidata,
-       
datum in kraj njegovega rojstva,
-       
naziv programa in njegovo trajanje, izvajalca programa, lahko pa tudi
pričakovane učne izide.
Potrdilo ima podpis dekana/dekanje
AMEU-ISH.
7. člen
Vse diplome in potrdila, ki jih izda
AMEU-ISH so javne listine in so sestavljene v slovenskem in angleškem jeziku.
Priloga k diplomi, ki je sestavni del
diplome, je sestav­ljena v slovenščini in angleščini na posebnem obrazcu, ki ga
predpiše minister, pristojen za visoko šolstvo, na predlog Nacionalne agencije
Republike Slovenije za kakovost v visokem šolstvu.
8. člen
O izdanih diplomah in potrdilih AMEU-ISH
vodi posebno evidenco v skladu z zakonom in posebnimi predpisi.
9. člen
Če se pojavi utemeljen sum, da imetnik
diplome ali potrdila ni opravil s študijskim programom predpisanih obveznosti,
uvede AMEU-ISH skladno z veljavnimi predpisi ustrezne postopke.
10. člen
AMEU-ISH izda dvojnik diplome diplomantu,
ki je ustrezno preklical izgubljeno, uničeno ali odtujeno diplomo, če je iz
evidence, ki jo vodi AMEU-ISH, razvidno, da mu je bil po končanih študijskih
obveznostih izdan izvirnik diplome.
Dvojnik diplome se izda na papirju, ki se v
danem trenutku uporablja za izdajo diplom AMEU-ISH, s tem, da je v gornjem
desnem kotu na prvi strani napisano, da gre za dvojnik.
Na prvi strani dvojnika diplome se z izjemo
zaporedne številke navedejo podatki, ki jih mora po tem pravilniku vsebovati
diploma, s tem, da se namesto lastnoročnega podpisa pri podpisniku zapiše
»l.r.«.
Na hrbtni strani dvojnika diplome
predsednik AMEU-ISH podpiše klavzulo o skladnosti podatkov dvojnika diplome s
podatki evidence, na temelju katere se dvojnik diplome izdaja. Na hrbtni strani
dvojnika diplome se odtisne pečat ECM.
V evidenco o izdanih diplomah se vpiše podatek
o izdanem dvojniku diplome, skupaj s podatki o preklicu izvirnika.
11. člen
Ta pravilnik
se objavi v Uradnem listu Republike Slovenije.
Predsednik
Upravnega odbora AMEU-ISH
prof. dr. Ludvik Toplak l.r.

Priloga: Diploma
za študijski program za pridobitev doktorata znanosti/znanstvenega magisterija