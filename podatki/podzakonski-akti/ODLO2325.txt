1. člen
(1) S tem odlokom se začasno prepoveduje zbiranje ljudi v
zavodih s področja vzgoje in izobraževanja ter univerzah in samostojnih
visokošolskih zavodih zaradi zajezitve in obvladovanja epidemije COVID-19, in
sicer v:
1.     
(črtana),
2.     
osnovnih šolah, razen za učence od 1. do vključno 3. razreda,
3.     
glasbenih šolah, razen za izvedbo individualnega pouka, ki je nujno
potreben za nadaljevanje in zaključek programa,
4.     
srednjih šolah, razen za dijake za izvedbo nujnih postopkov, povezanih z
nadaljevanjem in zaključkom izobraževanja v izobraževalnih programih umetniške
gimnazije glasbene smeri in plesne smeri za izvedbo individualnega pouka,
5.     
višjih strokovnih šolah, razen za študente, za opravljanje
laboratorijskih vaj in individualnega pouka (npr. klinične in kabinetne vaje in
vaje, ki zahtevajo uporabo specializirane opreme in inštrumentov),
6.     
dijaških domovih, razen v primeru dijakov in študentov tujcev, ki jim je
zaradi trenutnih varnostnih razmer onemogočena vrnitev v kraj stalnega
bivališča, mladoletnikov brez spremstva s statusom prosilca mednarodne zaščite
oziroma s priznano mednarodno zaščito in dijakov in študentov iz 4., 5. in 9.
točke tega odstavka,
7.     
organizacijah za izobraževanje odraslih,
8.     
študentskih domovih, razen v primeru študentov, ki imajo stalno
prebivališče v študentskem domu, študentskih družin, študentov tujcev in
gostujočih profesorjev, ki jim je zaradi trenutnih varnostnih razmer
onemogočena vrnitev v kraj stalnega bivališča, ter študentov, ki opravljajo
laboratorijske vaje in individualni pouk,
9.     
univerzah in samostojnih visokošolskih zavodih, razen za študente, za
opravljanje laboratorijskih vaj in individualnega pouka (npr. klinične in
kabinetne vaje in vaje, ki zahtevajo uporabo specializirane opreme in
inštrumentov).
(2) Zaposleni v zavodih s področja vzgoje in izobraževanja
ter univerzah in samostojnih visokošolskih zavodih se enkrat tedensko testirajo
s hitrim antigenskim testom (HAG).
2. člen
Ne glede na prejšnji člen prepoved zbiranja ljudi ne velja
za:
-       
zaposlene v zavodih iz prejšnjega člena in posameznike, ki v teh zavodih
opravljajo delo na drugi pravni podlagi (na primer podjemne ali avtorske
pogodbe),
-       
člane organov zavodov iz prejšnjega člena,
-       
(črtana),
-       
(črtana),
-       
učence in dijake, ki potrebujejo nujno pomoč šolske svetovalne službe,
-       
za izvedbo nujnih postopkov, povezanih z zaključevanjem in nadaljevanjem
izobraževanja.
3. člen
Zavodi s področja vzgoje in izobraževanja, univerze in
samostojni visokošolski zavodi iz 1. člena tega odloka morajo pri izvajanju
dejavnosti upoštevati priporočene smernice ministrstva, pristojnega za zdravje,
in Nacionalnega inštituta za javno zdravje za preprečevanje okužbe z virusom
SARS-CoV-2.
4. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o začasni prepovedi zbiranja ljudi v
zavodih s področja vzgoje in izobraževanja ter univerzah in samostojnih
visokošolskih zavodih (Uradni list RS, št. 12/21) vsebuje naslednji končni določbi:
»KONČNI DOLOČBI
5. člen
Izjeme, določene v 1. in 2. členu tega odloka, ki so vezane
na statistične regije, se začnejo uporabljati 2. februarja 2021, po predhodno
opravljenem testu iz drugega odstavka 1. člena tega odloka.
6. člen
Ta odlok začne veljati 30. januarja 2021 in velja do 5.
februarja 2021.«.

Odlok
o spremembi Odloka o začasni prepovedi zbiranja ljudi v zavodih s področja
vzgoje in izobraževanja ter univerzah in samostojnih visokošolskih zavodih
(Uradni list RS, št. 14/21) črta
5. člen odloka:
»5. člen
(črtan)«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah in dopolnitvah Odloka o začasni prepovedi zbiranja ljudi v zavodih
s področja vzgoje in izobraževanja ter univerzah in samostojnih visokošolskih
zavodih (Uradni list RS, št. 15/21)
spreminja 6. člen odloka tako, da se glasi:
»6. člen
Ta odlok začne veljati 30. januarja 2021 in velja do 12.
februarja 2021.«;
ter vsebuje naslednjo končno določbo:
»KONČNA DOLOČBA
4. člen
Ta odlok začne veljati naslednji dan po objavi v Uradnem
listu Republike Slovenije, uporabljati pa se začne 6. februarja 2021.«.