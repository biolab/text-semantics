1. člen
(vsebina)
S tem pravilnikom so natančneje določene vrste začasnih
ureditev za potrebe obrambe in varstva pred naravnimi in drugimi nesrečami.
2. člen
(vrste začasnih ureditev za potrebe obrambe)
Začasne ureditve za potrebe obrambe so ureditve, ki niso
stalne in so potrebne v primeru vojnega ali izrednega stanja, ter ureditve, ki
so v miru potrebne za usposabljanje, in sicer:
a)    
ureditve, ki se izvedejo z namenom zaklanjanja, oviranja in usmerjanja
vojaških premikov, postavitve komunikacijskih sistemov, sistemov nadzora
zračnega prostora in ureditve ognjenih položajev;
b)    
postavitve mobilnih vojaških bolnišnic, poveljniških mest, operativnih
centrov in logističnih oskrbovalnih mest;
c)    
ureditve tabornih in drugih ureditev za namestitev vojske;
č)    ureditve za razmestitev vojske, oborožitve in vojaške opreme;
d)    
vzletno-pristajalne steze in vzletišča za potrebe obrambe;
e)    
vadbeni objekti za potrebe usposabljanja v miru;
f)     
ureditve, potrebne za izvedbo vaje v času njenega izvajanja, in
g)    
druge podobne ureditve za potrebe obrambe.
3. člen
(vrste začasnih ureditev za potrebe varstva pred naravnimi
in drugimi nesrečami)
Začasne ureditve za potrebe varstva pred naravnimi in drugimi
nesrečami so ureditve, ki niso stalne in so potrebne v primeru naravnih in
drugih nesreč, če so ogroženi zdravje ali življenje ljudi, premoženje, živali,
kulturna dediščina oziroma okolje, ter ureditve, ki so potrebne za izvajanje
vaj in usposabljanje, in sicer:
a)    
površine za pokop ljudi;
b)    
površine za pokop živali;
c)    
površine za deponijo ruševin, zemljin, naplavin, poškodovanega drevja
ali drugega materiala;
č)    površine za evakuacijo;
d)    
površine za začasno nastanitev;
e)    
površine za sprejem in oskrbo;
f)     
površine za dekontaminacijo ljudi, živali in drugih dobrin;
g)    
ureditve, potrebne za postavitve komunikacijskih sistemov;
h)    
vadbeni objekti, potrebni za izvedbo vaj in usposabljanj, in
i)      
ureditve, potrebne med izvajanjem nalog zaščite, reševanja in pomoči.
4. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-129/2016
Ljubljana, dne 21. septembra 2016
EVA 2016-2330-0118
Mag. Dejan Židan l.r.
minister
za kmetijstvo, gozdarstvo in prehrano
Soglašam!
Andreja Katič l.r.
ministrica
za obrambo