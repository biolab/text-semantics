1. člen
Ta uredba določa posebne zahteve v zvezi z emisijo kadmija
pri odvajanju tehnološke odpadne vode (v nadaljnjem besedilu: odpadna voda) iz
določenih objektov in naprav, kjer v industrijskem procesu uporabljajo ali proizvajajo
kadmij ali njegove spojine (v nadaljnjem besedilu: kadmij) ter odvajajo odpadno
vodo, ki vsebuje kadmij, in sicer:
-       
mejne vrednosti kadmija v odpadni vodi in
-       
dodatne pogoje za izvajanje trajnih meritev kadmija v odpadni vodi.
Za vprašanja o emisiji kadmija v odpadne vode, ki niso
urejena s to uredbo, se uporablja uredba o emisiji snovi in toplote pri
odvajanju odpadnih voda iz virov onesnaževanja (Uradni list RS, št.35/96; v
nadaljnjem besedilu: uredba), za vprašanja obratovalnega monitoringa pa določbe
za odpadne vode iz pravilnika o prvih meritvah in obratovalnem monitoringu
odpadnih vod ter o pogojih za njegovo izvajanje (Uradni list RS, št. 35/96; v
nadaljnjem besedilu: pravilnik).
2. člen
Določbe te uredbe veljajo za objekte in naprave, v katerih se
pridobiva, proizvaja ali se pri proizvodnji uporablja kadmij, in sicer pri:
-       
proizvodnji kadmija in neželeznih kovin, pridobivanju cinka iz rud ter
rafinaciji svinca in cinka,
-       
proizvodnji kadmijevih spojin,
-       
proizvodnji pigmentov, ki vsebujejo kadmij,
-       
proizvodnji stabilizatorjev, ki vsebujejo kadmij,
-       
proizvodnji primarnih in sekundarnih baterij, ki vsebujejo kadmij,
-       
galvanski obdelavi pri kateri se uporablja kadmij ali njegove spojine in
-       
proizvodnji fosforjeve kisline ter proizvodnjo fosfatnih gnojil iz fosfatne
rude,
(v nadaljnjem besedilu: vir onesnaževanja).
3. člen
Za odpadno vodo iz vira onesnaževanja se ne šteje:
-       
odpadna voda iz hladilnih sistemov znotraj vira onesnaževanja,
-       
odpadna voda iz naprav za pripravo vode znotraj vira onesnaževanja in
-       
komunalna odpadna voda, ki nastaja v virih onesnaževanja.
4. člen
Mejne vrednosti koncentracije kadmija v odpadni vodi iz virov
onesnaževanja za iztok neposredno v vode in kanalizacijo, so določene v prilogi
1, ki je sestavni del te uredbe (v nadaljnjem besedilu: priloga 1).
5. člen
Mejne vrednosti za kadmij so v prilogi 1 določene tudi z
mejnimi vrednostmi emisijskega faktorja.
Emisijski faktor je razmerje med količino kadmija v odpadni
vodi, ki se je z odpadno vodo odvedla v enem dnevu (v nadaljnjem besedilu:
dnevni emisijski faktor) ali enem mesecu (v nadaljnjem besedilu: mesečni
emisijski faktor) in količino kadmija, ki bi jo vir onesnaževanja pridobil,
proizvedel ali za proizvodnjo uporabil v enakem obdobju pri največji
obratovalni zmogljivosti.
Emisijski faktor se izraža v gramih kadmija na kilogram pridobljenega,
proizvedenega ali za proizvodnjo uporabljenega (v nadaljnjem besedilu:
uporabljenega) kadmija.
6. člen
Emisija kadmija se določa na iztoku odpadne vode iz vira
onesnaževanja.
Če se odpadna voda iz enega ali več virov onesnaževanja čisti
na isti čistilni napravi, ki je namenjena odstranjevanju kadmija iz odpadne
vode, se emisija kadmija iz odpadne vode brez razredčevanja, določa na iztoku
te čistilne naprave.
7. člen
Vir onesnaževanja čezmerno obremenjuje okolje, če:
-       
dnevna povprečna vrednost koncentracije kadmija v odpadni vodi presega
mejno vrednost dnevne povprečne vrednosti koncentracije ali
-       
mesečna povprečna vrednost koncentracije kadmija v odpadni vodi presega
mejno vrednost mesečne povprečne vrednosti koncentracije ali
-       
dnevni emisijski faktor presega mejno vrednost dnevnega emisijskega
faktorja ali
-       
mesečni emisijski faktor presega mejno vrednost mesečnega emisijskega
faktorja ali
-       
je količnik med mesečno količino kadmija uporabljenega v viru
onesnaževanja in količino odpadne vode odvedene v istem obdobju večji od mejne
vrednosti mesečne povprečne vrednosti koncentracije kadmija v odpadni vodi.
Če upravljalec ali lastnik vira onesnaževanja nima dokazil o
mesečni količini kadmija, uporabljenega v viru onesnaževanja, se mesečna
količina kadmija določi na podlagi količine uporabljenega kadmija, ki bi jo vir
onesnaževanja v tem obdobju uporabil pri obratovanju z največjo zmogljivostjo.
8. člen
Dnevna povprečna vrednost koncentracije kadmija v odpadni
vodi iz prejšnjega člena se izračuna na podlagi rezultatov analize
reprezentativnega vzorca 24-urnega vzorčenja oziroma vzorčenja v času
obratovanja vira onesnaževanja.
Mesečna povprečna vrednost koncentracije kadmija v odpadni
vodi se izračuna na naslednji način:
kjer je:
Kmesec         –     mesečna
povprečna vrednost koncentracije kadmija v odpadni vodi,
K
dnevna, i     –     dnevna povprečna vrednost koncentracije kadmija
v odpadni vodi i-tega dne v mesecu, za katerega velja izračun mesečne povprečne
vrednosti,
Vi                –     količina
odpadne vode odvedene v i-tem dnevu,
i
               –     zaporedna številka dneva v mesecu, za katerega velja
izračun mesečne povprečne vrednosti.
Dnevna količina kadmija v odpadni vodi se izračuna kot
zmnožek dnevne povprečne vrednosti koncentracije iz prvega odstavka tega člena
ter količine odpadne vode, ki se je odvedla v dnevu.
Mesečna količina kadmija v odpadni vodi se izračuna kot vsota
vseh dnevnih količina kadmija iz prejšnjega odstavka v obdobju meseca.
Letna količina kadmija v odpadni vodi se izračuna kot vsota
vseh mesečnih količin kadmija v koledarskem letu.
Če se letne količine kadmija iz prejšnjega odstavka ne morejo
izračunati na podlagi rezultatov meritev obratovalnega monitoringa, se za letno
količino kadmija šteje letna količina vsega uporabljenega kadmija v viru
onesnaževanja.
9. člen
Upravljalec ali lastnik vira onesnaževanja mora v okviru
obratovalnega monitoringa za določitev koncentracije kadmija v odpadni vodi in
emisijskega faktorja izvajati trajne meritve v času obratovanja vira
onesnaževanja.
Upravljalec ali lastnik vira onesnaževanja mora zagotoviti,
da so v poročilu o trajnih meritvah kadmija v odpadnih vodah, izdelanim v
skladu s pravilnikom, navedeni tudi podatki in priložena dokazila o količini uporabljenega
kadmija v viru onesnaževanja.
Ne glede na določbe prvega odstavka tega člena se lahko
trajne meritve v okviru obratovalnega monitoringa izvajajo le en dan v
posameznem mesecu, v času največjega obremenjevanja vira onesnaževanja s
kadmijem, če:
-       
letna količina kadmija, izpuščenega z odvajanjem odpadne vode neposredno
v vode ali kanalizacijo obsega manj kot 2,0 kg in
-       
pri objektih in napravah galvanske obdelave, skupni volumen kadi za
elektrolitsko kopel ne presega 0,5 m3.
10. člen
Nadzor nad izvajanjem te uredbe opravljajo inšpektorji,
pristojni za varstvo okolja.
11. člen
Upravljalci ali lastniki virov onesnaževanja morajo obstoječe
vire onesnaževanja prilagoditi določbam te uredbe v štiriindvajsetih mesecih po
njeni uveljavitvi .
12. člen
Če je za obstoječi vir onesnaževanja po tej uredbi odrejena
priprava in izvedba sanacijskega programa, ministrstvo, pristojno za varstvo
okolja, ne glede na določbo prejšnjega člena v soglasju k sanacijskemu programu
določi tudi količino kadmija, ki se jo v času izvajanja programa letno lahko
izpusti z odvajanjem odpadne vode v kanalizacijo ali neposredno v vode.
Ministrstvo, pristojno za varstvo okolja, določi količine
kadmija iz prejšnjega odstavka na podlagi analize obremenitve okolja zaradi
odvajanja odpadne vode, ki je sestavni del sanacijskega programa.
13. člen
Ta uredba začne veljati petnajsti dan po objavi v Uradnem
listu Republike Slovenije.
Št. 353-13/99-1
Ljubljana, dne 23. septembra 1999.
Vlada Republike Slovenije
Marjan Podobnik l. r.
Podpredsednik

Priloga
1: Mejne vrednosti za kadmij v odpadni vodi iz virov onesnaževanja