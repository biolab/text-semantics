1. člen
(vsebina pravilnika)
(1) Ta pravilnik določa metode za določanje prihrankov
energije, doseženih s posameznimi ukrepi za izboljšanje energetske učinkovitosti
(v nadaljnjem besedilu: ukrep), ki se izvajajo za doseganje obveznosti
318. člena Energetskega zakona (Uradni list RS, št. 17/14).
(2) Ta pravilnik za posamezne ukrepe določa tudi izračun
povečane rabe obnovljivih virov energije in zmanjšanja izpustov ogljikovega
dioksida.
1.a člen
(prenos predpisov Evropske unije)
S tem pravilnikom se v pravni red Republike Slovenije delno
prenaša Direktiva 2012/27/ES Evropskega parlamenta in Sveta z dne 25. oktobra
2012 o energetski učinkovitosti, spremembi direktiv 2009/125/EU in 2010/30/EU ter
razveljavitvi direktiv 2004/8/ES in 2006/32/ES (UL L št. 315 z dne 14. 11.
2012, str. 1).
2. člen
(metode)
(1) Metode za določanje prihrankov energije (v
nadaljnjem besedilu: metode), doseženih s posameznimi ukrepi, ter povečane rabe
obnovljivih virov energije in zmanjšanja izpustov ogljikovega dioksida, so
določene v prilogi I, ki je sestavni del tega pravilnika.
(2) Trajanje učinkov posameznih ukrepov je določeno v
prilogi II, ki je sestavni del tega pravilnika.
3. člen
(emisijski in pretvorbeni faktorji)
Emisijski faktorji za izračun zmanjšanja izpustov ogljikovega
dioksida, doseženega s posameznimi ukrepi, so določeni v prilogi III, ki je
sestavni del tega pravilnika.
(2) Pretvorbeni faktorji za izračun energijske vsebnosti
goriv za končno rabo so določeni v prilogi IV, ki je sestavni del tega
pravilnika.

Priloga
I: Metode za določanje prihrankov energije, rabe obnovljivih virov energije in
zmanjšanja izpustov CO2
Priloga
II: Življenjska doba ukrepov za izboljšanje energetske učinkovitosti
Priloga
III: Emisijski faktorji za določanje zmanjšanja izpustov ogljikovega dioksida
Priloga
IV: Energijska vsebnost izbranih goriv za končno rabo – pretvorbena preglednica

Pravilnik o metodah za določanje prihrankov
energije (Uradni list RS, št. 67/15) vsebuje naslednji končni določbi:
»4. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o metodah za določanje prihrankov energije pri končnih odjemalcih
(Uradni list RS, št. 4/10 in 62/13).
5. člen
(začetek veljavnosti)
Ta pravilnik začne veljati naslednji dan po objavi v Uradnem listu
Republike Slovenije.«.

Pravilnik o spremembah in dopolnitvah
Pravilnika o metodah za določanje prihrankov energije (Uradni list RS, št. 14/17) vsebuje naslednjo končno določbo:
»4. člen
Ta pravilnik začne veljati naslednji dan po objavi v Uradnem listu
Republike Slovenije.«.