1. člen
Ta pravilnik določa obliko, vsebino in postopek za izdajo diplom
in potrdil o drugih oblikah izobraževanja. Diplomo dobi študentka ali študent
(v nadaljevanju študent), ki opravi vse obveznosti po študijskem programu za
pridobitev javno veljavne izobrazbe.
2. člen
Nova univerza (v nadaljevanju: NU) izdaja naslednje diplome,
ki so javne listine:
-       
diplome,
-       
dvojnike diplom,
-       
nove diplome.
Javne listine so tudi potrdila o opravljenih izpitih, ki jih
študentom ali diplomantom izdajajo članice NU.
Vse diplome in potrdila, ki jih izdajajo NU in članice in so
javne listine, so sestavljene v slovenščini.
Članice NU izdajajo tudi potrdila o različnih oblikah
neformalnega izobraževanja, ki ga izvajajo. Ta potrdila niso javne listine.
I. JAVNE LISTINE
3. člen
Nova univerza podeljuje naslednje vrste diplom o pridobljeni
javno veljavni izobrazbi:
-       
diplomo o pridobljeni visokošolski izobrazbi 1. stopnje,
-       
diplomo o pridobljeni univerzitetni izobrazbi 1. stopnje,
-       
diplomo o magisteriju 2. stopnje,
-       
diplomo o doktoratu 3. stopnje.
4. člen
Diploma se izdaja na papirju dimenzij 210 mm × 297 mm. V
zgornjem delu je 35 mm od zgornjega roba natisnjen znak Nove univerze, v
spodnjem levem delu pa je postavljen okrogel emblem Nove univerze izveden v
toplotnem tisku v srebrni foliji. V ozadju diplome je v rastru sive barve
natisnjen značilen neenakomeren vzorec iz vertikalnih in pod kotom 30°
zamaknjenih linij kombiniranih s pikami.
Diplome o pridobljeni izobrazbi iz 3. člena tega
pravilnika vsebujejo naslednje podatke:
-       
ime članice NU, na kateri je študij potekal
-       
ime in priimek diplomatke ali diplomanta (v nadaljevanju diplomanta),
-       
datum rojstva,
-       
kraj in država rojstva,
-       
datum diplomiranja,
-       
ime akreditiranega študijskega programa NU,
-       
pridobljen strokovni oziroma znanstveni naslov z navedbo področja ter
njegova okrajšava,
-       
zaporedno številko diplome,
-       
kraj in datum izdaje,
-       
pečat Nove univerze ter
-       
podpis trenutnega rektorja NU in dekana članice, na kateri je študij po
akreditiranem študijskem programu potekal.
5. člen
Priloga k diplomi, ki je sestavni del diplome, je sestavljena
v slovenščini in angleščini na posebnem obrazcu, ki ga predpiše minister,
pristojen za visoko šolstvo.
6. člen
NU izda dvojnik diplome diplomantu, ki je ustrezno preklical
izgubljeno, uničeno ali odtujeno diplomo, če je iz evidence, ki jo vodi NU ali
članica, razvidno, da mu jebil po končanih študijskih obveznostih izdan
izvirnik diplome.
Dvojnik diplome se izda na papirju, ki se v danem trenutku
uporablja za izdajo diplom NU, s tem, da je v gornjem desnem kotu na prvi
strani napisano, da gre za dvojnik.
Na prvi strani dvojnika diplome se z izjemo zaporedne
številke navedejo podatki, ki jih mora po tem pravilniku vsebovati diploma, s
tem, da se namesto lastnoročnega podpisa pri imenih podpisnikov zapiše »l.r.«.
Na hrbtni strani dvojnika diplome trenutni rektor NU in dekan
članice, na kateri je študij potekal, podpišeta klavzulo o skladnosti podatkov
dvojnika diplome s podatki evidence (PRILOGA 1), na temelju katere se dvojnik
diplome izdaja. Na hrbtni strani dvojnika diplome se odtisne pečat univerze.
V evidenco o izdanih diplomah se vpiše podatek o izdanem
dvojniku diplome, skupaj s podatki o preklicu izvirnika.
7. člen
NU izda novo diplomo:
-       
kadar se na diplomi odkrije napaka,
-       
zaradi spremembe spola diplomanta.
Postopek izdaje nove diplome zaradi ugotovljene napake se
začne po uradni dolžnosti, kadar napako ugotovi članica, ali na zahtevo
imetnika listine, kadar napako ugotovi sam in to sporoči članici.
Postopek izdaje nove diplome zaradi spremembe spola diplomanta
se začne na zahtevo imetnika listine. Postopek vodi članica, ki vodi uradno
evidenco podatkov o diplomantu, oziroma njena pravna naslednica, kadar članica
ne obstaja več.
Sklep o izdaji nove diplome izda dekan članice oziroma njene
pravne naslednice.
Na hrbtni strani nove diplome izdane v primeru, kadar se na
diplomi odkrije napaka, trenutni rektor NU in dekan članice, na kateri je
študij potekal, podpišeta klavzulo o izdaji nove diplome s podatki evidence
(PRILOGA 2). Na hrbtni strani nove diplome se odtisne pečat univerze.
8. člen
O izdanih diplomah in potrdilih NU oziroma njene članice
vodijo posebno evidenco v skladu z zakonom in posebnimi predpisi.
9. člen
Podrobnejši postopek izdaje dvojnika diplome in nove diplome
se določi za vse članice z ločenimi navodili, objavljenimi na spletnih straneh
NU in članic.
II. NEJAVNE LISTINE
10. člen
Članica NU izda potrdilo o zaključenih oblikah neformalnega
izobraževanja, ki jih izvaja članica NU (tečaji, seminarji, poletne šole,
programu usposabljanja, ipd).
Potrdilo podpiše dekan članice NU. Tako potrdilo ni javna
listina.
Potrdilo iz prvega odstavka vsebuje:
-       
ime in priimek kandidata
-       
datum in kraj njegovega rojstva
-       
podatke o vsebini in trajanju izobraževanja
-       
lahko pa tudi podatke o pridobljenih znanjih in kreditnih točkah, če je
program ovrednoten s kreditnimi točkami.
11. člen
Ta pravilnik začne veljati naslednji dan po objavi v Uradnem
listu Republike Slovenije.
Nova Gorica, dne 23. septembra 2022
Prof. dr. Peter Jambrek
predsednik UO NU

Priloga
1: Klavzula o skladnosti podatkov dvojnika diplome s podatki iz uradne evidence
Priloga
2: Klavzula o izdaji nove diplome s podatki evidence
Priloga
3: Diploma o pridobljeni visokošolski izobrazbi 1. stopnje
Priloga
4: Diploma o pridobljeni univerzitetni izobrazbi 1. stopnje
Priloga
5: Diploma magistrskega študijskega programa 2. stopnje
Priloga
6: Diploma doktorskega študijskega programa 3. stopnje