I. SPLOŠNA DOLOČBA
1. člen
Ta pravilnik določa meroslovne zahteve, ki jih mora
izpolnjevati pomožna oprema za pretočna merila za tekočine razen vode, ki lahko
nosi oznake in znake EEC (v nadaljevanju: pomožna oprema), način označevanja
ter postopke ugotavljanja skladnosti in overitev. 
Ta pravilnik se označi skrajšano z oznako MP-17-71/348.
II. MEROSLOVNE ZAHTEVE
2. člen
Pomožna oprema mora izpolnjevati meroslovne zahteve iz
Priloge I, ki je sestavni del tega pravilnika.
III. OZNAKE
3. člen
Zagotoviti je treba zaščitne oznake, ki preprečujejo
odstranitev pomožne opreme in onemogočajo dostop do elementov, ki omogočajo
kalibracijo.
IV. UGOTAVLJANJE SKLADNOSTI
4. člen
Za pomožno opremo je obvezna EEC-odobritev tipa merila.
EEC-prva overitev pomožne opreme se opravi hkrati z EEC-prvo overitvijo
pretočnih meril, katerim je pomožna oprema namenjena.
V. REDNE IN IZREDNE OVERITVE
5. člen
Redne in izredne overitve pomožne opreme se izvedejo hkrati z
rednimi in izrednimi overitvami pretočnih meril, katerim je pomožna oprema
namenjena. Redne in izredne overitve pomožne opreme vključujejo: 
-       
ugotavljanje skladnosti pomožne opreme z EEC-odobrenim tipom merila, 
-       
meroslovni pregled, s katerim se ugotavlja, ali pomožna oprema
izpolnjuje zahteve tega pravilnika.
VI. KONČNA DOLOČBA
6. člen
Ta pravilnik začne veljati petnajsti dan po objavi v Uradnem
listu Republike Slovenije, začne pa se uporabljati z dnem pristopa Republike
Slovenije v Evropsko unijo oziroma z dnem uveljavitve ustreznega mednarodnega
sporazuma.
Št. 009-13/01-4
Ljubljana, dne 10. septembra 2001.
dr. Lucija Čok l. r. 
Ministrica 
za šolstvo, znanost in šport

Priloga
I: Meroslovne zahteve
* Ta pravilnik smiselno povzema
vsebino direktive EGS o približevanju zakonov držav članic, ki se nanašajo na
pomožno opremo za pretočna merila za tekočine razen vode (71/348/EGS).