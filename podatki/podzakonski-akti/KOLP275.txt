Združenje bank Slovenije – GIZ, Ljubljana kot zastopnik
delodajalcev je 30. septembra 2009 odpovedalo Kolektivno pogodbo dejavnosti
bank in hranilnic v Republiki Sloveniji (Uradni list RS, št. 81/04, 112/04,
71/05, 107/08 in 19/09). Obrazloženo odpoved je s priporočenim pismom poslalo
Sindikatu bančništva Slovenije in Sindikatu Nove Ljubljanske banke. 
Hkrati z odpovedjo je bil Sindikatu bančništva Slovenije in
Sindikatu Nove Ljubljanske banke posredovan obrazložen predlog nove kolektivne
pogodbe za dejavnost bančništva. 
Odpovedana pogodba velja do izteka časa, za katerega je bila
sklenjena oziroma podaljšana, to je do 31. 12. 2009, uporablja pa se do sklenitve
nove pogodbe, vendar najdalj šest mesecev od prenehanja veljavnosti.
Ljubljana, dne 30. septembra
2009
Predsednik NS 
dr. Draško Veselinovič l.r.
Direktor 
Dušan Hočevar l.r.