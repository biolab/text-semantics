1
Za kulturni spomenik državnega pomena se razglasi enoto
dediščine:
-       
Šentrupert na Dolenjskem – Cerkev sv. Ruperta (EŠD 730).
Enota ima zaradi kulturnih, arheoloških,
umetnostno-arhitekturnih, urbanističnih in zgodovinskih lastnosti poseben pomen
za Republiko Slovenijo. Zato jo razglašamo za kulturni spomenik državnega
pomena z lastnostmi umetnostno-arhitekturnega, urbanističnega in zgodovinskega
spomenika.
2
Lastnosti, ki utemeljujejo razglasitev za spomenik državnega
pomena:
Cerkev je bila zgrajena na prostoru starejše prednice v 15.
stol. v več gradbenih fazah, ki nazorno ilustrirajo stopnje razvoja poznogotske
arhitekture v Sloveniji. Arhitekturno sta pomembna zlasti starejši, dolgi
zvezdasto obokan kor z zunanjimi oporniki in v pritličju obokani zvonik,
katerega nadstropni del prehaja iz štiristrane osnove v osmerostrani stolp.
Patronat nad župnijo in kasnejšo gradnjo je v začetku 15. stol. pridobil Herman
II. Celjski. Dela so končali leta 1497, ko so ladjo obokali z zvezdastimi
oboki, s katerimi so vzdolžno usmerjeni ladijski del modernizirali v
triladijsko dvorano po vzoru gorenjskih dvoranskih cerkva.
3
Spomenik obsega zemljišče, parcelno številko 29/12, k.o.
Šentrupert. Meja spomenika je določena na digitalnem katastrskem načrtu v
izvornem merilu 1: 1000 z dne 9. 9. 2003 in vrisana na temeljnem topografskem
načrtu v merilu 1: 5000. Meja vplivnega območja je vrisana na temeljnem
topografskem načrtu v merilu 1: 5000. Izvirnika načrtov hranita Ministrstvo za
kulturo – Uprava Republike Slovenije za kulturno dediščino in Zavod za varstvo
kulturne dediščine Slovenije (v nadaljevanju: zavod).
4
Za spomenik velja varstveni režim, ki določa:
-       
varovanje kulturnih, sakralnih, umetnostno-arhitekturnih, in
zgodovinskih vrednot v celoti, v njihovi izvirnosti in neokrnjenosti,
-       
podrejanje vsake rabe in vseh posegov v stavbo ohrajanju in vzdrževanju
varovanih spomeniških lastnosti,
-       
prepoved predelav gabaritnih in tlorisnih značilnosti, predelav pročelij
in notranjosti, klesanih detajlov in tehničnih značilnosti objekta,
-       
posegi v spomenik so dovoljeni le s predhodnim soglasjem za izboljšanje
njegove prezentacije in pod pogoji iz konservatorskega programa,
-       
prepoved vseh posegov v arheološke plasti spomenika, razen pooblaščenim
osebam s predhodnim pisnim soglasjem zavoda,
-       
znotraj varovanega območja je prepovedano postavljanje objektov trajnega
ali začasnega značaja, razen objektov, ki so usklajeni s konservatorskim
programom in kulturnovarstvenimi pogoji zavoda,
-       
dovoljeno je izvajati restavratorska dela pod pogoji iz predhodne
alinee,
-       
omogočanje predstavitve objekta in dostopnost javnosti, v meri, ki ne
ogroža varovanih prvin spomenika.
Zavarovano območje je namenjeno:
-       
trajni ohranitvi kulturnih, umetnostno-arhitekturnih urbanističnih in
zgodovinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako morebitno spremembo funkcije kulturnega spomenika
ali njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastnikom spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čim bolj učinkovito varstvo spomenika. Varstveni režim lahko omejuje
lastninsko pravico le v obsegu, ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga:
Kulturni spomenik državnega pomena; Cerkev sv. Ruperta (topografski načrt)

Odlok o razglasitvi Cerkve sv. Ruperta v
Šentrupertu na Dolenjskem za kulturni spomenik državnega pomena (Uradni list
RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi Cerkve
sv. Ruperta v Šentrupertu na Dolenjskem za kulturni spomenik državnega pomena
(Uradni list RS, št. 129/03) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.