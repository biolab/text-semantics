I
Program imunoprofilakse in kemoprofilakse
za leto 2005 opredeljuje naslednje programe: 
1.     
Program imunoprofilakse za predšolske otroke; 
2.     
Program imunoprofilakse za učence, dijake in študente; 
3.     
Program imunoprofilakse za osebe, ki so pri opravljanju dela
izpostavljene nalezljivim boleznim; 
4.     
Program imunoprofilakse za druge skupine prebivalstva; 
5.     
Program imunoprofilakse in kemoprofilakse za potnike v mednarodnem
prometu; 
6.     
Program kemoprofilakse proti določenim nalezljivim boleznim; 
7.     
Program imunoprofilakse in kemoprofilakse za prebivalstvo v primeru
izrednih razmer.
1. PROGRAM IMUNOPROFILAKSE ZA PREDŠOLSKE OTROKE
1.
CEPLJENJE PROTI: 
tuberkulozi 
davici 
tetanusu 
oslovskemu kašlju 
otroški paralizi 
haemophilusu influenzae (tip b) 
ošpicam 
mumpsu 
rdečkam 
CEPLJENJE
V PRIMERU INDIKACIJE PROTI: 
tifusu 
hepatitisu A 
meningokoknim okužbam 
pnevmokoknim okužbam 
noricam 
klopnemu meningoencefalitisu 
gripi 
2.
CEPLJENJE IN SEROPROFILAKSA V PRIMERU INDIKACIJE PROTI: 
hepatitisu B 
steklini 
tetanusu 
1.     
CEPLJENJE 
1.1.     Cepljenje
proti tuberkulozi 
Cepljenje se opravi z enim odmerkom BCG cepiva
brez predhodnega tuberkulinskega testa. 
Cepljenje je obvezno za: 
1.1.1. – novorojenčke mater, ki so v
nosečnosti ali med porodom prebolevale aktivno tuberkulozo. 
1.1.2.  – novorojenčke iz družin, ki so
se v zadnjih petih letih pred rojstvom novorojenčka priselile iz držav z visoko
incidenco tuberkuloze (seznam držav z visoko incidenco tuberkuloze
porodnišnicam letno pošilja Register za tuberkulozo). 
Indikacijo za cepljenje postavi
pediater-neonatolog v porodnišnici ob pregledu otroka po rojstvu. 
Cepljenje novorojenčkov se opravi v
porodnišnici prve dni po rojstvu.
1.2.     Cepljenje
proti davici, tetanusu in oslovskemu kašlju 
Cepljenje se opravi s kombiniranim cepivom
proti davici, tetanusu in oslovskemu kašlju (acelularno, večkomponentno – 3 ali
več). 
1.2.1. Bazično cepljenje je obvezno: 
- 
za otroke, rojene v letu 2004 od dopolnjenih treh mesecev starosti
dalje; 
- 
za otroke, rojene v letu 2005, ko dopolnijo 3 mesece starosti. 
V obeh primerih mora biti cepljenje končano
do dopolnjenih 12 mesecev starosti. 
- 
za zamudnike, če še niso bili cepljeni ali ni dokazov o opravljenem
cepljenju. 
Daje se 3 odmerke
cepiva v presledku 1 do 3 mesecev.
Obvezniki,
ki niso prejeli predpisanih odmerkov cepiva, prejmejo manjkajoče odmerke. 
Otrokom, ki ne smejo biti cepljeni proti
oslovskemu kašlju, se daje 2 odmerka cepiva proti davici in tetanusu v
presledku 1 do 3 mesecev. 
1-2.2. Revakcinacija – ponovno cepljenje
proti davici, tetanusu in oslovskemu kašlju je obvezno za otroke, ki so že bili
bazično cepljeni, in sicer 1 leto od dneva končanega popolnega cepljenja in za
zamudnike, ki so bili popolno cepljeni, niso pa bili revakcinirani. 
Otroke, ki ne
smejo biti revakcinirani proti oslovskemu kašlju, se revakcinira s cepivom
proti davici in tetanusu 1 leto od dneva popolnega cepljenja. 
Revakcinira se z 1
odmerkom cepiva. 
Bazično cepljenje in revakcinacijo
proti davici, tetanusu in oslovskemu kašlju se opravi sočasno s cepljenjem
proti otroški paralizi in haemophilusu influenzae tip b.
1.3.     Cepljenje
proti otroški paralizi 
Bazično cepljenje proti otroški paralizi se
opravi z mrtvim parenteralnim cepivom. 
1.3.1. Bazično cepljenje je obvezno: 
- 
za otroke, rojene v letu 2004 od dopolnjenih treh mesecev starosti
dalje; 
- 
za otroke, rojene v letu 2005, ko dopolnijo 3 mesece starosti. 
V obeh primerih mora biti cepljenje končano
do dopolnjenih 12 mesecev starosti. 
- 
za zamudnike, če še niso bili cepljeni ali ni dokazov o opravljenem
cepljenju. 
Daje se 3 odmerke cepiva v presledku 1 do 3
mesecev. 
Obvezniki, ki niso prejeli predpisanih
odmerkov cepiva, prejmejo samo manjkajoče odmerke. 
Izjemoma se cepi tudi otroke, mlajše od 3
mesecev. Indikacijo za morebitno predčasno cepljenje postavi Inštitut za
varovanje zdravja Republike Slovenije (v nadaljnjem besedilu: IVZ).
1.3.2.    Revakcinacija –
ponovno cepljenje je obvezna za otroke, ki so že bili bazično cepljeni in sicer
1 leto po končanem popolnem cepljenju in za zamudnike, ki so bili popolno
cepljeni, niso pa bili revakcinirani. 
Daje se 1 odmerek
mrtvega cepiva. 
Bazično cepljenje in revakcinacijo
proti otroški paralizi se opravi sočasno s cepljenjem proti davici, tetanusu in
oslovskemu kašlju ter haemophilusu influenzae (tip b).
1.4.     Cepljenje
proti haemophilusu influenzae (tip b) 
Cepljenje se opravi s cepivom proti
hemophilusu influenzae tip b (v nadaljevanju: Hib).
1.4.1. Bazično cepljenje je obvezno: 
- 
za otroke, rojene v letu 2004 od dopolnjenih treh mesecev starosti
dalje; 
- 
za otroke, rojene v letu 2005, ko dopolnijo 3 mesece starosti. 
V obeh primerih mora biti cepljenje končano
do dopolnjenih 12 mesecev starosti. 
- 
za zamudnike, če še niso bili cepljeni ali ni dokazov o opravljenem
cepljenju. 
Daje se 3 odmerke cepiva v presledku 1 do 3
mesecev. 
1.4.2. Revakcinacija – ponovno cepljenje
proti Hib je obvezna za otroke, ki so že bili bazično cepljeni, in sicer 1 leto
od dneva končanega popolnega cepljenja in za zamudnike, ki so bili popolno
cepljeni, niso pa bili revakcinirani. 
Revakcinira se z
enim odmerkom cepiva.
Bazično cepljenje in revakcinacija
proti Hib se opravi sočasno s cepljenjem proti davici, tetanusu in oslovskemu
kašlju ter otroški paralizi.
1.5.     Cepljenje
proti ošpicam, mumpsu in rdečkam 
Cepljenje se
opravi s kombiniranim živim atenuiranim cepivom proti ošpicam, mumpsu in
rdečkam. 
1.5.1.    Bazično
cepljenje je obvezno za otroke, rojene leta 2004 od dopolnjenih 12 mesecev
dalje in mora biti opravljeno najpozneje do dopolnjenih 18 mesecev starosti. Če
bo otrok obiskoval vzgojno varstveno organizacijo pred dopolnitvijo 12 mesecev,
mora opraviti cepljenje pred vstopom v kolektiv. Cepijo se otroci od
dopolnjenih 10 mesecev starosti. 
Daje
se 1 odmerek cepiva. 
1.5.2. Cepljenje proti ošpicam, mumpsu in
rdečkam je obvezno tudi za otroke, četudi so bili cepljeni, če so za to
epidemiološke indikacije, ki jih postavi IVZ. 
Daje se 1 odmerek cepiva.
1.6.     Cepljenje
proti ošpicam 
Cepljenje se
opravi z monovalentnim, živim, atenuiranim cepivom proti ošpicam. 
Če IVZ oceni, da
obstajajo epidemiološke indikacije za cepljenje proti ošpicam, je obvezno
cepljenje tudi za otroke od 6 do 12 mesecev starosti. 
Ti otroci morajo
biti ponovno cepljeni v obdobju od 15 do 24 mesecev starosti. 
Daje se 1 odmerek cepiva.
1.7.     Cepljenje
proti tifusu 
Cepljenje otrok
starejših od dveh let se opravi s cepivom proti tifusu. 
1.7.1. Cepljenje je obvezno za otroke, ki
živijo v skupnem gospodinjstvu s klicenoscem trebušnega tifusa. 
1.7.2. Cepljenje je obvezno tudi, če
obstajajo epidemiološke indikacije za cepljenje, ki jih postavi IVZ. 
Bazično cepljenje
se opravi z 1 odmerkom cepiva. 
Revakcinacijo se opravi z 1 odmerkom
cepiva po treh letih.
1.8.     Cepljenje
proti hepatitisu A 
Cepljenje se
opravi s cepivom proti hepatitisu A, ki je pripravljeno za otroke. 
1.8.1. Indikacijo za cepljenje
hemofilikov, otrok s kroničnim jetrnim obolenjem, HIV/aids, pred
transplantacijo organov, kostnega mozga, postavi zdravnik specialist. 
1.8.2. Cepljenje je obvezno tudi, če
obstajajo epidemiološke indikacije za cepljenje (n.pr. odhod na območje, kjer
je nevarnost okužbe s hepatitisom A), ki jih postavi IVZ. 
Cepljenje se opravi skladno z navodili
proizvajalca.
1.9.     Cepljenje
proti meningokoknim okužbam 
Cepljenje se
opravi z ustreznim številom odmerkov glede na vrsto cepiva in starost otroka. 
Sestava cepiva
proti meningokoknim okužbam mora ustrezati značilnostim povzročiteljev, ki
krožijo. 
1.9.1. Indikacijo za cepljenje otrok s
pomanjkanjem komplementa in otrok z anatomsko in funkcionalno asplenijo,
postavi zdravnik specialist.
1.9.2.
Cepljenje je obvezno tudi za otroke, če obstajajo epidemiološke
indikacije za cepljenje, ki jih postavi IVZ ter določi tudi obveznike za
cepljenje.
1.10.  Cepljenje proti pnevmokoknim
okužbam 
Cepljenje se
opravi z ustreznim številom odmerkov glede na vrsto cepiva in starost otroka. 
Sestava cepiva
proti pnevmokoknim okužbam mora ustrezati značilnostim povzročiteljev, ki
krožijo. 
Cepljenje je
priporočljivo za otroke, ki imajo kronične bolezni obtočil, dihal, jeter,
sečil, mišično skeletnega in vezivnega sistema, nekatere maligne neoplazme,
sladkorno bolezen, nekatere bolezni krvi in krvotvornih organov, anatomsko ali
funkcionalno asplenijo, sum na likvorfistulo ali po prebolelem gnojnem
meningitisu po poškodbi, pred ali po presaditvi kostnega mozga ali notranjih
organov ter bolezni, ki slabijo imunski odziv. Indikacijo za cepljenje postavi
zdravnik specialist.
1.11.  Cepljenje proti noricam 
Cepljenje se
opravi z živim, atenuiranim cepivom proti noricam. 
Cepljenje je priporočljivo za otroke, ki še
niso preboleli noric, so pa v remisiji akutne levkemije ali so pri njih
indicirani visoki odmerki kortikosteroidov zaradi bolezni ledvic, težke astme
ali drugih bolezni ali pred presaditvijo organov. Otrok nekaj časa pred in po
cepljenju ne sme prejemati kemoterapije in/ali visokih odmerkov
kortikosteroidov. Cepljenje je priporočljivo tudi za otroke, katerih družinski
člani imajo bolezenska stanja z okrnjeno imunostjo. Indikacijo za cepljenje in
optimalen čas cepljenja v teh primerih postavi zdravnik specialist. 
Cepljenje je
priporočljivo tudi za vse otroke starejše od 12 mesecev, ki še niso preboleli
noric. 
Cepljenje se opravi z 1 odmerkom
cepiva.
1.12.  Cepljenje proti klopnemu
meningoencefalitisu 
Cepljenje se
opravi z mrtvim cepivom proti klopnemu meningoencefalitisu, ki je pripravljeno
za otroke. 
Cepljenje je
priporočljivo za vse otroke starejše od 1 leta, ki bivajo na endemskem območju.
Bazično cepljenje
proti klopnemu meningoencefalitisu se praviloma opravi s tremi odmerki cepiva. 
Prvo revakcinacijo se opravi z 1
odmerkom cepiva po treh letih, naslednjo revakcinacijo pa po petih letih. 
1.13.  Cepljenje proti gripi 
Cepljenje se
opravi z mrtvim cepivom proti gripi, ki vsebuje antigene, ki jih za
jesensko-zimsko sezono priporoči Svetovna zdravstvena organizacija. 
Cepljenje je
priporočljivo za otroke, ki imajo kronične bolezni obtočil, dihal, sečil,
mišično skeletnega in vezivnega sistema, nekatere maligne neoplazme, sladkorno
bolezen, nekatere bolezni krvi in krvotvornih organov, bolezni, ki slabijo
imunski odziv in za otroke, ki so daljši čas zdravljeni s salicilati.
Indikacijo za cepljenje v teh primerih postavi osebni zdravnik. 
Cepljenje je
priporočljivo tudi za vse druge otroke. 
Cepljenje se opravi vsako jesen s
številom odmerkov in količino glede na starost otroka in predhodna cepljenja.
2.   CEPLJENJE IN
SEROPROFILAKSA 
2.1.     Cepljenje
in seroprofilaksa proti hepatitisu B 
2.1.1. Cepljenje proti hepatitisu B 
Cepljenje otrok se
opravi s cepivom proti hepatitisu B, dobljenim z genetskim inženiringom in
vsebuje 10 mikrogramov proteina površinskega antigena v 0,5 ml cepiva. 
a)    
Cepljenje je obvezno za: 
- 
novorojenčke HBsAg pozitivnih mater; 
- 
otroke, ki nimajo niti antigena niti zaščitnih protiteles in živijo v
tesnem stiku z osebami, ki so nosilci antigena hepatitisa B; 
- 
otroke na hemodializnih oddelkih ter otroke s kronično ledvično
odpovedjo v preddializnem obdobju; 
- 
varovance zavodov za duševno in telesno prizadete; 
- 
hemofilike; 
- 
otroke s kroničnim jetrnim obolenjem; 
- 
otroke s HIV/aids. 
Otroci so pravilma cepljeni s tremi odmerki
cepiva. Dodatni odmerki se dajejo glede na testne rezultate. 
b)    
Postekspozicijsko cepljenje je obvezno za: 
- 
novorojenčke HBsAg pozitivnih mater, ki morajo biti cepljeni takoj po
rojstvu oziroma v prvih 12 urah po rojstvu po shemi 0,1,2,12. Novorojenčki
HBsAg pozitivnih mater prejmejo hkrati s prvim odmerkom cepiva tudi ustrezno
količino humanega imunoglobulina proti hepatitisu B na dve različni mesti. 
- 
otroke, ki še niso bili cepljeni proti hepatitisu B ali so bili cepljeni
nepopolno ali ni dokazov o cepljenju, bili pa so izpostavljeni okužbi z virusom
hepatitisa B in sicer preko kože ali sluznice. 
Izpostavljeni, ki ni bil cepljen ali ni
dokazov o cepljenju in je imunski status izvornega vzorca neznan ali pozitiven,
prejme poleg 4 odmerkov cepiva po shemi 0,1,2,12 tudi humani imunoglobulin
proti hepatitisu B. Imunoglobulin proti hepatitisu B prejme poškodovanec
istočasno s prvim odmerkom cepiva na dve različni mesti. 
Izpostavljeni, ki ni bil cepljen ali ni
dokazov o cepljenju in je imunski status izvornega vzorca negativen, prejme 3
odmerke cepiva po shemi 0,1,6, brez seroprofilakse. 
Izpostavljeni, ki je bil predhodno popolno
cepljen in ima zaščitni nivo protiteles <10 I.E. ter je bil imunski status
izvornega vzorca neznan ali pozitiven, prejme 1 poživitveni odmerek cepiva ter
humani imunoglobulin proti hepatitisu B. Imunoglobulin proti hepatitisu B
prejme poškodovanec istočasno s cepivom na dve različni mesti. 
Izpostavljeni, ki je bil predhodno popolno
cepljen in ima zaščitni nivo protiteles <10 I.E. ter je bil imunski status
izvornega vzorca negativen, prejme 1 poživitveni odmerek cepiva proti
hepatitisu B, brez seroprofilakse. 
Za izpostavljenega, ki je bil predhodno
popolno cepljen in ima zaščitni nivo protiteles >10 I.E., ne glede na
imunski status izvornega vzorca, cepljenje ni potrebno. 
2.1.2. Seroprofilaksa proti hepatitisu B 
Seroprofilakso
proti hepatitisu B se opravi z dajanjem humanega imunoglobulina proti
hepatitisu B za novorojenčke takoj po rojstvu, za poškodovane otroke pa čimprej
po poškodbi, če obstaja indikacija za seroprofilakso, in sicer na način ter v
odmerku, ki ga določi proizvajalec. Damo ga istočasno s prvim odmerkom cepiva.
2.2.     Cepljenje
in seroprofilaksa proti steklini v primeru nevarnosti za okužbo 
2.2.1. Cepljenje proti steklini 
Cepljenje proti
steklini se opravi s cepivom, izdelanim iz kulture celic z najmanjšo zaščito
2,5 I.E. na odmerek. 
Cepljenje je
obvezno: 
-       
za otroka, ki ga je ugriznila ali kako drugače ranila stekla divja ali
domača žival ali žival, za katero se sumi, da je stekla; 
-       
za otroka, ki ga je ugriznil ali kako drugače poškodoval pes, mačka ali
druga žival, ki je ni mogoče imeti pod 10-dnevno veterinarsko kontrolo; 
-       
za otroka, ki ga je ugriznil pes, mačka ali druga žival, ki v 10 dneh po
ugrizu pokaže znake stekline, pogine, je ubit ali se izgubi. 
Cepljenje se opravi glede na težo in mesto
poškodbe skladno z navodili proizvajalca. 
Za postekspozicijsko cepljenje se daje štiri
odmerke cepiva in sicer prva dva odmerka na dan ugotovitve indikacije
obojestransko v deltoidni predel oziroma anterolateralni del stegna pri
otrocih, mlajših od dveh let, sedmi dan tretji odmerek in enaindvajseti dan
četrti odmerek cepiva (0,0,7,21). 
V primeru indikacije, ki jo postavi
zdravnik specialist na zavodu za zdravstveno varstvo, prejmejo poškodovani
otroci hkrati s prvima odmerkoma cepiva tudi humani imunoglobulin proti
steklini. 
V primeru ponovne poškodbe se glede na
eventualno predhodno cepljenje proti steklini opravi cepljenje z enim, dvema
ali tremi odmerki, skladno z navodili proizvajalca oziroma dogovorjeno
doktrino. 
Hkrati z imunizacijo in seroprofilakso
proti steklini se opravi tudi cepljenje in seroprofilaksa proti tetanusu
skladno z imunizacijskim programom. 
Cepljenje proti steklini opravljajo samo
zavodi za zdravstveno varstvo. 
2.2.2. Seroprofilaksa proti steklini 
Seroprofilakso
proti steklini se opravi z dajanjem 20 I.E. humanega antirabičnega
imunoglobulina na kilogram telesne teže. 
Indikacijo za
seroprofilakso postavi zdravnik specialist na zavodu za zdravstveno varstvo
skladno z navodilom proizvajalca. 
Otrok prejme
predpisani odmerek humanega antirabičnega imunoglobulina po ugotovitvi
indikacije. Imunoglobulin prejme v predpisanem času glede na navodilo. 
Seroprofilakso proti steklini
opravljajo samo zavodi za zdravstveno varstvo.
2.3.     Cepljenje
in seroprofilaksa proti tetanusu v primeru nevarnosti za okužbo 
Pred cepljenjem in
seroprofilakso poškodovanega otroka je obvezno pridobiti dokumentacijo o
predhodnih cepljenjih, nato prejme otrok le manjkajoče doze. 
2.3.1. Cepljenje proti tetanusu 
Popolno postekspozicijsko cepljenje je
obvezno v primeru poškodbe za otroke, ki še niso bili cepljeni proti tetanusu
ali če ni dokazov o cepljenju. Daje se 3 odmerke cepiva proti davici, tetanusu
in oslovskemu kašlju ali 2 odmerka cepiva proti davici in tetanusu ter v obeh
primerih še 1 odmerek po 1 letu. 
Poškodovani otroci, pri katerih je potrebno
popolno cepljenje, prejmejo istočasno s prvim odmerkom cepiva – na dve različni
mesti – tudi ustrezni odmerek humanega antitetanusnega imunoglobulina. 
Poškodovani otroci, ki so bili v
preteklosti cepljeni z enim ali dvema odmerkoma cepiva ali so bili popolno
cepljeni pred več kot petimi leti, prejmejo ustrezno število odmerkov cepiva,
ob indikaciji pa tudi humani imunoglobulin proti tetanusu. 
2.3.2. Seroprofilaksa proti tetanusu 
Seroprofilaksa proti tetanusu se opravi
z dajanjem humanega antitetaničnega imunoglobulina takoj po ugotovitvi
indikacije za postekspozicijsko cepljenje.
3.   POSEBNE DOLOČBE 
3.1.     Podatki o
obveznikih 
Zdravstveni zavod
oziroma zasebni zdravnik, ki opravlja obvezno cepljenje, prejema od Ministrstva
za notranje zadeve, preko območnega zavoda za zdravstveno varstvo mesečno
podatke o novorojencih ter o doseljenih, odseljenih in umrlih otrocih do
dopolnjenih 5 let starosti. Podatke prejema, zbira in o njih poroča s pomočjo
enotnega računalniškega programa. 
3.2.     Preverjanje
cepilnega stanja 
Cepilno stanje predšolskih otrok je
potrebno preveriti in opraviti manjkajoča cepljenja skladno s poglavjem II.,
točka 4.
4.   FINANCIRANJE 
Obvezna cepljenja so sestavni del delovnega
programa in finančnega načrta zdravstvenih zavodov oziroma zasebnih zdravnikov.
Za zavarovane osebe se financira iz sredstev obveznega zdravstvenega zavarovanja,
za upravičence iz 7. člena Zakona o zdravstvenem varstvu in zdravstvenem
zavarovanju pa iz državnega proračuna. 
Stroške za nabavo in distribucijo cepiva,
ki sodijo v obvezno zdravstveno zavarovanje, poravna Zavod za zdravstveno
zavarovanje Slovenije neposredno IVZ-ju. 
Cepljenje proti gripi, pnevmokoknim
infekcijam, hepatitisu A, meningokoknemu meningitisu, tifusu, tuberkulozi in
noricam se v utemeljenih in dokumentiranih primerih, kjer indikacijo postavi
zdravnik specialist, plača iz sredstev obveznega zdravstvenega zavarovanja. 
Plačnik neobveznih cepljenj proti klopnemu
meningoencefalitisu, noricam in gripi je uporabnik.
2. PROGRAM IMUNOPROFILAKSE ZA ŠOLSKO LETO 2005/2006 ZA
UČENCE, DIJAKE IN ŠTUDENTE
1.
CEPLJENJE PROTI: 
ošpicam 
mumpsu 
rdečkam 
davici 
tetanusu 
hepatitisu B 
CEPLJENJE
V PRIMERU INDIKACIJE PROTI: 
otroški paralizi 
tifusu 
klopnemu meningoencefalitisu 
hepatitisu A 
pnevmokoknim okužbam 
meningokoknim okužbam 
noricam 
gripi 
haemophilusu influenzae (tip b) 
2.
CEPLJENJE IN SEROPROFILAKSA V PRIMERU INDIKACIJE PROTI: 
hepatitisu B 
steklini 
tetanusu
1.     
CEPLJENJE 
1.1.     Cepljenje
proti ošpicam, mumpsu in rdečkam 
Cepljenje se
opravi s kombiniranim živim atenuiranim cepivom proti ošpicam, mumpsu in
rdečkam. 
1.1.1. Revakcinacija – ponovno cepljenje
(drugi odmerek cepiva) proti ošpicam, mumpsu in rdečkam je obvezno za učence,
ki bodo v šolskem letu 2005/2006 vstopili v 1. razred osnovne šole in za
zamudnike. 
Cepljenje se
opravi pri sistematičnem pregledu za vstop v 1. razred osnovne šole. Če učenci
izjemoma iz objektivnih razlogov niso bili cepljeni pri sistematičnem pregledu
za vstop v šolo, se jih cepi ob sistematičnem pregledu v 1. razredu. 
Cepljenje proti
ošpicam, mumpsu in rdečkam se lahko opravi sočasno s cepljenjem proti
hepatitisu B. 
Če je učenec ob
vstopu v šolo ali v 1. razredu prvič cepljen proti ošpicam, mumpsu in rdečkam
je obvezna revakcinacija (drugi odmerek cepiva) čez 1 mesec. 
1.1.2. Cepljenje proti ošpicam, mumpsu in
rdečkam je obvezno tudi za dijake in študente pred vstopom na šolanje, če še
niso bili cepljeni. 
Če je dijak ali
študent ob vstopu na šolanje prvič cepljen proti ošpicam, mumpsu in rdečkam je
obvezna revakcinacija čez 1 mesec. 
1.1.3. Ponovno cepljenje proti ošpicam,
mumpsu in rdečkam je obvezno tudi za učence, dijake in študente, ki so bili
cepljeni, če so za to epidemiološke indikacije, ki jih postavi IVZ. 
1.1.4.
Daje se 1 odmerek ustreznega cepiva.
1.2.     Cepljenje
proti davici in tetanusu 
Cepljenje se
opravi s kombiniranim cepivom proti davici in tetanusu. 
Revakcinacija –
ponovno cepljenje je obvezno za učence, ki v šolskem letu 2005/2006 obiskujejo
3. razred osnovne šole in za zamudnike. Daje se 1 odmerek cepiva. 
Učenci v 3.
razredu osnovne šole, ki še niso bili cepljeni v predšolski dobi ali nimajo
dokumentacije o cepljenju, morajo biti bazično cepljeni. 
Daje se 3 odmerke
cepiva.
1.3.     Cepljenje
proti hepatitisu B 
Cepljenje se
opravi s cepivom proti hepatitisu B, dobljenim z genetskim inženiringom in
vsebuje 10 mikrogramov proteina površinskega antigena v 0,5 ml cepiva. 
Bazično cepljenje
je obvezno za učence, ki v šolskem letu 2005/2006 obiskujejo 1. razred osnovne
šole in še niso bili cepljeni ter za zamudnike. 
Daje se 3 odmerke
cepiva. 
Obveznik za šolo
prejme prvi odmerek cepiva pri sistematičnem pregledu za vstop v 1. razred.
Drugi odmerek cepiva prejme čez 4 do 12 tednov, tretjega pa pri sistematičnem
pregledu v 1. razredu čez 6-14 mesecev po prvem odmerku. 
Cepljenje proti
hepatitisu B se lahko opravi sočasno z revakcinacijo proti ošpicam, mumpsu in
rdečkam. 
Cepljenje zamudnikov se opravi s
cepivom proti hepatitisu B s koncentracijo in v odmerku, ki ga glede na starost
predpiše proizvajalec.
1.4.     Cepljenje
proti tetanusu 
Cepljenje se
opravi s cepivom proti tetanusu. 
Revakcinacija –
ponovno cepljenje je obvezno za dijake, ki v šolskem letu 2005/2006 obiskujejo
srednješolsko izobraževanje ter mladino do dopolnjenih 18 let starosti, ki ne
obiskuje šole. Cepljenje dijakov se opravi pri enem od sistematskih pregledov
in sicer z upoštevanjem, da od zadnjega cepljenja ni minilo več kot 10 let. 
Daje se 1 odmerek
cepiva. 
Za dijake, ki dotlej
niso bili cepljeni ali če ni dokazov o cepljenju, je obvezno bazično cepljenje.
Daje se 3 odmerke cepiva.
1.5.     Cepljenje
proti otroški paralizi 
Cepljenje proti
otroški paralizi se opravi z ustreznim cepivom proti otroški paralizi. 
1.5.1. Cepljenje je obvezno za učence,
dijake in študente, za katere v primeru sporadičnega primera ali epidemije
postavi indikacijo IVZ. 
1.5.2.
Cepljenje je obvezno tudi za učence, dijake in študente, ki še niso
prejeli 4 odmerkov cepiva.
1.6.     Cepljenje
proti davici 
Cepljenje proti
davici se opravi s cepivom, ki je pripravljeno za otroke nad 6 let in za
odrasle. 
Če se pojavi
davica v epidemični obliki, je cepljenje proti davici obvezno tudi za osebe,
stare več kot 14 let, ki utegnejo biti izpostavljene nevarnosti okužbe. 
Daje se 1 odmerek cepiva.
1.7.     Cepljenje
proti tifusu 
Cepljenje se
opravi s cepivom proti tifusu. 
1.7.1. Cepljenje proti tifusu je obvezno
za učence, dijake in študente, ki živijo v skupnem gospodinjstvu s klicenoscem
trebušnega tifusa. 
1.7.2. Cepljenje je obvezno tudi, če
obstajajo epidemiološke indikacije, ki jih postavi IVZ. 
Bazično cepljenje
se opravi z 1 odmerkom cepiva. 
Revakcinacijo se opravlja z 1 odmerkom
vsaka 3 leta, dokler traja nevarnost okužbe.
1.8.     Cepljenje
proti klopnemu meningoencefalitisu 
Cepljenje se
opravi z mrtvim cepivom proti klopnemu meningoencefalitisu. Cepljenje se opravi
s cepivom, ki je primerno glede na starost. 
1.8.1. Cepljenje je obvezno za dijake in
študente, ki so pri praktičnih vajah izpostavljeni nevarnosti okužbe. 
1.8.2. Cepljenje je priporočljivo za vse
učence, dijake in študente za bivanje na endemskem območju. 
Bazično cepljenje
proti klopnemu meningoencefalitisu se praviloma opravi s 3 odmerki. 
Prvo revakcinacijo se opravi z 1
odmerkom cepiva po treh letih, vse naslednje revakcinacije pa po petih letih.
1.9.     Cepljenje
proti hepatitisu A 
Učence, dijake in
študente se cepi s cepivom proti hepatitisu A in sicer s koncentracijo in v
odmerku, ki ga glede na starost predpiše proizvajalec. 
1.9.1. Indikacijo za cepljenje
hemofilikov, učencev, dijakov in študentov s kroničnim jetrnim obolenjem ter
HIV/aids, pred transplantacijo organov, kostnega mozga, postavi zdravnik
specialist. 
1.9.2. Cepljenje je obvezno tudi, če
obstajajo epidemiološke indikacije za cepljenje, ki jih postavi IVZ. 
Cepljenje se
opravi skladno z navodili proizvajalca.
1.10.  Cepljenje proti pnevmokoknim
okužbam 
Cepljenje se
opravi s polisaharidnim cepivom proti pnevmokoknim okužbam. 
Cepljenje je priporočljivo za učence,
dijake in študente, ki imajo kronične bolezni obtočil, dihal, jeter, sečil,
mišično skeletnega in vezivnega sistema, nekatere maligne neoplazme, sladkorno
bolezen, nekatere bolezni krvi in krvotvornih organov, anatomsko ali
funkcionalno asplenijo, sum na likvorfistulo ali po prebolelem gnojnem
meningitisu po poškodbi, pred ali po presaditvi kostnega mozga ali notranjih
organov ter bolezni, ki slabijo imunski odziv. Indikacijo za cepljenje učencev,
dijakov in študentov proti pnevmokoknim okužbam postavi zdravnik specialist. 
Bazično cepljenje se opravi z 1 odmerkom
cepiva. 
Revakcinacijo
se opravlja z 1 odmerkom cepiva skladno z navodilom proizvajalca.
1.11.  Cepljenje proti
meningokoknim okužbam 
Cepljenje se
opravi z enim odmerkom cepiva proti meningokoknim okužbam, katerega sestava
ustreza značilnostim povzročiteljev, ki krožijo. 
1.11.1.  Indikacijo za cepljenje
učencev, dijakov in študentov s pomanjkanjem komplementa in učencev, dijakov in
študentov z anatomsko in funkcionalno asplenijo, postavi zdravnik specialist. 
1.11.2. 
Cepljenje je obvezno tudi, če obstajajo epidemiološke indikacije za
cepljenje, ki jih postavi IVZ ter določi obveznike za cepljenje.
1.12.  Cepljenje proti noricam 
Cepljenje se
opravi z živim, atenuiranim cepivom proti noricam. 
Cepljenje je
priporočljivo za učence, dijake in študente, ki še niso preboleli noric, so pa
v remisiji akutne levkemije ali so pri njih indicirani visoki odmerki
kortikosteroidov zaradi bolezni ledvic, težke astme ali drugih bolezni ali pred
presaditvijo organov. Učenec, dijak ali študent nekaj časa pred in po cepljenju
ne sme prejemati kemoterapije in /ali visokih odmerkov kortikosteroidov.
Cepljenje je priporočljivo tudi za družinske člane bolnikov z okrnjeno
imunostjo. Indikacijo za cepljenje v teh primerih in optimalen čas cepljenja
postavi zdravnik specialist. 
Cepljenje je
priporočljivo tudi za vse druge učence, dijake in študente, ki še niso preboleli
noric, še zlasti za tiste, ki obiskujejo zdravstveno izobraževalne programe. 
Cepljenje se
opravi s številom odmerkov, ki jih glede na starost predpiše proizvajalec.
1.13.  Cepljenje proti gripi 
Cepljenje se
opravi z mrtvim cepivom proti gripi, ki vsebuje antigene, ki jih za
jesensko-zimsko sezono priporoči Svetovna zdravstvena organizacija. 
Cepljenje je
priporočljivo za učence, dijake in študente, ki imajo kronične bolezni obtočil,
dihal, sečil, mišično skeletnega in vezivnega sistema, nekatere maligne neoplazme,
sladkorno bolezen, nekatere bolezni krvi in krvotvornih organov ter bolezni, ki
slabijo imunski odziv. Indikacijo za cepljenje v teh primerih postavi osebni
zdravnik. 
Cepljenje je
priporočljivo tudi za dijake in študente zdravstveno izobraževalnih programov,
ki opravljajo vaje v zdravstvenih ustanovah v sezoni gripe, pa tudi za vse
druge učence, dijake in študente. 
Cepljenje se opravi z 1 odmerkom cepiva
vsako jesen.
4.1.     Cepljenje
proti haemophilusu influenzae (tip b) 
Cepljenje se
opravi s cepivom proti haemophilusu influenzae tip b. 
Indikacijo za
cepljenje učencev, dijakov in študentov s funkcionalno ali anatomsko asplenijo,
težjo motnjo imunskega sistema, posebno oseb s pomanjkanjem IgG2 protiteles in
okuženih s HIV, postavi zdravnik specialist. 
Cepljenje se opravi z 1 odmerkom
cepiva.
4.2.     Cepljenje
proti drugim nalezljivim boleznim 
Nacionalni koordinator cepljenja po
potrebi določi za posamezno skupino učencev, dijakov in študentov cepljenje
proti drugim nalezljivim boleznim, kadar so učenci, dijaki in študenti v času
izobraževanja izpostavljeni drugim povzročiteljem nalezljivih bolezni.
5.   CEPLJENJE IN
SEROPROFILAKSA 
2.1.     Cepljenje
in seroprofilaksa proti hepatitisu B 
2.1.1. Cepljenje proti hepatitisu B 
Cepljenje se
opravi s cepivom proti hepatitisu B, dobljenim z genetskim inženiringom in
sicer učencev in dijakov do 15 let z odmerkom 0,5 ml (10 mikrogramov) ter
študentov in dijakov nad 15 let z odmerkom 1,0 ml (20 mikrogramov). 
a)    
Preekspozicijsko cepljenje je obvezno (poleg
obveznikov iz točke 1.4.) za: 
- 
učence, dijake in študente, ki nimajo niti antigena niti zaščitnih
protiteles in živijo v tesnem stiku z osebami, ki so nosilci antigena
hepatitisa B; 
- 
dijake in študente zdravstvenih in drugih izobraževalnih programov, ki
so pri praktičnem pouku izpostavljeni okužbi z virusom hepatitisa B pred
začetkom praktičnega pouka; 
- 
bolnike na hemodializnih oddelkih in bolnike s kronično ledvično
odpovedjo v preddializnem obdobju; 
- 
osebe z motnjami v duševnem in telesnem razvoju; 
- 
hemofilike; 
- 
uživalce drog z injiciranjem; 
- 
bolnike s kroničnim jetrnim obolenjem; 
- 
bolnike s HIV/aids; 
- 
bolnike s spolno prenosljivimi boleznimi. 
Cepljenje se opravi praviloma s tremi
odmerki cepiva. Dodatni odmerki se dajejo glede na testne rezultate. 
b)    
Postekspozicijsko cepljenje proti hepatitisu B
je obvezno za učence, dijake in študente, ki še niso bili cepljeni proti
hepatitisu B ali so bili cepljeni nepopolno ali ni dokazov o cepljenju, bili pa
so pri praktičnih vajah izpostavljeni okužbi z virusom hepatitisa B in sicer
preko kože ali sluznice. 
Izpostavljeni, ki ni bil cepljen ali ni
dokazov o cepljenju in je imunski status izvornega vzorca neznan ali pozitiven,
prejme poleg 4 odmerkov cepiva po shemi 0,1,2,12 tudi humani imunoglobulin
proti hepatitisu B. Imunoglobulin proti hepatitisu B prejme poškodovanec
istočasno s prvim odmerkom cepiva na dve različni mesti. 
Izpostavljeni, ki ni bil cepljen ali ni
dokazov o cepljenju in je imunski status izvornega vzorca negativen, prejme 3
odmerke cepiva po shemi 0,1,6, brez seroprofilakse. 
Izpostavljeni, ki je bil predhodno popolno
cepljen in ima zaščitni nivo protiteles <10 I.E. ter je bil imunski status
izvornega vzorca neznan ali pozitiven, prejme 1 poživitveni odmerek cepiva ter
humani imunoglobulin proti hepatitisu B. Imunoglobulin proti hepatitisu B
prejme poškodovanec istočasno s cepivom na dve različni mesti. 
Izpostavljeni, ki je bil predhodno popolno
cepljen in ima zaščitni nivo protiteles <10 I.E. ter je bil imunski status
izvornega vzorca negativen, prejme 1 poživitveni odmerek cepiva proti
hepatitisu B, brez seroprofilakse. 
Za izpostavljenega, ki je bil predhodno
popolno cepljen in ima zaščitni nivo protiteles >10 I.E., ne glede na
imunski status izvornega vzorca, cepljenje ni potrebno. 
2.1.2. Seroprofilaksa proti hepatitisu B 
Seroprofilakso proti
hepatitisu B se opravi z dajanjem humanega imunoglobulina proti hepatitisu B
osebam, za katere je obvezno postekspozicijsko cepljenje proti hepatitisu B in
obstaja indikacija za seroprofilakso. 
Humani imunoglobulin proti hepatitisu B
se daje čimprej po poškodbi na način in v odmerku, ki ga določi proizvajalec.
Damo ga istočasno s prvim odmerkom cepiva.
2.2.     Cepljenje
in seroprofilaksa proti steklini 
Cepljenje proti
steklini se opravi s cepivom, izdelanim iz kulture celic z najmanjšo zaščito
2,5 I.E. na odmerek. 
2.2.1. Cepljenje proti steklini 
a)   
Preekspozicijsko cepljenje je obvezno za dijake in študente, ki se pri
praktičnem pouku lahko okužijo z virusom stekline. 
Daje se 3 odmerke cepiva ter 1 odmerek po 1
letu skladno s shemo za preekspozicijsko cepljenje. 
b)   
Postekspozicijsko cepljenje proti steklini je obvezno za učence, dijake
in študente, ki so izpostavljeni okužbi z virusom stekline in sicer: 
- 
za osebo, ki jo je ugriznila ali kako drugače ranila stekla divja ali
domača žival ali žival, za katero se sumi, da je stekla; 
- 
za osebo, ki jo je ugriznil ali kako drugače poškodoval pes, mačka ali
druga žival, ki je ni mogoče imeti pod 10-dnevno veterinarsko kontrolo; 
- 
za osebo, ki jo je ugriznil pes, mačka ali druga žival, ki v 10 dneh po
ugrizu pokaže znake stekline, pogine, je ubita ali se izgubi; 
- 
za osebo, ki se je utegnila okužiti z virusom stekline preko sluznice
ali poškodovane kože. 
Cepljenje se opravi glede na težo in mesto
poškodbe skladno z navodili proizvajalca. 
Za postekspozicijsko cepljenje se daje štiri
odmerke cepiva in sicer prva dva odmerka na dan ugotovitve indikacije
obojestransko v deltoidni predel, sedmi dan tretji odmerek in enaindvajseti dan
četrti odmerek cepiva (0,0,7,21). 
V primeru indikacije, ki jo postavi zdravnik
specialist na zavodu za zdravstveno varstvo, prejmejo poškodovane osebe hkrati
s prvima odmerkoma cepiva tudi humani imunoglobulin proti steklini. 
V primeru ponovne poškodbe se glede na
eventualno predhodno cepljenje proti steklini opravi cepljenje z enim, dvema
ali tremi odmerki, skladno z navodili proizvajalca oziroma dogovorjeno
doktrino. 
Hkrati z imunizacijo in seroprofilakso proti
steklini se opravi tudi cepljenje in seroprofilaksa proti tetanusu skladno z
imunizacijskim programom. 
Cepljenje proti steklini opravljajo samo zavodi
za zdravstveno varstvo. 
2.2.2. Seroprofilaksa proti steklini 
Seroprofilakso
proti steklini se opravi z dajanjem 20 I.E. humanega antirabičnega
imunoglobulina na kilogram telesne teže. 
Indikacijo za
seroprofilakso postavi zdravnik specialist na zavodu za zdravstveno varstvo
skladno z navodilom proizvajalca. 
Učenec, dijak ali
študent prejme predpisani odmerek humanega antirabičnega imunoglobulina po
ugotovitvi indikacije. Imunoglobulin prejme v predpisanem času glede na
navodilo. 
Seroprofilakso proti steklini
opravljajo samo zavodi za zdravstveno varstvo.
2.3.     Cepljenje
in seroprofilaksa proti tetanusu v primeru nevarnosti za okužbo zaradi
poškodbe. 
Pred cepljenjem in
seroprofilakso poškodovanega učenca, dijaka ali študenta je potrebno obvezno
pridobiti dokumentacijo o predhodnih cepljenjih in nato opraviti samo
manjkajoča cepljenja. 
2.3.1. Cepljenje proti tetanusu 
Cepljenje se
opravi s cepivom proti tetanusu ali s cepivom proti davici in tetanusu. 
Popolno
postekspozicijsko cepljenje proti tetanusu je obvezno v primeru poškodbe za
učence, dijake in študente, ki še niso bili cepljeni ali če ni dokazov o
cepljenju. 
Daje se 3 odmerke
kombiniranega cepiva proti davici in tetanusu ali monovalentnega cepiva proti
tetanusu. 
Poškodovani
učenci, dijaki in študenti, pri katerih je potrebno popolno cepljenje, prejmejo
na dve različni mesti s prvim odmerkom cepiva tudi odmerek humanega
antitetaničnega imunoglobulina. 
Poškodovani
učenci, dijaki in študenti, ki so bili v preteklosti cepljeni z enim ali dvema
odmerkoma cepiva ali so bili popolno cepljeni ali revakcinirani pred več kot
petimi leti, prejmejo ustrezno število odmerkov cepiva, ob indikaciji pa tudi
humani imunoglobulin proti tetanusu. 
2.3.2. Seroprofilaksa proti tetanusu 
Seroprofilakso
proti tetanusu se opravi z dajanjem humanega antitetaničnega imunoglobulina. 
Seroprofilaksa
proti tetanusu je obvezna in se opravi glede na cepilni status. 
Seroprofilakso proti tetanusu se opravi
takoj po ugotovitvi indikacije, hkrati pa se da prvi odmerek cepiva proti
tetanusu.
6.   POSEBNE DOLOČBE 
3.1.     Preverjanje
cepilnega stanja 
Cepilno stanje
učencev, dijakov in študentov je potrebno preveriti in opraviti manjkajoča
cepljenja skladno s 4. točko II. poglavja tega programa in tudi: 
- 
dijakom in študentom pred začetkom opravljanja praktičnih vaj oziroma
dela, kjer so izpostavljeni nalezljivim boleznim. 
3.2.     Izvajanje
cepljenja 
Cepljenje učencev,
dijakov in študentov opravljajo šolski zdravniki v javnih zavodih, 
Zdravstveni dom za
študente Univerze v Ljubljani, študentska ambulanta v okviru medicine dela
Zdravstvenega doma Maribor ter zasebni zdravniki. 
Cepljenje dijakov
in študentov opravljajo tudi ambulante območnih zavodov za zdravstveno varstvo.
Po pridobitvi seznamov dijakov in
študentov od šol in univerz ambulante določijo prioriteto vrste cepljenj in
oseb za cepljenje glede na tveganje za okužbo s povzročitelji nalezljivih
bolezni. Prioriteto cepljenj potrdi nacionalni koordinator.
7.   FINANCIRANJE 
Obvezna cepljenja so sestavni del delovnega
programa in finančnega načrta zdravstvenih zavodov oziroma zasebnih zdravnikov.
Za zavarovane osebe se financira iz sredstev obveznega zdravstvenega
zavarovanja, za upravičence iz 7. člena Zakona o zdravstvenem varstvu in
zdravstvenem zavarovanju pa iz državnega proračuna. 
Stroške za nabavo in distribucijo cepiva, ki
sodijo v obvezno zdravstveno zavarovanje poravna Zavod za zdravstveno
zavarovanje Slovenije neposredno IVZ. 
Cepljenje proti gripi, pnevmokoknim
infekcijam, hepatitisu A, meningokoknemu meningitisu, haemophilusu influenzae
(tip b), tifusu in noricam se v utemeljenih in dokumentiranih primerih, kjer
indikacijo postavi zdravnik specialist, plača iz sredstev obveznega
zdravstvenega zavarovanja. 
Plačnik neobveznih cepljenj proti klopnemu
meningoencefalitisu, noricam in gripi je uporabnik.
3. PROGRAM IMUNOPROFILAKSE ZA OSEBE, KI SO PRI OPRAVLJANJU
DELA IZPOSTAVLJENE NALEZLJIVIM BOLEZNIM
1.
CEPLJENJE PROTI: 
davici 
tetanusu 
hepatitisu B 
hepatitisu A 
klopnemu meningoencefalitisu 
meningokoknim okužbam 
ošpicam 
rdečkam 
steklini 
tifusu 
otroški paralizi 
noricam 
mumpsu 
gripi 
2.
KEMOPROFILAKSA PROTI: 
aviarni
influenci 
1.     
CEPLJENJE 
1.1.     Cepljenje
proti davici 
Cepljenje se
opravi z monovalentnim cepivom proti davici, ki je pripravljeno za odrasle
osebe ali s kombiniranim cepivom proti davici in tetanusu. 
Cepljenje je
obvezno za osebe, ki so pri svojem delu izpostavljene okužbi s povzročiteljem
davice ali pri svojem delu lahko prenesejo okužbo na druge osebe. 
Cepljenje se
opravi s številom odmerkov glede na predhodni cepilni status. 
Revakcinacijo se opravlja z enim
odmerkom cepiva vsakih 10 let, dokler traja nevarnost okužbe.
1.2.     Cepljenje
proti tetanusu 
Cepljenje se
opravi z monovalentnim cepivom proti tetanusu ali s kombiniranim cepivom proti
davici in tetanusu. 
Cepljenje proti
tetanusu je obvezno za osebe, ki so pri svojem delu izpostavljene nevarnosti
okužbe s tetanusom. 
Cepljenje se
opravi s številom odmerkov glede na predhodni cepilni status. 
Revakcinacijo se opravlja z enim
odmerkom cepiva vsakih 10 let, dokler obstaja nevarnost okužbe.
1.3.     Cepljenje
proti hepatitisu B 
Cepljenje se
opravi s cepivom proti hepatitisu B, dobljenim z genetskim inženiringom in
vsebuje 20 mikrogramov površinskega antigena v 1,0 ml cepiva. 
Cepljenje je
obvezno za osebe, ki so pri svojem delu izpostavljene okužbi z virusom hepatitisa
B ali pri svojem delu lahko prenesejo okužbo na druge osebe. 
Praviloma se cepi
s tremi odmerki cepiva. Dodatni odmerki se dajejo glede na testne rezultate. 
Pri osebah, ki morajo biti zaradi
zdravstvenega stanja cepljene tudi proti hepatitisu A, se cepljenje praviloma
opravi s kombiniranim cepivom proti hepatitisu A in B.
1.4.     Cepljenje
proti hepatitisu A 
Cepljenje se
opravi s cepivom proti hepatitisu A. 
Cepljenje je
obvezno za osebe, ki so pri svojem delu izpostavljene okužbi z virusom
hepatitisa A (zaposleni pri čiščenju kanalizacije, praznjenju greznic,
odstranjevanju smeti ter drugih odpadnih snovi iz naselij). 
Cepljenje proti
hepatitisu A je obvezno tudi za osebe, ki zaradi svojega dela potujejo v
območja, kjer obstaja tveganje za okužbo. 
Cepi se s skladno
z navodili proizvajalca. 
Pri osebah, ki morajo biti zaradi
zdravstvenega stanja cepljene tudi proti hepatitisu B, se cepljenje praviloma
opravi s kombiniranim cepivom proti hepatitisu A in B.
1.5.     Cepljenje
proti klopnemu meningoencefalitisu 
Cepljenje se
opravi z mrtvim cepivom proti klopnemu meningoencefalitisu. 
Cepljenje je
obvezno za osebe, ki so pri svojem delu izpostavljene nevarnosti okužbe z
virusom klopnega meningoencefalitisa. 
Bazično cepljenje
proti klopnemu meningoencefalitisu se praviloma opravi s tremi odmerki cepiva. 
Prvo revakcinacijo se opravi z 1
odmerkom cepiva po treh letih, vse naslednje revakcinacije po petih letih
dokler obstaja nevarnost okužbe.
1.6.     Cepljenje
proti meningokoknim okužbam 
Cepljenje se
opravi s štirivalentnim polisaharidnim cepivom. 
Cepljenje je
obvezno za osebe, ki so pri svojem delu izpostavljene nevarnosti okužbe ali pri
svojem delu lahko prenesejo okužbo na druge osebe. 
Cepljenje se
opravi z enim odmerkom cepiva. 
Revakcinacijo se opravlja z enim
odmerkom cepiva na 2–5 let dokler obstaja nevarnost okužbe.
1.7.     Cepljenje
proti ošpicam 
Cepljenje se
opravi z živim atenuiranim cepivom proti ošpicam. 
Cepljenje proti
ošpicam je obvezno za osebe, ki so pri svojem delu izpostavljene nevarnosti
okužbe ali pri svojem delu lahko prenesejo okužbo na druge osebe. 
Cepljenje se opravi s številom odmerkov
glede na predhodni cepilni status.
1.8.     Cepljenje
proti rdečkam 
Cepljenje se
opravi z živim atenuiranim cepivom proti rdečkam. 
Cepljenje proti
rdečkam je obvezno za ženske v fertilni dobi, ki še niso bile cepljene proti
rdečkam in so pri svojem delu izpostavljene okužbi z virusom rdečk ali pri
svojem delu lahko prenesejo okužbo na druge osebe. 
Daje se 1 odmerek cepiva.
1.9.     Cepljenje
proti steklini 
Cepljenje proti
steklini se opravi s cepivom, izdelanim iz kulture celic z najmanjšo zaščito
2,5 I.E. na odmerek. 
Cepljenje proti
steklini je obvezno za osebe, ki so pri svojem delu izpostavljene okužbi z
virusom stekline. 
Cepljenje se
opravi s tremi odmerki cepiva ter z 1 odmerkom po 1 letu po shemi za
preekspozicijsko cepljenje. 
Revakcinacijo se
opravlja z enim odmerkom vsakih 5 let dokler obstaja nevarnost okužbe. 
Cepljenje proti steklini opravljajo
samo zavodi za zdravstveno varstvo.
1.10.  Cepljenje proti tifusu 
Cepljenje se
opravi s cepivom proti trebušnemu tifusu. 
Cepljenje proti
tifusu je obvezno za osebe, ki so pri svojem delu izpostavljene nevarnosti
okužbe (zaposleni pri čiščenju kanalizacije, praznjenju greznic, odstranjevanju
smeti ter drugih odpadnih snovi iz naselij). 
Cepljenje proti
tifusu je priporočljivo za osebe, ki sodelujejo pri izvajanju del na
deloviščih, kjer je nevarnost okužbe s tifusom. 
Bazično cepljenje
se opravi z enim odmerkom cepiva. 
Revakcinacijo se opravlja z enim
odmerkom cepiva vsaka 3 leta, dokler obstaja nevarnost okužbe.
1.11.  Cepljenje proti otroški
paralizi 
Cepljenje proti
otroški paralizi se opravi z ustreznim cepivom proti otroški paralizi. 
Cepljenje proti
otroški paralizi je obvezno za osebe, ki gredo na delo na območja, kjer je
nevarnost okužbe z otroško paralizo. 
Cepljenje se
opravi s številom odmerkov glede na predhodni cepilni status. 
Revakcinacijo se opravlja z enim
odmerkom cepiva vsakih 10 let, dokler traja nevarnost okužbe.
1.12.  Cepljenje proti noricam 
Cepljenje se
opravi z živim, atenuiranim cepivom proti noricam. 
Cepljenje proti
noricam je priporočljivo za osebe, ki še niso prebolele noric in ki so pri
svojem delu izpostavljene nevarnosti okužbe ali pri svojem delu lahko prenesejo
okužbo na druge osebe. Cepljenje je zlasti priporočljivo za zaposlene v
zdravstvenih zavodih, še posebno na oddelkih za bolnike z motnjami imunosti ter
za zaposlene v vzgojno varstvenih zavodih. 
Daje se 2 odmerka cepiva v presledku 6
-10 tednov.
1.13.  Cepljenje proti mumpsu 
Cepljenje se
opravi z živim atenuiranim cepivom proti mumpsu. 
Cepljenje proti
mumpsu je obvezno za osebe, ki še niso bile cepljene proti mumpsu in so pri
svojem delu izpostavljene okužbi z virusom mumpsa ali pri svojem delu lahko
prenesejo okužbo na druge osebe. 
Daje se 1 odmerek cepiva.
1.14.  Cepljenje proti gripi 
Cepljenje se
opravi z mrtvim cepivom proti gripi, ki vsebuje antigene, ki jih za
jesensko-zimsko sezono priporoči Svetovna zdravstvena organizacija. 
Cepljenje je
priporočljivo za osebe, ki so pri svojem delu izpostavljene nevarnosti okužbe
ali pri svojem delu lahko prenesejo okužbo na druge osebe, še posebno to velja
za zdravstvene delavce. 
Cepljenje se opravi z enim odmerkom
cepiva vsako jesen.
1.15.  Cepljenje proti drugim
nalezljivim boleznim 
Nacionalni koordinator cepljenja po
potrebi določi za posamezno skupino zaposlenih cepljenje proti drugim
nalezljivim boleznim, če so zaposleni zaradi posebnih nalog pri svojem delu
izpostavljeni nalezljivim boleznim.
8.   KEMOPROFILAKSA 
2.1.     Kemoprofilaksa
proti aviarni influenci 
Za vse zaposlene, ki so pri opravljanju
dela izpostavljeni perutnini ali drugim živalim, okuženim z virusom aviarne
influence, pri katerem obstaja možnost prenosa na ljudi, je zaščita s
protivirusnimi zdravili v ustreznem odmerku obvezna najmanj za čas
izpostavljenosti. Kemoprofilakso predpiše epidemiolog. Zaposleni prejme v zaščitne
namene oseltamivir 75 mg dnevno.
9.   POSEBNE DOLOČBE 
3.1.     Preverjanje
cepilnega stanja 
Cepilno stanje je potrebno preveriti in
opraviti manjkajoča cepljenja skladno s poglavjem II., točka 4.
3.2.     Obveznost
cepljenja 
Cepljenje proti
določeni nalezljivi bolezni je obvezno za osebe, ki so pri svojem delu
izpostavljene nevarnosti okužbe in za osebe, ki s svojim delom lahko prenesejo
okužbo na druge osebe. Podatke o delovnih mestih glede nevarnosti okužbe s
povzročitelji nalezljivih bolezni zagotovi delodajalec. Nacionalni in območni
koordinatorji določijo prioriteto za vrsto cepljenj ter prioriteto oseb za
cepljenje. 
Določila tega programa veljajo tudi za
zaposlene v Slovenski vojski.
10.  FINANCIRANJE 
Obvezno cepljenje in kemoprofilakso
delavcev, ki so pri svojem delu izpostavljeni nevarnosti okužbe, plača
delodajalec, za zaposlene v Slovenski vojski pa Ministrstvo za obrambo. 
Plačnik neobveznih cepljenj je praviloma
posameznik.
4. PROGRAM IMUNOPROFILAKSE ZA DRUGE SKUPINE PREBIVALSTVA
1.
CEPLJENJE PROTI: 
ošpicam 
davici 
tifusu 
meningokoknim okužbam 
hepatitisu A 
pnevmokoknim okužbam 
noricam 
klopnemu meningoencefalitisu 
gripi 
haemophilusu influenzae (tip b) 
otroški paralizi 
2.
CEPLJENJE IN SEROPROFILAKSA PROTI: 
hepatitisu B 
steklini 
tetanusu 
1.     
1. CEPLJENJE 
1.1  
Cepljenje proti ošpicam 
Cepljenje se opravi z živim atenuiranim
cepivom proti ošpicam. 
1.1.1  Ob pojavu epidemije
ošpic ali ob ugotovitvi previsokega deleža dovzetnih je cepljenje proti ošpicam
obvezno za osebe, ki jih določi IVZ. 
1.1.2  Cepljenje proti
ošpicam je obvezno tudi za osebe, ki so bile v stiku z bolnikom z ošpicami, pa
niso bile cepljene ali pa so prejele le en odmerek cepiva proti ošpicam in je
od cepljenja minilo več kot 1 leto. 
Cepljenje se
opravi s številom odmerkov glede na predhodni cepilni status.
10.1.  Cepljenje proti davici 
Cepljenje se opravi z monovalentnim cepivom
proti davici, ki je pripravljeno za odrasle osebe ali s kombiniranim cepivom
proti davici in tetanusu. 
Ob epidemiološki indikaciji, ki jo je
postavil IVZ, je cepljenje proti davici obvezno za odrasle osebe, ki utegnejo
biti izpostavljene nevarnosti okužbe. 
Cepljenje se
opravi s številom odmerkov glede na predhodni cepilni status.
10.2.  Cepljenje proti tifusu 
Cepljenje se opravi s cepivom proti
trebušnemu tifusu. 
1.3.1. Cepljenje proti tifusu je obvezno
za osebe, ki živijo v skupnem gospodinjstvu s klicenoscem trebušnega tifusa. 
1.3.2. Poleg tega je cepljenje obvezno
tudi za osebe, za katere po epidemioloških indikacijah to določi IVZ. 
Bazično cepljenje
se opravi z enim odmerkom cepiva. 
Revakcinacijo se
opravlja z enim odmerkom cepiva vsaka 3 leta, dokler obstaja nevarnost okužbe. 
10.3.  Cepljenje proti
meningokoknim okužbam 
Cepljenje se opravi z enim odmerkom cepiva
proti meningokoknim okužbam, katerega sestava ustreza značilnostim
povzročiteljev, ki krožijo. 
1.4.1. Indikacijo za cepljenje oseb s
pomanjkanjem komplementa in oseb z anatomsko in funkcionalno asplenijo postavi
zdravnik specialist. 
1.4.2. Cepljenje je obvezno tudi, če
obstajajo epidemiološke indikacije za cepljenje, ki jih postavi IVZ ter določi
tudi obveznike za cepljenje.
10.4.  Cepljenje proti hepatitisu A
Cepljenje se
opravi s cepivom proti hepatitisu A. 
Cepljenje je
obvezno, če obstajajo epidemiološke indikacije za cepljenje, ki jih postavi
IVZ. Indikacijo za cepljenje hemofilikov, bolnikov s kroničnim hepatitisom B in
C ter HIV/aids postavi zdravnik specialist. 
Cepljenje se
opravi skladno z navodili proizvajalca. 
Revakcinacijo se
opravlja skladno z navodili proizvajalca, dokler obstaja nevarnost okužbe. 
Pri osebah, ki morajo biti zaradi
zdravstvenega stanja cepljene tudi proti hepatitisu B, se cepljenje praviloma
opravi s kombiniranim cepivom proti hepatitisu A in B.
10.5.  Cepljenje proti pnevmokoknim
okužbam 
Cepljenje se
opravi s polisaharidnim cepivom proti pnevmokoknim okužbam. 
Cepljenje je
priporočljivo za osebe, ki imajo kronične bolezni obtočil, dihal, jeter, sečil,
mišično skeletnega in vezivnega sistema, nekatere maligne neoplazme, sladkorno
bolezen, nekatere bolezni krvi in krvotvornih organov, anatomsko ali
funkcionalno asplenijo, sum na likvorfistulo ali po prebolelem gnojnem
meningitisu po poškodbi, za osebe pred ali po presaditvi kostnega mozga ali
notranjih organov ter bolezni, ki slabijo imunski odziv. Indikacijo za
cepljenje v teh primerih postavi zdravnik specialist. 
Cepljenje je
priporočljivo tudi za vse osebe starejše od 65 let. 
Bazično cepljenje
se opravi z enim odmerkom cepiva. 
Revakcinacijo se opravlja z enim
odmerkom cepiva glede na navodila.
10.6.  Cepljenje proti noricam 
Cepljenje se
opravi z živim atenuiranim cepivom proti noricam. 
Cepljenje je
priporočljivo za osebe, ki niso prebolele noric, so pa v remisiji akutne
levkemije. Indikacijo za cepljenje v teh primerih postavi zdravnik specialist. 
Cepljenje je
priporočljivo tudi za vse druge osebe, ki niso prebolele noric, še zlasti za
žene v fertilni dobi. 
Cepljenje se opravi z dvema odmerkoma
cepiva v presledku 6 – 10 tednov.
10.7.  Cepljenje proti klopnemu
meningoencefalitisu 
Cepljenje se
opravi z mrtvim cepivom proti klopnemu meningoencefalitisu. 
Cepljenje je
priporočljivo za osebe, ki bivajo ali predvidevajo aktivnosti na endemskem
območju. 
Bazično cepljenje
proti klopnemu meningoencefalitisu se praviloma opravi s tremi odmerki cepiva. 
Prvo revakcinacijo se opravi z 1
odmerkom cepiva po treh letih, vse naslednje revakcinacije pa po petih letih,
dokler obstaja nevarnost okužbe. Po 60. letu starosti se priporoča
revakcinacija na 3 leta.
10.8.  Cepljenje proti gripi 
Cepljenje se
opravi z mrtvim cepivom proti gripi, ki vsebuje antigene, ki jih za
jesensko-zimsko sezono priporoči Svetovna zdravstvena organizacija. 
Cepljenje je
priporočljivo za osebe, starejše od 65 let, ki imajo kronične bolezni obtočil,
dihal, sečil, mišično skeletnega in vezivnega sistema, nekatere maligne
neoplazme, sladkorno bolezen, nekatere bolezni krvi in krvotvornih organov ter
bolezni, ki slabijo imunski odziv. Indikacijo za cepljenje v teh primerih
postavi osebni zdravnik. 
Cepljenje je
priporočljivo tudi za vse druge osebe. 
Cepi se z enim odmerkom cepiva vsako
jesen.
10.9.  Cepljenje proti haemophilusu
influenzae (tip b) 
Cepljenje se opravi
s cepivom proti haemophilusu influenzae tip b. 
Indikacijo za
cepljenje oseb s funkcionalno ali anatomsko asplenijo, težjo motnjo imunskega
sistema, posebno oseb s pomanjkanjem IgG2 protiteles in okuženih s HIV postavi
zdravnik specialist. 
Cepljenje se opravi z 1 odmerkom
cepiva.
10.10.   Cepljenje proti
otroški paralizi 
Cepljenje proti
otroški paralizi se opravi z ustreznim cepivom proti otroški paralizi. 
Cepljenje proti
otroški paralizi je obvezno za osebe, za katere v primeru sporadičnega primera
ali epidemije postavi indikacijo IVZ. 
Cepljenje se opravi s številom
odmerkov glede na predhodni cepilni status.
11.  CEPLJENJE IN SEROPROFILAKSA 
2-1.     Cepljenje
in seroprofilaksa proti hepatitisu B 
2.1.1. Cepljenje proti hepatitisu B 
Cepljenje se
opravi s cepivom proti hepatitisu B, dobljenim z genetskim inženiringom in
vsebuje 20 mikrogramov površinskega antigena v 1,0 ml cepiva. 
a)   
Preekspozicijsko cepljenje je obvezno za: 
- 
osebe, ki nimajo niti antigena niti zaščitnih protiteles in živijo v
tesnem stiku z osebami, ki so nosilci antigena hepatitisa B. Prioriteto za
cepljenje imajo spolni partnerji; 
- 
bolnike na hemodializnih oddelkih in bolnike s kronično ledvično
odpovedjo v preddializnem obdobju; 
- 
varovance zavodov za duševno in telesno prizadete; 
- 
hemofilike; 
- 
uživalce drog z injiciranjem; 
- 
bolnike s kroničnim hepatitisom C;
- 
bolnike s HIV/aids; 
- 
bolnike s spolno prenosljivimi boleznimi in njihove spolne partnerje. 
Cepljenje se opravi praviloma s tremi
odmerki cepiva. Dodatni odmerki se dajejo glede na testne rezultate. 
Cepljenje dializnih bolnikov opravimo s
štirimi odmerki dvojne količine cepiva po shemi 0,1,2,6. 
Pri osebah, ki morajo biti zaradi
zdravstvenega stanja cepljene tudi proti hepatitisu A, se cepljenje lahko
opravi s kombiniranim cepivom proti hepatitisu A in B. 
b)   
Postekspozicijsko cepljenje proti hepatitisu B je obvezno za osebe, ki
še niso bile cepljene proti hepatitisu B ali so bile cepljene nepopolno ali ni
dokazov o cepljenju, bile pa so izpostavljene okužbi z virusom hepatitisa B in
sicer preko kože ali sluznice. 
Izpostavljeni, ki ni bil cepljen ali ni
dokazov o cepljenju in je imunski status izvornega vzorca neznan ali pozitiven,
prejme poleg 4 odmerkov cepiva po shemi 0,1,2,12 tudi humani imunoglobulin
proti hepatitisu B. Imunoglobulin proti hepatitisu B prejme poškodovanec
istočasno s prvim odmerkom cepiva na dve različni mesti. 
Izpostavljeni, ki ni bil cepljen ali ni
dokazov o cepljenju in je imunski status izvornega vzorca negativen, prejme 3
odmerke cepiva po shemi 0,1,6, brez seroprofilakse. 
Izpostavljeni, ki je bil predhodno popolno
cepljen in ima zaščitni nivo protiteles <10 I.E. ter je bil imunski status
izvornega vzorca neznan ali pozitiven, prejme 1 poživitveni odmerek cepiva ter
humani imunoglobulin proti hepatitisu B. Imunoglobulin proti hepatitisu B
prejme poškodovanec istočasno s cepivom na dve različni mesti. 
Izpostavljeni, ki je bil predhodno popolno
cepljen in ima zaščitni nivo protiteles <10 I.E. ter je bil imunski status
izvornega vzorca negativen, prejme 1 poživitveni odmerek cepiva proti hepatitisu
B, brez seroprofilakse. 
Za izpostavljenega, ki je bil predhodno
popolno cepljen in ima zaščitni nivo protiteles >10 I.E., ne glede na
imunski status izvornega vzorca, cepljenje ni potrebno. 
2.1.2. Seroprofilaksa proti hepatitisu B 
Seroprofilakso proti
hepatitisu B se opravi z dajanjem humanega imunoglobulina proti hepatitisu B
osebam, za katere je priporočljivo postekspozicijsko cepljenje proti hepatitisu
B in obstaja indikacija za seroprofilakso. 
Humani imunoglobulin proti hepatitisu B
se daje čimprej po poškodbi na način in v odmerku, ki ga določi proizvajalec.
Damo ga istočasno s prvim odmerkom cepiva.
2.2.     Cepljenje
in seroprofilaksa proti steklini 
2.2.1. Cepljenje proti steklini 
Cepljenje proti
steklini se opravi s cepivom, izdelanim iz kulture celic z najmanjšo zaščito
2,5 I.E. na odmerek. 
Postekspozicijsko
cepljenje proti steklini je obvezno za vse osebe, ki so izpostavljene okužbi z
virusom stekline in sicer: 
-       
za osebo, ki jo je ugriznila ali kako drugače ranila stekla divja ali
domača žival ali žival za katero se sumi, da je stekla; 
-       
za osebo, ki jo je ugriznil ali kako drugače poškodoval pes, mačka ali
druga žival, ki je ni mogoče imeti pod 10-dnevno veterinarsko kontrolo; 
-       
za osebo, ki jo je ugriznil pes, mačka ali druga žival, ki v 10 dneh po
ugrizu pokaže znake stekline, pogine, je ubita ali se izgubi; 
-       
za osebo, ki se je utegnila okužiti z virusom stekline preko sluznice
ali poškodovane kože. 
Cepljenje se opravi glede na težo in mesto
poškodbe skladno z navodili proizvajalca. 
Za postekspozicijsko cepljenje se daje štiri
odmerke cepiva in sicer prva dva odmerka na dan ugotovitve indikacije
obojestransko v deltoidni predel, sedmi dan tretji odmerek in enaindvajseti dan
četrti odmerek cepiva (0,0,7,21). 
V primeru indikacije, ki jo postavi zdravnik
specialist na zavodu za zdravstveno varstvo prejmejo poškodovanci hkrati s
prvima odmerkoma cepiva tudi humani imunoglobulin proti steklini. 
V primeru ponovne poškodbe se glede na
eventualno predhodno cepljenje proti steklini opravi cepljenje z enim, dvema
ali tremi odmerki, skladno z navodili proizvajalca oziroma dogovorjeno
doktrino. 
Hkrati z imunizacijo in seroprofilakso proti
steklini se opravi tudi cepljenje in seroprofilaksa proti tetanusu skladno z
imunizacijskim programom. 
Cepljenje proti steklini opravljajo samo
zavodi za zdravstveno varstvo. 
2.2.2. Seroprofilaksa proti steklini 
Seroprofilaksa
proti steklini se opravi z dajanjem 20 I.E. humanega antirabičnega
imunoglobulina na kilogram telesne teže. 
Indikacijo za
seroprofilakso postavi zdravnik specialist na zavodu za zdravstveno varstvo
skladno z navodilom proizvajalca. 
Oseba prejem
predpisani odmerek humanega antirabičnega imunoglobulina po ugotovitvi
indikacije. Imunoglobulin prejme v predpisanem času glede na navodilo. 
Seroprofilakso proti steklini
opravljajo samo zavodi za zdravstveno varstvo.
2.3.     Cepljenje
in seroprofilaksa proti tetanusu 
Cepljenje se
opravi s kombiniranim cepivom proti davici in tetanusu ali z monovalentnim
cepivom proti tetanusu. 
2.3.1. Cepljenje proti tetanusu 
a)   
Preekspozicijsko cepljenje proti tetanusu je obvezno za vse osebe, ki še
niso bile cepljene proti tetanusu ali če ni dokazov o cepljenju ali je od
cepljenja ali revakcinacije preteklo več kot 10 let. 
Osebam, ki še
niso bile cepljene proti tetanusu ali če ni dokazov o cepljenju se daje 3
odmerke kombiniranega cepiva proti davici in tetanusu ali monovalentnega cepiva
proti tetanusu. 
Osebam, pri
katerih je od cepljenja ali revakcinacije minilo več kot 10 let, se daje 1
odmerek cepiva proti davici in tetanusu ali monovalentnega cepiva proti
tetanusu. 
b)   
Postekspozicijsko cepljenje 
Pred cepljenjem in seroprofilakso
poškodovane osebe je obvezno pridobiti dokumentacijo o predhodnih cepljenjih. 
Popolno postekspozicijsko cepljenje proti
tetanusu je obvezno v primeru poškodbe za osebe, ki še niso bile cepljene ali
če ni dokazov o cepljenju. 
Daje se 3 odmerke kombiniranega cepiva
proti davici in tetanusu ali monovalentnega cepiva proti tetanusu. 
Poškodovanci, pri katerih je potrebno
popolno cepljenje, prejmejo na dve različni mesti istočasno s prvim odmerkom
cepiva tudi ustrezni odmerek humanega antitetaničnega imunoglobulina. 
Poškodovane osebe, ki so bili v preteklosti
cepljene z enim ali dvema odmerkoma cepiva ali so bile popolno cepljene ali
revakcinirane pred več kot petimi leti, prejmejo ustrezno število odmerkov
cepiva, ob indikaciji pa tudi humani imunoglobulin proti tetanusu. 
2.3.2. Seroprofilaksa proti tetanusu 
Seroprofilakso
proti tetanusu se opravi z dajanjem humanega antitetaničnega imunoglobulina. 
Seroprofilaksa
proti tetanusu je obvezna in se opravi glede na cepilni status. 
Seroprofilakso proti tetanusu se opravi
takoj po ugotovitvi indikacije, hkrati pa se da prvi odmerek cepiva proti
tetanusu.
12.  POSEBNE DOLOČBE 
Cepilno stanje je
potrebno preveriti in opraviti manjkajoča cepljenja skladno s 4. točko II.
poglavja tega programa.
13.  FINANCIRANJE 
Obvezna
cepljenja so sestavni del obveznega zdravstvenega zavarovanja in se financirajo
iz sredstev za obvezno zdravstveno zavarovanje. Če plača stroške obveznega
cepljenja Zavod za zdravstveno zavarovanje Slovenije, le-ta stroške za nabavo
in distribucijo cepiva poravna neposredno IVZ. 
Cepljenje
proti gripi, pnevmokoknim infekcijam, hepatitisu A, meningokoknemu meningitisu,
haemophilusu influenzae (tip b), tifusu in noricam se v utemeljenih in
dokumentiranih primerih, kjer indikacijo postavi zdravnik specialist, plača iz
sredstev obveznega zdravstvenega zavarovanja. 
Plačnik
neobveznih cepljenj je praviloma posameznik.
5. PROGRAM IMUNOPROFILAKSE IN KEMOPROFILAKSE ZA POTNIKE V
MEDNARODNEM PROMETU
1.
CEPLJENJE PROTI: 
rumeni mrzlici 
davici 
tetanusu 
gripi 
hepatitisu A 
hepatitisu B 
meningoencefalitisu, ki ga prenašajo klopi
ali komarji 
meningokoknim okužbam 
otroški paralizi 
steklini 
tifusu 
2.
KEMOPROFILAKSA PROTI: 
malariji 
CEPLJENJE
1.1.     Cepljenje
proti rumeni mrzlici 
Cepljenje se
opravi z živim cepivom proti rumeni mrzlici. 
Cepljenje proti
rumeni mrzlici je obvezno: 
-       
za osebe, ki potujejo v državo, v kateri je ta bolezen; 
-       
za osebe, ki potujejo v državo, ki zahteva cepljenje proti tej bolezni. 
Za bazično cepljenje se daje 1 odmerek
cepiva. 
Revakcinacijo se opravlja vsakih 10 let z
enim odmerkom cepiva. 
Mednarodno
potrdilo o cepljenju proti rumeni mrzlici prične veljati 10 dni po bazičnem
cepljenju, revakciniranim pa z dnem revakcinacije in velja 10 let.
1.2.     Cepljenje
proti davici 
Cepljenje se
opravi z monovalentnim cepivom proti davici, ki je pripravljeno za odrasle
osebe ali s kombiniranim cepivom proti davici in tetanusu. 
Cepljenje proti
davici je obvezno za potnike, ki potujejo na območja, kjer je epidemija davice,
če potniki še niso bili cepljeni ali so bili cepljeni nepopolno ali je od
zadnjega odmerka popolnega cepljenja ali revakcinacije minilo več kot 10 let. 
Cepi se z ustreznim številom odmerkov,
odvisno od cepilnega statusa.
1.3.     Cepljenje
proti tetanusu 
Cepljenje se
opravi z monovalentnim cepivom proti tetanusu ali s kombiniranim cepivom proti
davici in tetanusu. 
Cepljenje proti
tetanusu je priporočljivo za potnike, ki še niso bili cepljeni ali so bili
cepljeni nepopolno ali, če je od zadnjega odmerka popolnega cepljenja ali
revakcinacije minilo več kot 10 let, še zlasti, če obstaja tveganje za poškodbe
(alpinizem, treking). 
Cepi se z
ustreznim številom odmerkov, odvisno od cepilnega statusa. 
1.4.     Cepljenje
proti gripi 
Cepljenje se opravi
z mrtvim cepivom proti gripi. 
Priporočljivo je za potnike, ki
potujejo v sezoni, značilni za gripo in sicer za potnike, ki potujejo v sezoni
april-september na južno zemeljsko poloblo ter v mesecih od novembra do
februarja po severni polobli.
1.5.     Cepljenje
proti hepatitisu A 
Cepljenje se
opravi s cepivom proti hepatitisu A in sicer s koncentracijo in v odmerku, ki
ga glede na starost potnika predpiše proizvajalec. 
Cepljenje proti
hepatitisu A je priporočljivo za osebe, ki potujejo na območja, kjer obstaja
tveganje za okužbo s hepatitisom A. 
Cepi se s skladno
z navodili proizvajalca. 
Potniki, ki glede na cilj in način
potovanja potrebujejo tudi zaščito proti hepatitisu A, so praviloma cepljeni s
kombiniranim cepivom proti hepatitisu A in B.
1.6.     Cepljenje
proti hepatitisu B 
Cepljenje se
opravi s cepivom proti hepatitisu B, dobljenim z genetskim inženiringom in
sicer s cepivom s koncentracijo in v odmerku, ki ga glede na starost potnika
predpiše proizvajalec. 
Cepljenje proti
hepatitisu B je priporočljivo za potnike, ki potujejo v območja z visoko
stopnjo endemije ali bodo zaradi načina potovanja in bivanja izpostavljeni
večjemu tveganju za okužbo s hepatitisom B. 
Praviloma se daje
3 odmerke cepiva. 
Potniki, ki glede na cilj in način
potovanja potrebujejo tudi zaščito proti hepatitisu A, so praviloma cepljeni s
kombiniranim cepivom proti hepatitisu A in B.
1.7.     Cepljenje
proti meningoencefalitisu, ki ga prenašajo klopi ali komarji 
Cepljenje je
priporočljivo za potnike v dežele, kjer je tveganje za okužbo. 
Za različna
geografska področja obstajajo specifična cepiva proti meningoencefalitisu, ki
ga prenašajo klopi ali komarji. 
Cepljenje se opravi skladno z navodili
proizvajalca.
1.8.     Cepljenje
proti meningokoknim okužbam 
Cepljenje se
opravi s cepivom proti meningokoknim okužbam. 
Cepljenje proti
meningokoknim okužbam je priporočljivo za potnike, ki potujejo na območje, kjer
je epidemija meningokoknega meningitisa ali se meningokokni meningitis občasno
pojavlja. 
Cepljenje je
priporočljivo tudi za osebe, ki so na potovanjih izpostavljene tesnemu kontaktu
z domačini ali množico ljudi (npr.shodi). 
Glede na vrsto cepiva se daje ustrezno
število odmerkov cepiva, ki vsebuje soje, ki v teh območjih povzročajo bolezen.
1.9.     Cepljenje
proti otroški paralizi 
Cepljenje proti
otroški paralizi se opravi z ustreznim cepivom. 
Cepljenje proti
otroški paralizi je priporočljivo za potnike, ki potujejo v dežele, kjer
obstaja tveganje za okužbo z otroško paralizo. 
Potniki, ki še niso bili cepljeni,
prejmejo število odmerkov bazičnega cepljenja, sicer prejmejo le manjkajoče
odmerke cepiva.
1.10.  Cepljenje proti steklini 
Cepljenje proti
steklini se opravi s cepivom, izdelanim iz kulture celic z najmanjšo zaščito
2,5 I.E. na odmerek. 
Cepljenje proti
steklini je priporočljivo za potnike, ki potujejo v dežele, kjer je tveganje za
okužbo s steklino, zlasti, če zaradi načina potovanja obstaja tveganje za ugriz
ali poškodbo stekle živali. 
Daje se 3 odmerke
cepiva po shemi za preekspozicijsko cepljenje. 
Cepljenje proti steklini opravljajo
samo zavodi za zdravstveno varstvo.
1.11.  Cepljenje proti tifusu 
Cepljenje se
opravi s cepivom proti tifusu. 
Cepljenje proti
tifusu je priporočljivo za osebe, ki potujejo v območja, kjer je zaradi
epidemiološke situacije tveganje za okužbo s tifusom. 
Cepljenje se opravi z enim odmerkom
cepiva.
2.   KEMOPROFILAKSA PROTI
MALARIJI 
Daje se ustrezen
odmerek izbranega antimalarika, odvisno od območja, na katerega potnik potuje,
trajanja in namena potovanja. 
Kemoprofilaksa proti malariji je
obvezna za osebe, ki odhajajo v države ali območja, v katerih je tveganje za
okužbo z malarijo.
3.   IZVAJANJE CEPLJENJA 
Cepljenje potnikov, kemoprofilakso
proti malariji in svetovanje pred potovanjem opravljajo območni zavodi za
zdravstveno varstvo.
4. FINANCIRANJE 
Cepljenje potnikov in kemoprofilaksa proti malariji v
mednarodnem prometu niso vključeni v program obveznega zdravstvenega
zavarovanja. 
Obvezna cepljenja in kemoprofilakso so dolžni plačati
organizatorji dela v tujini ali posamezniki.
6. PROGRAM KEMOPROFILAKSE PROTI
DOLOČENIM NALEZLJIVIM BOLEZNIM
KEMOPROFILAKSA
PROTI: 
gnojnemu meningitisu 
HIV-aids 
koleri 
škrlatinki 
tuberkulozi 
gripi 
aviarni influenci 
oslovskemu
kašlju 
1.     
KEMOPROFILAKSA 
1.1.     Kemoprofilaksa
proti gnojnemu meningitisu 
Kemoprofilaksa
proti gnojnemu meningitisu je obvezna za: 
- 
osebe, ki živijo v tesnem kontaktu (v istem prostoru) z bolnikom; 
- 
ob pojavu v kolektivu po predhodni takojšnji konzultaciji z območnim
zavodom za zdravstveno varstvo ali IVZ. 
1.1.1. Kemoprofilaksa proti
meningokoknemu meningitisu 
Daje se ustrezne
doze rifampicina: odraslim in otrokom 2 dni. 
1.1.2. Kemoprofilaksa proti hemofilusnemu
meningitisu 
Družinskim članom
se daje v primeru, da je v družini otrok, mlajši od 4 let, ki ni bil ali je
nepopolno cepljen, ustrezne doze rifampicina: odraslim in otrokom 4 dni. 
V kolektivu se daje odraslim in otrokom
iz skupine, kjer je zboleli otrok, če je v skupini otrok mlajši od 4 let, ki ni
bil ali je nepopolno cepljen.
1.2.     Kemoprofilaksa
proti HIV-aids 
Daje se določeno kombinacijo
protiretrovirusnih zdravil, glede na oceno tveganja. Kemoprofilakso svetuje in
predpiše infektolog.
1.3.     Kemoprofilaksa
proti koleri 
Daje se ustrezne
doze doksiciklina. 
Kemoprofilaksa proti koleri je obvezna
za vse osebe, ki so jedle hrano ali pile vodo, ki sta onesnaženi ali se sumi,
da sta onesnaženi s povzročitelji kolere.
1.4. Kemoprofilaksa proti škrlatinki 
Daje se penicilin, pri preobčutljivosti na
penicilin pa eritromicin v enakih dozah, kot so potrebne za terapijo. Izvajati
se mora 10 dni. 
Kemoprofilaksa ob pojavu škrlatinke je
obvezna: 
- 
za otroke v družinskem kontaktu, kjer imajo družinski člani v anamnezi
revmatsko vročico ali kjer so slabe socialne razmere; 
-  ob pojavu škrlatinke ali
streptokoknega tonzilofaringitisa v kolektivu po predhodni konzultaciji z
območnim zavodom za zdravstveno varstvo.
1.5.     Kemoprofilaksa
proti tuberkulozi (preventivno zdravljenje latentne tuberkulozne okužbe) 
Daje se ustrezne
doze izoniazida in rifampicina 3 mesece (rifampicina in pirazinamida 2 meseca)
HIV negativnim in pozitivnim odraslim od 18 do 35 let starosti. 
Daje se ustrezne
doze izoniazida in rifampicina 3 mesece otrokom in mladostnikom do 18 let
starosti. 
Daje se ustrezna
doza izoniazida 9 mesecev nosečnicam, novorojenčkom in HIV pozitivnim bolnikom,
ki ne morejo prejemati rifampicina. 
Pred uvedbo
kemoprofilakse je potrebno izključiti aktivno tuberkulozo. 
Kemoprofilaksa je
obvezna: 
- 
za otroke do 6 let starosti, ki so bili v tesnem kontaktu z bolnikom z
mikroskopsko pozitivno pljučno tuberkulozo, ne glede na ugotovitev
tuberkulinskega testiranja; 
- 
za osebe od 6 do 35 let starosti, ki živijo v tesnem kontaktu z
mikroskopsko pozitivnim bolnikom s tuberkulozo pri pozitivnem testu z reakcijo
10 mm ali več; 
- 
za HIV pozitivne osebe in osebe zdravljene z imunosupresivnimi zdravili,
ki imajo tuberkulinski test pozitiven z reakcijo 5 mm ali več; 
- 
za osebe, ki lahko aktivirajo latentno tuberkulozo zaradi posebnih
pogojev (osebe z določenimi spremljajočimi boleznimi in stanji, HIV negativni
intravenski uživalci drog, priseljeni v zadnjih petih letih iz držav z visoko
incidenco tuberkuloze, oskrbovanci zaporov, popravnih in negovalnih ustanov),
ki imajo tuberkulinski test 10 mm ali več. 
Kemoprofilaksa se lahko ponudi tudi
drugim osebam iz kontakta po presoji specialista pulmologa.
1.6.     Kemoprofilaksa
proti gripi 
Daje se ustrezne
doze preparata proti gripi, dokler traja nevarnost okužbe. 
Kemoprofilaksa je
priporočljiva za: 
- 
osebe, ki se zaradi kontraindikacij ne smejo cepiti; 
- 
osebe, ki so se cepile, pa še ni preteklo 14 dni od cepljenja; 
- 
osebe s slabšim imunskim odzivom; 
-  osebe, ki delajo v
zdravstvenih in socialnih zavodih, domovih za ostarele, kjer se je pojavila
epidemija gripe in niso bile cepljene.
1.7.     Kemoprofilaksa
proti aviarni influenci 
Za vse osebe, ki so bile v tesnem stiku
s sumljivim ali potrjenim primerom aviarne influence, je obvezna zaščita s
protivirusnim zdravilom v ustreznem odmerku. Kemoprofilakso predpiše
epidemiolog ali infektolog. S kemoprofilakso začnemo čimprej (najkasneje v dveh
dneh) po izpostavljenosti. V zaščitne namene prejema odrasla oseba ali otrok
starejši od 13 let najmanj 7 dni oseltamivir 75 mg dnevno.
1.8.     Kemoprofilaksa
proti oslovskemu kašlju 
V primeru, da je v družini dojenček
mlajši od 6 mesecev, je eritromicin ali midekamicin ali azitromicin
priporočljiv pri vseh družinskih članih in tesnih kontaktih ne glede na starost
in imunizacijski status, če je tipična klinična slika ali je diagnoza pri njih
potrjena mikrobiološko.
14.  FINANCIRANJE 
Obvezna kemoprofilaksa po programu se
financira iz sredstev obveznega zdravstvenega zavarovanja oziroma iz državnega
proračuna za osebe iz 7. člena Zakona o zdravstvenem varstvu in zdravstvenem
zavarovanju. 
Neobvezno kemoprofilakso plača posameznik.
7. PROGRAM IMUNOPROFILAKSE IN
KEMOPROFILAKSE ZA PREBIVALSTVO V PRIMERU IZREDNIH RAZMER
1.     
Cepljenje in zaščito z zdravili za prebivalstvo v primeru izrednih
razmer (naravne in druge nesreče, posebna izpostavljenost nalezljivim boleznim,
terorizem z biološkimi agensi itd.) se opravi z ustreznimi cepivi in preparati
za kemoprofilakso (proti tetanusu, davici, hepatitisu A in B, klopnemu
meningoencefalitisu, steklini, antraxu, kugi, tularemiji, brucelozi, botulizmu,
Q vročici, kozam, influenci, itd.).
15.  POSEBNE DOLOČBE 
Pred izvajanjem programa cepljenja v primeru
izrednih razmer je potrebno pridobiti podatke o precepljenosti prebivalstva
oziroma posameznih ogroženih skupin. 
Preparati za
izvajanje programa v primeru izrednih razmer se zagotovijo iz državnih rezerv.
16.  FINANCIRANJE 
Imunoprofilaksa in kemoprofilaksa za
prebivalstvo v primeru izrednih razmer se financira iz sredstev državnega proračuna.
II
1.     
V Republiki Sloveniji se izvajata imunoprofilaksa in kemoprofilaksa na
osnovi predpisanih programov za posamezne skupine prebivalcev. 
2.     
Cepljenje izvajajo zdravniki v zdravstvenih zavodih in zasebni
zdravniki, delo vseh pa koordinirajo območni koordinatorji na zavodih za
zdravstveno varstvo ter nacionalni koordinator na IVZ. Koordinatorje cepljenja
in zdravnike, ki opravljajo cepljenje imenuje minister, pristojen za zdravje. 
Seznam koordinatorjev cepljenja in seznam
zdravnikov, ki opravljajo cepljenja sta v prilogi I in prilogi II tega programa
in sta njegov sestavni del. 
17.  Obvezno cepljenje proti
nalezljivim boleznim se opravlja neprekinjeno čez vse leto (kontinuirano
cepljenje), razen če obstajajo epidemiološke indikacije, zaradi katerih se začasno
prekine cepljenje. Predlog za prekinitev in ponoven začetek cepljenja poda IVZ.
Program imunoprofilakse in kemoprofilakse za
prebivalstvo v primeru izrednih stanj se izvaja le, če so za to podani pogoji.
Indikacijo za cepljenje in obveznike za cepljenje določi minister, pristojen za
zdravje. 
18.  Imunoprofilaksa posameznika
se opravi po preverjanju cepilnega statusa. 
To stanje se preveri v zdravstveni
dokumentaciji ali tako, da kandidat za cepljenje kot dokaz predloži dokument o
opravljenih prejšnjih cepljenjih. 
Na podlagi ugotovljenega stanja o prejšnjih
cepljenjih in po predhodnem preverjanju splošnih in posebnih kontraindikacij,
kar opravi zdravnik, ki opravlja cepljenje, se opravi cepljenje (bazično
cepljenje) oziroma ponovno cepljenje (revakcinacija) v skladu s tem programom. 
Obvezno je preveriti cepilni status in
opraviti manjkajoča cepljenja skladno s programom: 
- 
otrokom pred vstopom v organizirano varstvo, učencem, dijakom in
študentom pred vstopom v višjo stopnjo izobraževanja; 
- 
ob poškodbi ali rani; 
- 
dijakom in študentom pred pričetkom opravljanja praktičnega pouka
oziroma dela, pri katerem so izpostavljeni nalezljivim boleznim; 
- 
ob zaposlitvi; 
- 
ob sprejemu na zdravljenje v bolnišnici; 
- 
ob vsakem obisku pri osebnem zdravniku; 
- 
ob epidemiološki indikaciji, ki jo postavi IVZ. 
Cepljenje se opravi po predhodnem
informiranju cepljenih ali zastopnikov oziroma skrbnikov cepljenih oseb glede
varnosti in koristi cepljenja ter pojavov pridruženih cepljenju in ravnanja v
zvezi z njimi. 
19.  Izvajanje imunoprofilakse se
organizira tako, da ni možen prenos okužbe na ljudi in v okolje s tem, da se
prepreči prenos med delom in pri ravnanju z infektivnimi odpadki. 
20.  Prostor in oprema, kjer se
izvaja imunoprofilaksa morata ustrezati sanitarno tehničnim in higienskim zahtevam,
ki veljajo za javne zdravstvene zavode in zasebno zdravstveno dejavnost. 
21.  Imunoprofilaksa se izvaja
izključno s preparati, ki jih za območje Republike Slovenije nabavlja, skrbi za
kontrolo njihove kakovosti, centralno shranjuje in razdeljuje IVZ. 
22.  Zdravstveni zavod oziroma
zasebni zdravnik, ki opravlja imunoprofilakso proti nalezljivim boleznim, mora
obvezno imeti za shranjevanje imunoprofilaktičnih preparatov hladilne naprave
(hladilnike) opremljene z umerjenimi merilnimi indikatorji temperature. Za
zagotovitev hladne verige pri prevozu imunoprofilaktičnih preparatov mora imeti
ustrezne hladilne torbe ali enakovredno embalažo. Izpolnjevati mora predpisane
sanitarno tehnične in druge pogoje ter pogoje dobre skladiščne prakse. 
Oseba, ki v zdravstvenem zavodu oziroma pri
zasebnem zdravniku skrbi za nabavo, transport in shranjevanje cepiva, mora biti
usposobljena za rokovanje s preparati po načelih dobre skladiščne prakse.
Usposabljanje izvaja IVZ. 
23.  Imunoprofilaksa se opravlja
skladno z načeli dobre ambulantne prakse in varnega cepljenja. 
Za imunoprofilakso se obvezno uporabljajo
brizge in igle za enkratno uporabo za vsako osebo posebej. 
Pri imunoprofilaksi, ki se daje
parenteralno, morajo biti na razpolago sredstva, ki se uporabljajo v primeru
anafilaktične reakcije. 
24.  S kužnim materialom, ki
nastane ob imunoprofilaksi, se ravna skladno z navodilom o ravnanju z odpadki,
ki nastajajo pri opravljanju zdravstvene dejavnosti. 
Neuporabljene preparate se z zapisnikom vrne
na IVZ. 
25.  Vodenje evidenc: 
Zdravstveni zavod oziroma zasebni zdravnik,
ki opravlja imunoprofilakso ali pod čigar nadzorstvom se ta opravlja, vodi
evidenco in izda potrdilo o cepljenju. 
Podatki o cepljenju in podatki o trajni
kontraindikaciji za cepljenje se evidentirajo v osnovni zdravstveni
dokumentaciji in v osebni dokument cepljene osebe (Knjižica o cepljenju,
Potrdilo o cepljenju, Mednarodna izkaznica). 
Zdravstveni zavod oziroma zasebni zdravnik,
ki opravlja cepljenje predšolskih otrok, mora o opravljenih cepljenjih oziroma
izpolnjevanju tega programa voditi evidenco in poročati območnemu zavodu za
zdravstveno varstvo, ta pa poroča IVZ. 
Obvezno je zbiranje in vzdrževanje podatkov
ter vodenje evidenc in poročanje s pomočjo enotnega računalniškega programa. 
Zdravstveni zavod oziroma zasebni zdravnik,
ki opravlja cepljenje šolskih otrok in ostalih skupin prebivalcev, mora o
opravljenih cepljenjih oziroma izpolnjevanju tega programa poročati območnemu
zavodu za zdravstveno varstvo, ta pa poroča IVZ. 
IVZ poroča o opravljenem cepljenju proti
tuberkulozi Bolnišnici Golnik, Kliničnemu oddelku za pljučne bolezni in
alergijo. 
Zdravstveni zavod oziroma zasebni zdravnik,
ki opravlja imunoprofilakso ali pod čigar nadzorstvom se ta opravlja, mora
voditi evidenco o sledljivosti imunoprofilaktičnih preparatov, o beleženju
temperature v hladilnikih in v prostoru, o umerjanju merilnih indikatorjev
temperature in o prevozu na cepilno mesto. 
26.  O pojavih pridruženih
cepljenju je treba nemudoma obvestiti Register neželenih učinkov pridruženih
cepljenju, ki ga vodi IVZ, Trubarjeva 2, Ljubljana. 
27.  Dopolnilno cepljenje
predšolskih in šolskih obveznikov: 
Dopolnilno cepljenje predšolskih in šolskih
obveznikov je potrebno opraviti, če v posamezni občini in v katerem koli delu
naselja ni cepljenih: 
- 
95% obveznikov proti ošpicam, mumpsu, rdečkam, otroški paralizi, davici,
tetanusu, oslovskemu kašlju, haemophilusu influenzae (tip b) in hepatitisu B; 
- 
90% obveznikov proti drugim nalezljivim boleznim, za katere je cepljenje
obvezno po imunizacijskem programu. 
28.  Finančna sredstva za
izvajanje posameznih programov so sestavni del programov imunoprofilakse za
posamezne skupine.
III
Zaradi neprekinjenega izvajanja cepljenja
se ta program smiselno uporabi za nabavo cepiv, pri katerih je potrebno začeti
s postopki javnega naročanja pred začetkom veljave programa imunoprofilakse in
kemoprofilakse za leto 2006.
IV
Ta program začne veljati naslednji dan po
objavi v Uradnem listu Republike Slovenije.
Št. 512-12/2004-5
Ljubljana, dne 17. februarja 2005.
EVA 2005-2711-0083
spec. akad. st. Andrej Bručan, dr. med. l. r.
Minister
za zdravje

Priloga I:
Koordinatorji cepljenja
Priloga II: Seznam
zdravnikov izvajalcev obveznega programa cepljenja