1. člen
Minister za izobraževanje, znanost in šport je sprejel
spremembo vzgojno-izobraževalnega programa osnovna šola, sprejetega z Odredbo o
vzgojno-izobraževalnem programu osnovna šola (Uradni list RS, št. 16/99) in
spremenjenega z Odredbo o spremembi vzgojno-izobraževalnega programa osnovna
šola (Uradni list RS, št. 12/11), Odredbo o spremembi vzgojno-izobraževalnega
programa osnovna šola (Uradni list RS, št. 101/11), Odredbo o spremembi
vzgojno-izobraževalnega programa osnovna šola (Uradni list RS, št. 24/12),
Odredbo o spremembah vzgojno-izobraževalnega programa osnovna šola (Uradni list
RS, št. 17/13), Odredbo o spremembah in dopolnitvah vzgojno-izobraževalnega programa
osnovna šola (Uradni list RS, št. 14/14), Odredbo o spremembah in dopolnitvah
vzgojno-izobraževalnega programa osnovna šola (Uradni list RS, št. 84/15),
Odredbo o spremembi vzgojno-izobraževalnega programa osnovna šola (Uradni list
RS, št. 15/16) in Odredbo o spremembi vzgojno-izobraževalnega programa osnovna
šola (Uradni list RS, št. 69/18).
Spremembo vzgojno-izobraževalnega programa osnovna šola je
določil Strokovni svet Republike Slovenije za splošno izobraževanje na 193.
seji dne 21. 6. 2018.
2. člen
S spremembo vzgojno-izobraževalnega programa iz prejšnjega člena
se v predmetniku osnovne šole določi posodobljen učni načrt za izbirni predmet
Čebelarstvo.
3. člen
Posodobljeni učni načrt iz prejšnjega člena se začne
uporabljati v šolskem letu 2019/20.
Dosedanji učni načrt Čebelarstvo od šolskega leta 2019/20
dalje ni več del predmetnika osnovne šole in se preneha izvajati, ker ga
nadomesti posodobljen učni načrt Čebelarstvo.
4. člen
Spremenjen vzgojno-izobraževalni program iz te odredbe se
objavi na spletni strani Ministrstva za izobraževanje, znanost in šport.
5. člen
Ta odredba začne veljati naslednji dan po objavi v Uradnem listu
Republike Slovenije.
Št. 0070-57/2018
Ljubljana, dne 7. decembra 2018
EVA 2018-3330-0050
dr. Jernej Pikalo l.r.
Minister
za izobraževanje, znanost in šport