I. NAMEN IN DEJAVNOSTI SKLADA
1. člen
S tem aktom zagotovi ustanovitelj Filmskega
sklada Republike Slovenije, da bo ta sklad nadaljeval z delom kot javna
ustanova z imenom Filmski sklad Republike Slovenije – javni sklad (v nadaljnjem
besedilu: sklad).
Sklad je ustanovljen za nedoločen čas.
Filmski sklad Republike Slovenije je bil
ustanovljen z zakonom o Filmskem skladu Republike Slovenije (Uradni list RS,
št. 17/94) in je vpisan v register pri Okrožnem sodišču v Ljubljani, pod reg.
št. vložka št. 1/25703/00 z dne 19. 10. 1994.
Ustanoviteljske pravice in obveznosti
izvaja Vlada Republike Slovenije.
Sklad sodi v delovno področje ministrstva,
pristojnega za kulturo.
2. člen
Namen sklada je, da v skladu z nacionalnim
kulturnim programom, ki določa cilje kulturne politike, upravlja in razpolaga z
namenskim premoženjem in finančnimi sredstvi, ki jih ustanovitelj zagotavlja za
produkcijo, distribucijo, promocijo in prikazovanje filmov ter za izvajanje
filmskih festivalov in podeljevanje nagrad na področju kinematografije.
Sklad izvaja namen iz prejšnjega odstavka
tako, da spodbuja razvoj in ustvarjalnost na področju kinematografije z
zagotavljanjem povratnih in nepovratnih sredstev, vlaganjem v materialne
avtorske pravice na filmih, dajanjem poroštev producentom, distributerjem in
prikazovalcem filmov, dodeljevanjem štipendij ter drugih oblik spodbud filmskim
ustvarjalcem in poustvarjalcem (v nadaljevanju: sofinanciranje programov in
projektov) in podeljevanjem nagrad.
3. člen
Ministrstvo, pristojno za kulturo, ima za
uresničevanje ciljev kulturne politike pristojnosti, da nadzira usklajenost
delovanja sklada z vidika teh ciljev in spremlja ter ocenjuje njihovo
doseganje.
4. člen
Sklad opravlja naslednje naloge:
-      
spremlja in analizira stanje s svojega
delovnega področja;
-      
zbira predloge za sofinanciranje programov in
projektov s področja kinematografije z javnimi razpisi;
-      
opravlja razdelitev in prenos sredstev
proračuna Republike Slovenije;
-      
sklepa z izbranimi izvajalci programov in
projektov s področja kinematografije pogodbe o sofinanciranju;
-      
nadzoruje porabo javnih sredstev;
-      
načrtuje produkcijo in promocijo filmov, ki se
financirajo iz javnih sredstev, s katerimi razpolaga sklad (v nadaljevanju:
filmov iz svojega programa);
-      
spodbuja in podpira ponudbo in distribucijo in
javno prikazovanje filmov iz svojega programa doma in v tujini;
-      
spodbuja in podpira razvoj scenaristike
in projektov;
-      
spodbuja ponudbo in distribucijo umetniških in
evropskih filmov v kinematografih;
-      
spremlja stanje kinematografske mreže ter po
potrebi sprejema in izvaja ukrepe za njen skladen razvoj;
-      
zagotavlja prezentacijo in tržno eksploatacijo
slovenskega filma v državi in tujini;
-      
načrtuje in izvaja sodelovanje s tujimi
filmskimi organizacijami, spodbuja vzpostavljanje koprodukcijskih razmerij;
-      
spodbuja in podpira izobraževanje in
usposabljanje na področju kinematografije;
-      
spodbuja in podpira varstvo filmske kulturne
dediščine;
-      
usklajuje načrtovanje in izvedbo projektov s
Filmskim studiom Viba film;
-      
podeljuje nagrade in priznanja za dosežke na
področju kinematografije;
-      
opravlja druge naloge v skladu s tem aktom.
Sklad opravlja te naloge v naslednjih
dejavnostih:
-      
O/91.3 Dejavnost drugih organizacij, od tega:
- O/91.33
Dejavnost drugih organizacij, d.n.,
-      
O/92.1 Filmska in video dejavnost, od tega:
- O/92.11
Snemanje filmov in videofilmov,
- O/92.12
Distribucija filmov in videofilmov,
- O/92.13
Kinematografska dejavnost,
-      
O/92.3 Druge razvedrilne dejavnosti, od tega:
- O/92.31
Umetniško ustvarjanje in poustvarjanje,
- O/92.32
Obratovanje objektov za kulturne prireditve,
- O/92.34
Druge razvedrilne dejavnosti, d.n.,
-      
O/92.5 Dejavnost knjižnic, arhivov, muzejev in
druge kulturne dejavnosti, od tega:
- O/92.522
Varstvo kulturne dediščine,
-      
M/80.4 Izobraževanje odraslih in drugo
izobraževanje, od tega:
- M/80.42
Drugo izobraževanje,
- M/80.422
Drugo izobraževanje, d. n.,
-      
K/72.4 Dejavnosti, povezane z bazami podatkov,
od tega:
- K/72.40
Dejavnosti, povezane z bazami podatkov,
-      
K/70.3 Poslovanje z nepremičninami za plačilo
ali po pogodbi, od tega:
- K/70.32
Upravljanje z nepremičninami za plačilo ali po pogodbi,
-      
DE/22.1 Založništvo, od tega:
- DE/22.11
Izdajanje knjig,
- DE/22.13
Izdajanje revij in periodike,
- DE/22.14
Izdajanje posnetih nosilcev zvočnega zapisa
-      
DE/22.3 Razmnoževanje posnetih nosilcev zapisa,
od tega
- DE/22.31
Razmnoževanje zvočnih zapisov,
- DE/22.32
Razmnoževanje video zapisov.
- DE/22.33
Razmnoževanje računalniških zapisov.
II. IME IN SEDEŽ
5. člen
Ime javnega sklada je: “Filmski sklad
Republike Slovenije – javni sklad“.
Skrajšano ime je: “Filmski sklad Slovenije
– j.s.“.
Sedež sklada je: Miklošičeva 38, Ljubljana.
III. ORGANI SKLADA
6. člen
Organa sklada sta:
-      
nadzorni svet,
-      
uprava.
Nadzorni svet
7. člen
Nadzorni svet ima sedem članov.
Člane nadzornega sveta imenuje in razrešuje
Vlada Republike Slovenije, pri čemer imenuje tri člane na predlog ministrstva,
pristojnega za kulturo in enega na predlog ministrstva, pristojnega za finance,
ter po enega člana na predlog poklicnih oziroma strokovnih društev ali
združenj s področja kinematografije, Filmskega studia Viba film in
Radiotelevizije Slovenija.
Člani nadzornega sveta ne morejo biti
tisti, ki:
-      
so v delovnem razmerju s skladom ali so
pogodbeni sodelavci sklada;
-      
opravljajo dejavnost, ki po zakonu ni združljiva s članstvom v
nadzornem svetu,
-      
v času svojega mandata kandidirajo za javna
sredstva, s katerimi upravlja sklad.
Člani nadzornega sveta izvolijo izmed sebe
predsednika in namestnika predsednika.
Mandat članov v nadzornem svetu traja štiri
leta.
Po poteku mandata je član nadzornega sveta
lahko ponovno imenovan.
Pristojnosti nadzornega sveta
8. člen
Nadzorni svet:
-      
sprejema v skladu s cilji nacionalne kulturne
politike poslovno politiko sklada, zlasti razvojni načrt ter poslovni načrt in
finančni načrt,
-      
daje soglasje o sofinanciranju programov in
projektov nad deset milijonov slovenskih tolarjev,
-      
skrbi, da deluje sklad v javnem interesu in
nadzira izvajanje sprejete poslovne politike sklada,
-      
sprejema poslovno poročilo sklada,
-      
daje soglasje upravi k določitvi splošnih pogojev
poslovanja javnega sklada, organizaciji sistema
notranje kontrole in drugim splošnim aktom,
-      
imenuje in razrešuje upravo,
-      
(črtana),
-      
sprejema v soglasju z ustanoviteljem kriterije
za podeljevanje nagrad in priznanj za vrhunske dosežke na področju
kinematografije in za življenjsko delo filmskega ustvarjalca (nagrada
Metoda Badjure),
-      
imenuje komisijo, ki podeljuje nagrade iz
prejšnje alinee,
-      
daje ustanovitelju in upravi sklada predloge in
mnenja o posameznih vprašanjih,
-      
odloča o disciplinskih postopkih na drugi
stopnji,
-      
odloča o drugih zadevah, za katere je tako
določeno z zakonom ali tem aktom.
Razvojni, poslovni in finančni načrt ter
poslovno poročilo veljajo, ko da nanj soglasje ustanovitelj.
Nadzorni svet sprejme poslovno poročilo
najkasneje do konca februarja za preteklo leto, z njim seznani ustanovitelja
ter predlaga potrebne ukrepe.
Nadzorni svet lahko pregleduje poslovne
knjige in vso poslovno dokumentacijo sklada.
Uprava mora nadzornemu svetu na njegovo
zahtevo predložiti poročilo o posameznih poslih v zvezi z upravljanjem
namenskega premoženja oziroma drugimi zadevami, povezanimi s poslovanjem
sklada.
Dolžnosti in odgovornosti članov
nadzornega sveta
9. člen
Člani nadzornega sveta morajo pri svojem
delu ravnati s skrbnostjo dobrega gospodarstvenika in varovati poslovno
skrivnost sklada.
Člani nadzornega sveta so upravičeni do
sejnin ter povračila drugih stroškov, skladno s predpisom, ki ga izda Vlada
Republike Slovenije.
Nadzorni svet mora ustanovitelju na njegovo
zahtevo predložiti poročilo o posameznih poslih v zvezi z upravljanjem
namenskega premoženja oziroma drugimi zadevami, povezanimi s poslovanjem
sklada.
Člani nadzornega sveta so ustanovitelju
odgovorni za škodo, ki je nastala kot posledica kršitve njihovih dolžnosti.
Član nadzornega sveta je lahko predčasno
razrešen na njegovo pisno prošnjo ali če ne izpolnjuje nalog, določenih v
zakonu in tem aktu.
Odločanje nadzornega sveta
10. člen
Predsednik nadzornega sveta mora sklicati
seje redno, sejo pa mora sklicati tudi na zahtevo več kot polovice njegovih
članov ter na zahtevo uprave. Uprava sodeluje na sejah sveta na predlog
predsednika sveta ali če je seja sklicana na njegovo zahtevo.
Nadzorni svet sprejema odločitve z večino
glasov vseh članov. Če je rezultat neodločen, odloči glas predsednika.
Predsednik se ne more vzdržati glasovanja.
Podrobnejše določbe o delu in poslovanju
nadzornega sveta sprejme nadzorni svet s poslovnikom.
Uprava
11. člen
Uprava sklada ima enega člana (v
nadaljevanju: direktor), ki ga imenuje in razrešuje nadzorni svet sklada na
podlagi javnega razpisa.
Javni razpis določi nadzorni svet.
Za direktorja je lahko imenovana oseba, ki
je poslovno popolnoma sposobna in ki ni bila pravnomočno nepogojno obsojena na
kazen zapora več kot 3 mesece, če še ni izbrisana.
Poleg pogojev iz prejšnjega odstavka mora
direktor izpolnjevati še naslednje pogoje:
-      
najmanj univerzitetno izobrazbo;
-      
najmanj pet let vodstvenih izkušenj na področju
poslovanja ali filmske dejavnosti;
-      
poznati področje dela sklada;
-      
imeti sposobnosti za organizacijo in vodenje
dela;
-      
izkazati aktivno znanje slovenščine in še
najmanj enega svetovnega jezika.
Mandat direktorja traja štiri leta z
možnostjo ponovnega imenovanja.
Na podlagi sklepa o imenovanju direktorja
sklene z direktorjem pogodbo o zaposlitvi predsednik nadzornega sveta.
12. člen
Pristojnosti direktorja so: 
-      
zastopa in predstavlja sklad, 
-      
organizira in vodi poslovanje sklada, 
-      
odgovarja za zakonitost in strokovnost
poslovanja, 
-      
odgovarja za zakonito, namensko, učinkovito in
gospodarno ravnanje s premoženjem in s sredstvi v upravljanju sklada, 
-      
predlaga poslovno politiko, zlasti razvojni
načrt, poslovni načrt in finančni načrt, 
-      
odloča v skladu s finančnim načrtom o
(so)financiranju programov in projektov, katerih skupna vrednost
(so)financiranja posameznega programa ali projekta znaša do deset milijonov
slovenskih tolarjev, 
-      
odloča o (so)financiranju programov in
projektov v vrednosti nad deset milijonov slovenskih tolarjev v skladu s
finančnim načrtom in po predhodnem soglasju nadzornega sveta, 
-      
določa splošne pogoje poslovanja in
organizacijo sistema notranje kontrole ter druge splošne akte sklada ter jih
predloži v soglasje nadzornemu svetu, 
-      
sklepa pogodbe o sofinanciranju programov in
projektov, 
-      
izdaja pravne akte v posamičnih zadevah iz
pristojnosti sklada, 
-      
poroča nadzornemu svetu o izvajanju poslovne
politike sklada in predlaga poslovno poročilo, 
-      
odloča o pravicah in obveznostih delavcev iz
delovnih razmerij v skladu z veljavnimi predpisi in kolektivno pogodbo, 
-      
na podlagi poslovnega in finančnega načrta ter
programa sklada odloča do določenega obsega o razporejanju sredstev sklada med
letom po posameznih postavkah in o nabavi, zamenjavi in odpisu osnovnih
sredstev sklada ter o nabavi in porabi obratnih sredstev, 
-      
imenuje člane strokovno-programskih komisij, po
predhodnem soglasju nadzornega sveta, 
-      
spremlja, nadzira in ocenjuje izvajanje letnega
programa s strani izvajalcev projektov, 
-      
pripravlja v sodelovanju s
strokovno-programskimi komisijami strokovne analize kinematografskih dejavnosti
in z njimi seznanja nadzorni svet, 
-      
predlaga, na osnovi mnenja
strokovno-programskih komisij, kriterije za podeljevanje nagrad in priznanj za
vrhunske dosežke na področju kinematografije in za življenjsko delo filmskega
ustvarjalca, 
-      
opravlja druge naloge, določene s splošnimi
akti sklada, zakoni in drugimi predpisi. 
Direktor odgovarja skladu za škodo, ki je
nastala zaradi njegovega nevestnega ali protipravnega ravnanja.
13. člen
Direktor lahko pri uresničevanju svojih
pooblastil, določenih z zakonom in s tem aktom, prenese opravljanje posameznih
zadev na posamezne delavce s posebnimi pooblastili in odgovornostmi. S
pooblastili lahko prenese na te delavce tudi pravico podpisovanja aktov, pogodb
in listin, kakor tudi za zastopanje sklada pred sodiščem in drugimi organi.
Predčasna razrešitev direktorja
14. člen
Direktor je lahko predčasno razrešen na
njegovo pisno prošnjo, ali če ne izpolnjuje nalog, določenih v zakonu,
ustanovitvenem aktu ali pravilih sklada, ali če ravna v nasprotju s svojimi
obveznostmi iz 21. člena zakona o javnih skladih.
Če direktor umre, postane poslovno
nesposoben, je razrešen, ali pa mu je potekel mandat in zaradi tega ne more
zastopati in predstavljati sklada, opravlja funkcijo uprave predsednik nadzornega sveta, vendar najdlje eno leto.
IV. POSTOPEK ODLOČANJA O SOFINANCIRANJU PROJEKTOV
15. člen
Sklad sofinancira projekte prek javnih
razpisov. Postopek javnega razpisa se uredi s splošnim aktom sklada.
Odločitve o sofinanciranju programov in
projektov sprejema direktor na podlagi mnenja strokovno-programskih komisij v
skladu s tem sklepom, poslovno politiko, splošnimi akta sklada in drugimi
veljavnimi predpisi.
Zoper odločitev sklada je možna pritožba na
ministrstvo, pristojno za kulturo.
16. člen
(črtan)
V. STROKOVNO-PROGRAMSKE KOMISIJE IN STROKOVNA SLUŽBA SKLADA
17. člen
Sklad ima strokovno-programske komisije kot
strokovna posvetovalna telesa direktorja, ki izvajajo predvsem naslednje
naloge:
-      
pripravljajo strokovne podlage za delovanje
sklada skladno s tem aktom,
-      
oblikujejo strokovna mnenja o zadevah z
delovnega področja sklada,
-      
pripravljajo mnenje o vseh prispelih vlogah za
sofinanciranje programov in projektov, ki jih posredujejo upravi sklada.
Direktor ima pravico in dolžnost sodelovati
pri delu komisij. Strokovne službe sklada so dolžne zagotoviti
administrativno-tehnično podporo za njihovo delo.
Strokovno-programske komisije imajo pravico
biti obveščene glede vprašanj, o katerih so dale svoje mnenje.
Način dela in odločanja komisij določajo
poslovniki komisij.
18. člen
Člani strokovno-programskih komisij ne
morejo biti hkrati člani nadzornega sveta ali v rednem delovnem razmerju s
skladom.
Prav tako člani strokovno-programskih
komisij med svojim mandatom ne smejo konkurirati za katerokoli obliko
financiranja oziroma sofinanciranja kulturnih programov in projektov s strani
sklada.
Mandat članov komisij traja do konca
mandata članov nadzornega sveta sklada.
19. člen
Strokovna služba sklada izvaja
strokovno-ekonomska, pravna, promocijsko-tržna in administrativna dela.
Organizacijo strokovne službe določa akt o notranji organizaciji in
sistemizaciji delovnih mest.
VI. VIRI FINANCIRANJA
20. člen
Sklad pridobiva sredstva za sofinanciranje
programov in projektov:
-      
iz sredstev državnega proračuna, ki so
namenjena področju kinematografije,
-      
iz lastnih prihodkov,
-      
iz naslova sodelovanja z mednarodnimi in
domačimi ustanovami in organizacijami,
-      
z dotacijami, darili in iz drugih virov.
Ustanovitelj zagotavlja sredstva za delo
sklada za:
-      
izplačilo plač zaposlenih ter drugih
materialnih stroškov, povezanih z delom zaposlenih, in za izplačilo sejnin in
drugih povračil članom nadzornega sveta,
-      
za kritje splošnih materialnih stroškov,
-      
za opremo in poslovne prostore.
VII. PREMOŽENJE SKLADA
21. člen
Sklad upravlja:
-      
z namenskim premoženjem,
-      
z nepovratnimi sredstvi, ki jih dobi iz
proračuna Republike Slovenije za opravljanje prenosa,
-      
s sredstvi za svoje delo.
Vrednost namenskega premoženja glede na
poročilo o opravljeni reviziji računovodskih izkazov za leto 1999 je
1.743,035.497 SIT. To premoženje sestavljajo kratkoročne in druge terjatve,
kratkoročne naložbe in denarna sredstva.
Vrednost sredstev za delo glede na poročilo
o opravljeni reviziji računovodskih izkazov za leto 1999 je 65,786.503 SIT in
je sestavljeno iz opreme, nematerialnih naložb in prostorov na Miklošičevi 38 v
Ljubljani.
Poslovne knjige in poslovna poročila
22. člen
Sklad vodi poslovne knjige in poslovna
poročila, sestavlja knjigovodske listine, vrednoti knjigovodske postavke in
sestavlja računovodska poročila v skladu z zakonom o računovodstvu in zakonom o
javnih financah in predpisi, izdanimi na njuni podlagi.
VIII. SPLOŠNI AKTI SKLADA
23. člen
Splošni akti sklada urejajo:
-      
splošne pogoje poslovanja,
-      
organizacijo sistema notranje kontrole,
-      
notranjo organizacijo in sistemizacijo delovnih
mest,
-      
delovna razmerja,
-      
disciplinsko in odškodninsko odgovornost
zaposlenih,
-      
finančno poslovanje,
-      
pravilnik o merilih in kriterijih za
sofinanciranje projektov in programov.
IX. POSLOVNA TAJNOST IN KONKURENČNA KLAVZULA
24. člen
Delavci jamčijo poslovno tajnost v svojem
imenu ter odgovarjajo za morebiten prenos informacij, ki imajo značaj poslovne
tajnosti, tudi na tretje osebe.
Za poslovno tajnost se štejejo dokumenti in
podatki, ki so po svoji naravi zaupni in predstavljajo tajnost poslovanja, ter
informacije o rezultatih dela in poslovanja, če bi lahko njihova dostopnost
škodila interesu in ugledu sklada.
Poslovno tajnost določi direktor in o tem
takoj obvesti ministrstvo, pristojno za kulturo.
25. člen
Delavci praviloma sprejemajo konkurenčno
klavzulo s pisno izjavo.
X. JAVNOST DELOVANJA
26. člen
Sklad seznanja javnost z informacijami o
svojem delu in z rednimi objavami prireditev, ki jih organizira, prek medijev.

Akt o ustanovitvi Filmskega sklada Republike
Slovenije (Uradni list RS, št. 96/00)
vsebuje naslednje prehodne in končno določbo:
»XI. PREHODNE IN KONČNA DOLOČBA
27. člen
Za zaposlene pri skladu veljajo predpisi,
ki urejajo položaj zaposlenih v javnih zavodih in določbe ter količniki zakona
o razmerjih plač v javnih zavodih, državnih organih in organih lokalnih
skupnosti (Uradni list RS, št. 18/94 in 36/96), ki veljajo za zaposlene v
javnih zavodih.
28. člen
Naloge poslovnega in programskega
direktorja po določbah tega ustanovnega akta opravlja do poteka svojega mandata
direktor dosedanjega Filmskega sklada Republike Slovenije.
29. člen
Do imenovanja članov nadzornega sveta
opravljajo naloge nadzornega sveta člani dosedanjega upravnega odbora.
30. člen
Člani strokovno programskih komisij, ki pri
Filmskem skladu Republike Slovenije delujejo na dan uveljavitve tega akta,
opravljajo naloge do poteka svojega mandata.
31. člen
Splošne akte iz 25. člena je potrebno
sprejeti najkasneje v roku šest mesecev od uveljavitve tega akta. Do tedaj se
uporabljajo določbe veljavnih splošnih aktov, ki niso v nasprotju s tem aktom.
32. člen
Poslovne knjige se začnejo voditi v skladu
s tem ustanovitvenim aktom s pričetkom novega poslovnega leta 1. januarja
2001.
33. člen
Z dnem, ko začne veljati ta akt, Filmski
sklad Republike Slovenije – javni sklad, kot pravni naslednik Filmskega sklada
Republike Slovenije, prevzame vse njegove pravice in obveznosti.
34. člen
Ta akt se objavi v Uradnem listu Republike
Slovenije, veljati pa začne z dnem sprejema.«.

Sklep o spremembi akta o ustanovitvi Filmskega
sklada Republike Slovenije (Uradni list RS, št. 111/00) vsebuje naslednjo končno določbo:
»2. člen
Ta sklep začne veljati naslednji dan
po objavi v Uradnem listu Republike Slovenije.«.

Spremembe in dopolnitve akta o ustanovitvi
Filmskega sklada Republike Slovenije – javnega sklada (Uradni list RS, št. 66/01) spreminjajo 31. člen akta tako, da
se glasi:
»31. člen
Splošne akte iz 23.
člena je potrebno sprejeti najkasneje v roku šest mesecev od uveljavitve tega
akta. Do tedaj se uporabljajo določbe veljavnih splošnih aktov, ki niso v
nasprotju s tem aktom.«;
ter vsebujejo naslednjo prehodno in končno
določbo:
»12. člen
Ministrstvo za kulturo mora najpozneje v
šestdesetih dneh od uveljavitve tega akta imenovati člane nove uprave. Do dne,
ko je imenovana uprava, naloge poslovnega in programskega direktorja sklada
opravlja dosedanji direktor sklada kot vršilec dolžnosti.
13. člen
Ta akt začne veljati petnajsti dan po
objavi v Uradnem listu Republike Slovenije.«.

Spremembe akta o ustanovitvi Filmskega sklada
Republike Slovenije – javnega sklada (Uradni list RS, št. 84/01) črtajo 12. člen Sprememb in
dopolnitev akta o ustanovitvi Filmskega sklada Republike Slovenije – javnega
sklada (Uradni list RS, št. 66/01):
»12. člen
(črtan)«;
ter vsebujejo naslednjo končno določbo:
»3. člen
Te spremembe začnejo veljati petnajsti dan
po objavi v Uradnem listu Republike Slovenije.«.

Spremembe in dopolnitve akta o ustanovitvi
Filmskega sklada Republike Slovenije – javnega sklada (Uradni list RS, št. 85/02) vsebujejo naslednjo prehodno in
končno določbo:
»16. člen
Postopki javnih razpisov o (so)financiranju
programov in projektov, ki so bili objavljeni pred uveljavitvijo tega sklepa,
se izvedejo po dosedanjih predpisih in splošnih aktih sklada.
17. člen
Te spremembe in dopolnitve začnejo veljati
petnajsti dan po objavi v Uradnem listu Republike Slovenije.«.