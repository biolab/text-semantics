I. SPLOŠNA DOLOČBA
1. člen
Ta pravilnik določa višino sejnin in povračilo dejanskih
stroškov sodelovanja pri delu v Komisiji za zaščito ogroženih oseb (v
nadaljnjem besedilu: komisija).
II. SEJNINE IN POVRAČILA STROŠKOV
2. člen
Za udeležbo na seji komisije, ki traja do tri ure, pripada
vsakemu članu in njihovim namestnikom sejnina v neto znesku 15.000 tolarjev,
predsedniku oziroma njegovemu na­mestniku pa 20.000 tolarjev. Za daljše seje
jim pripada za vsako začeto uro sejnina, preračunana na eno uro v dvojnem
znesku.
3. člen
Člani komisije in njihovi namestniki imajo pravico do
povračila stroškov v zvezi z udeležbo na sejah (dnevnice in povračila stroškov
prevoza) v skladu s predpisi, ki urejajo povračilo stroškov v zvezi z delom in
nekaterih drugih prejemkov.
4. člen
Sejnine in povračila stroškov se izplačajo v prvem naslednjem
mesecu za seje v preteklem mesecu.
III. KONČNA DOLOČBA
5. člen
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne 1. 7. 2006.
Šifra: 007- 85/2006/05 (22-06)
Ljubljana, dne 29. marca 2006
EVA 2006-1711-0024
Dragutin Mate l.r.
Minister
za notranje zadeve
Soglašam!
dr. Lovro Šturm l.r.
Minister
za pravosodje