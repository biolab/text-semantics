1. člen
S tem sklepom se določa višina izdaje druge serije obveznic
Republike Slovenije za odkup neplačanih terjatev podjetij s sedežem v Republiki
Sloveniji iz poslov v Iraku, Kubi in Ljudski Republiki Angoli ter Zvezni
direkciji za promet in rezerve izdelkov posebnega namena.
2. člen
Druga serija obveznic se izda v vrednosti 3.000.000,00 ECU. 
Vrednost izdaje druge serije obveznic je enaka vrednosti
priznanih terjatev, ki jih je ugotovila Banka Slovenije po stanju 15. oktober
1994.
3. člen
Obveznice druge serije se izdajo v naslednjem številu in
apoenih: 
500 obveznic po 1.000 ECU, 
250 obveznic po 10.000 ECU. 
Obveznice se izdajo pod serijsko številko
RS110294.
4. člen
Za izdajo obveznic druge serije se uporabljajo določbe od 6.
do 12. člena uredbe o izdaji obveznic za odkup terjatev do Iraka, Kube in
Ljudske Republike Angole ter Zvezne direkcije za promet in rezerve izdelkov
posebnega namena (Uradni list RS, št. 7/94).
5. člen
Ta sklep začne veljati naslednji dan po objavi v Uradnem
listu Republike Slovenije.
Št. 440-11/94-13/2-8
Ljubljana, dne 17. novembra 1994.
Vlada Republike Slovenije
dr. Janez Drnovšek l. r.
Predsednik