1. člen
(vsebina)
Ta pravilnik določa obseg in vrsto podatkov, ki jih izvajalci
energetskih dejavnosti (v nadaljnjem besedilu: zavezanci) in drugi zavezanci
sporočajo ministrstvu, pristojnemu za energijo (v nadaljnjem besedilu:
ministrstvo).
2. člen
(pomen izrazov)
Izrazi, uporabljeni v tem pravilniku, pomenijo:
-     aplikacija
za e-poročanje:           je informacijski sistem ministrstva za varno
zajemanje podatkov v elektronski obliki (v nadaljnjem besedilu: aplikacija);
-     kvalificirano
potrdilo:                   je kvalificirano potrdilo, kot ga določa zakon, ki
ureja elektronsko poslovanje in elektronski podpis, in omogoča varno
podpisovanje elektronskih dokumentov;
-     XML:                                           je
okrajšava za angleški izraz »Extensible Markup Language«, razširljiv
označevalni jezik, ki predstavlja format za zapisovanje strukturiranih podatkov
ter omogoča enostavno izmenjavo teh podatkov med različnimi informacijskimi
sistemi.
3. člen
(zavezanci in drugi zavezanci)
(1) Zavezanci za posredovanje podatkov ministrstvu so
izvajalci naslednjih energetskih dejavnosti:
a)    
predelava nafte ali naftnih derivatov;
b)    
transport energije in goriv po omrežjih;
c)    
proizvodnja, pridobivanje, trgovanje in distribucija tekočih in
plinastih goriv;
č)    proizvodnja električne energije;
d)    
prenos in distribucija električne energije;
e)    
dobava električne energije;
f)     
trgovanje, zastopanje in posredovanje na trgu z električno energijo;
g)    
dejavnost operaterja;
h)    
dejavnost operaterja trga z električno energijo.
(2) Poleg zavezancev iz prejšnjega odstavka posredujejo
podatke ministrstvu tudi drugi zavezanci, in sicer:
a)    
gospodarski subjekti, ki opravljajo dejavnost pridobivanja premoga,
b)    
samoupravne lokalne skupnosti.
4. člen
(vrste podatkov, periodika in roki posredovanja podatkov)
(1) Zavezanci in drugi zavezanci posredujejo ministrstvu
posamezne podatke v zvezi s:
a)    
obratovanjem energetskih omrežij;
b)    
dolgoročnimi razvojnimi načrti;
c)    
naložbami v energetsko infrastrukturo;
č)    poslovanjem in opravljanjem dejavnosti;
d)    
proizvodnjo, prenosom, distribucijo, prodajo in trgovanjem z električno
energijo;
e)    
trgovino s tekočimi gorivi;
f)     
proizvodnjo in trgovino s premogom in trdnimi gorivi;
g)    
izvajanjem lokalnega energetskega koncepta.
(2) Podrobnejše vrste podatkov iz prejšnjega odstavka,
periodika in roki posredovanja podatkov, ki jih posredujejo zavezanci in drugi
zavezanci so določeni v Prilogi, ki je sestavni del tega pravilnika.
5. člen
(načini posredovanja podatkov)
(1) Zavezanec oziroma drugi zavezanec preko aplikacije za
e-poročanje posreduje podatke z izpolnitvijo spletnega obrazca, z uvozom
podatkov v XML formatu ali s prenosom datotek s podatki.
(2) Če posredovanje podatkov z uporabo aplikacije tehnično ni
mogoče, se podatki posredujejo po elektronski pošti na uradni elektronski
naslov ministrstva ali pisno po redni pošti.
6. člen
(imenovanje odgovorne osebe)
Po pozivu ministrstva zavezanec oziroma drugi zavezanec
najkasneje štirinajst dni pred rokom za posredovanje podatkov ministrstvu
posreduje kontaktne podatke imenovane odgovorne osebe zavezanca oziroma drugega
zavezanca in njegovega namestnika za posredovanje posameznih vrst podatkov.
7. člen
(prijava in uporaba aplikacije)
(1) Za prijavo v aplikacijo ministrstvo odgovorni osebi
zavezanca oziroma drugega zavezanca dodeli uporabniško ime in geslo.
(2) Za uporabo aplikacije ministrstvo izdela navodila, ki so
dostopna v okviru aplikacije in na spletni strani ministrstva.
8. člen
(zagotavljanje verodostojnosti podatkov)
(1) Pri posredovanju podatkov v okviru aplikacije ali preko
elektronske pošte morajo biti podatki elektronsko podpisani z uporabo
kvalificiranega e-podpisa odgovorne osebe zavezanca oziroma drugega zavezanca.
(2) Pri pisnem posredovanju podatkov so podatki lastnoročno
podpisani s strani odgovorne osebe zavezanca oziroma drugega zavezanca.
9. člen
(obveščanje o spremembah)
Zavezanec oziroma drugi zavezanec je dolžan ministrstvu
nemudoma sporočiti vsako spremembo, ki lahko vpliva na obveznost posredovanja
podatkov, tudi spremembo odgovorne osebe zavezanca in drugega zavezanca,
nezmožnost posredovanja podatkov v predpisanem roku in morebitne tehnične
težave pri uporabi aplikacije za e-poročanje.
PREHODNE IN KONČNE DOLOČBE
10. člen
(začetek poročanja o prodaji pogonskih goriv na
maloprodajnem trgu)
Zavezanci za posredovanje podatkov iz Priloge z zaporedno
številko 3.01 posredujejo prve podatke skladno s tem pravilnikom 2. septembra
2022.
11. člen
(prenehanje veljavnosti in podaljšanje uporabe)
Z dnem uveljavitve tega pravilnika preneha veljati Pravilnik
o vrstah podatkov, ki jih zagotavljajo izvajalci energetskih dejavnosti in
drugi zavezanci (Uradni list RS, št. 22/16, 24/16 – popr., 158/20 – ZURE in
121/21 – ZSROVE), uporablja pa se še za poročanje o količini prodanih goriv v
prometu do 31. marca za preteklo leto ter za poročanje o številu priključnih
mest za električna vozila in količini električne energije, ki je bila
porabljena na teh polnilnih mestih, do 31. marca za preteklo leto.
12. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-251/2022
Ljubljana, dne 1. avgusta 2022
EVA 2022-2430-0051
mag. Bojan Kumer
minister
za infrastrukturo

Priloga:
Vrste podatkov, ki jih zagotavljajo izvajalci energetskih dejavnosti in drugi
zavezanci