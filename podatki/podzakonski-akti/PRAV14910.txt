1. člen
(vsebina)
S tem pravilnikom se določajo najvišja višina povračila
stroškov za izvajanje mikrobioloških preiskav sekvenciranja genoma SARS-CoV-2
(v nadaljnjem besedilu: sekvenciranje) in spremljanja virusa SARS-CoV-2 v
odpadnih vodah ter natančne karakterizacije variantnih virusov (v nadaljnjem
besedilu: storitvi) ter način poročanja in posredovanja zahtevkov za povračilo
stroškov sekvenciranja in storitev.
2. člen
(najvišja višina povračila)
(1) Najvišja višina
povračila stroškov za posamezno sekvenciranje oziroma storitev (v nadaljnjem
besedilu: analiza) se določi na podlagi stroškov dela zaposlenih, z
upoštevanjem faktorja splošnih stroškov, stroškov laboratorijskega materiala za
izvedbo analize in stroškov za prevoz vzorcev, in sicer:
-       
za sekvenciranje do 72 eurov,
-       
za spremljanje virusa SARS-CoV-2 v odpadnih vodah do 300 eurov,
-       
za natančno karakterizacijo variantnih virusov do 630 eurov.
(2) Pri izvedbi analize
se upošteva tudi število vzorcev, ki se hkrati analizirajo.
3. člen
(posredovanje zahtevkov za povračilo stroškov)
(1) Javni zavodi iz
drugega odstavka 27. člena Zakona o
nujnih ukrepih za zajezitev širjenja in blaženja posledic nalezljive bolezni
COVID-19 na področju zdravstva (Uradni list RS, št. 141/22;
v nadaljnjem besedilu: zakon) (v nadaljnjem besedilu: javni zavod) ministrstvu,
pristojnemu za zdravje (v nadaljnjem besedilu: ministrstvo), do desetega dne v
mesecu za pretekle tri mesece posredujejo zahtevek za povračilo stroškov (v
nadaljnjem besedilu: zahtevek).
(2) Ministrstvo izvrši
plačilo zahtevka javnemu zavodu v 30 dneh od prejema popolnega in utemeljenega
zahtevka za povračilo stroškov.
(3) Zahtevki, ki niso
posredovani ministrstvu do roka iz prvega odstavka tega člena, se vključijo v
naslednji zahtevek za povračilo stroškov.
(4) Ne glede na
prejšnji odstavek mora javni zavod zadnji zahtevek za povračilo stroškov
posredovati ministrstvu najpozneje v 30 dneh po prenehanju veljavnosti ukrepa
sekvenciranja in storitev v skladu s tretjim odstavkom 27. člena zakona. Zahtevki za povračilo stroškov,
posredovani po tem roku, se zavrnejo
4. člen
(poročanje)
(1) Javni zavodi
ministrstvu in Nacionalnemu inštitutu za javno zdravje (v nadaljnjem besedilu:
NIJZ) v elektronski obliki zagotovijo točne in celovite podatke o rezultatih
sekvenciranja in storitev v skladu s tehničnimi navodili, ki jih pripravi NIJZ.
(2) Javni zavodi do
desetega dne v mesecu za pretekle tri mesece pripravijo poročilo o številu
opravljenih sekvenciranj in storitev, ki je tudi priloga zahtevka iz prejšnjega
člena.
PREHODNA IN KONČNA DOLOČBA
5. člen
(priprava navodil)
NIJZ pripravi tehnična navodila iz prvega odstavka prejšnjega
člena naslednji dan po objavi tega pravilnika.
6. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-4/2023
Ljubljana, dne 23. maja 2023
EVA 2023-2711-0001
Danijel Bešič Loredan
minister 
za zdravje