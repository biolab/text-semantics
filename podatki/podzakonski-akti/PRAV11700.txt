1. člen
S tem pravilnikom se sprejme
gozdnogospodarski načrt gozdnogospodarske enote Adlešiči (2013–2022), št.
07-22/13 z dne 4. 9. 2013, ki ga je za obdobje od 1. januarja 2013 do
31. decembra 2022 izdelal Zavod za gozdove Slovenije, Območna enota Novo
mesto.
2. člen
Gozdnogospodarska enota Adlešiči, ki meri
12.285,88 ha, se nahaja v Gozdnogospodarskem območju Novo mesto, v občini
Črnomelj, oziroma v katastrskih občinah Griblje, Bedenj, Tribuče, Butoraj,
Golek, Belčji Vrh, Adlešiči, Bojanci, Hrast pri Vinici, Vinica, Preloka,
Marindol in Žuniči.
3. člen
V gozdnogospodarski enoti Adlešiči je s
1. januarjem 2013 ugotovljeno naslednje stanje gozdov:
a)     lastništvo: 88,4 % zasebnih gozdov v lasti fizičnih ali pravnih
oseb, 6,8 % državnih gozdov in 4,8 % gozdov lokalnih skupnosti;
b)     površina: 7.876,06 ha, od katere je 6.422,67 ha večnamenskih gozdov
in 3,92 ha gozdov s posebnim namenom, v katerih gozdnogospodarski ukrepi niso
dovoljeni ter 1.449,47 ha gozdov s posebnim namenom, v katerih so
gozdnogospodarski ukrepi dovoljeni;
c)     lesna zaloga: 238,7 m³/ha, od tega 42,3 m³/ha iglavcev in 196,4 m³/ha
listavcev;
d)     tekoči letni prirastek: 9,32 m³/ha, od tega 1,77 m³/ha iglavcev in
7,55 m³/ha listavcev.
4. člen
(1) V gozdnogospodarskem načrtu
gozdnogospodarske enote Adlešiči (2013–2022) je ob upoštevanju usmeritev iz
gozd­nogospodarskega načrta Gozdnogospodarskega območja Novo mesto, izdelanega
za obdobje od 1. januarja 2011 do 31. decembra 2020, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Adlešiči določeno, da so najbolj poudarjene funkcije gozdov, ki določajo način
gospodarjenja z gozdom, naslednje:
-       
proizvodne funkcije na površini 7.913,96 ha,
-       
ekološke funkcije na površini 172,04 ha ter
-       
socialne funkcije na površini 100,30 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Adlešiči (2013–2022) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Adlešiči za
obdobje od 1. januarja 2013 do 31. decembra 2022 določeni naslednji
ukrepi:
-       
najvišji možni posek v višini 438.046 m³, od tega 76.508 m³
iglavcev in 361.538 m³ listavcev,
-       
gojitvena dela, potrebna za ohranitev in razvoj gozdov, na površini
585,23 ha,
-       
nega drogovnjaka na površini 393,73 ha,
-       
varstvena dela, potrebna za zaščito pred divjadjo, in sicer vzdrževanje
travinj na površini 48 ha,
-       
nega habitatov prosto živečih živali, in sicer vzdrževanja vodnih virov
v obsegu 14 delovnih dni, sajenje 250 sadik plodonosnega drevja ter načrtno
puščanje biomase v obsegu 32 delovnih dni.
(2) V gozdnogospodarskem načrtu
gozdnogospodarske enote Adlešiči (2013–2022) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Adlešiči, v
obdobju od uveljavitve tega pravilnika do 31. decembra 2022, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Adlešiči (2013–2022).
7. člen
Po en izvod gozdnogospodarskega načrta
gozdnogospodarske enote Adlešiči (2013–2022) je na vpogled na sedežu Zavoda za
gozdove Slovenije, Območne enote Novo mesto, Gubčeva 15, Novo mesto, na sedežu
Zavoda za gozdove Slovenije, Krajevne enote Črnomelj, Pod smreko 10, Črnomelj
in na Ministrstvu za kmetijstvo in okolje, Dunajska 22, Ljubljana, kjer se
hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Adlešiči (2013–2022).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-566/2013
Ljubljana, dne 24. decembra 2013
EVA 2013-2330-0076
mag. Dejan Židan l.r.
Minister
za kmetijstvo in
okolje