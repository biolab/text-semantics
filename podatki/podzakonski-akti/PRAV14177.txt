1. člen
Ta pravilnik ureja postopek in način odločanja ter zahtevano
dokumentacijo za izvajanje enake obravnave upravičencev za oprostitev ali delno
oprostitev plačila najemnine po 94. členu Zakona o interventnih ukrepih za
omilitev posledic drugega vala epidemije COVID-19 (Uradni list RS, št. 175/20;
v nadaljnjem besedilu: ZIUOPDVE).
2. člen
Upravičenci so najemniki poslovnih stavb ali poslovnih
prostorov v lasti Republike Slovenije ali v lasti samoupravnih lokalnih
skupnosti.
3. člen
(1) Zavezanci so upravljavci premoženja v lasti države
(ministrstva, organi v sestavi, vladne službe, drugi državni organi, javni
zavodi, javni skladi, javne agencije, javni gospodarski skladi) ali
samoupravnih lokalnih skupnosti (občina, upravljavci premoženja občine).
(2) O upravičenosti do oprostitve plačila najemnine ali
dela najemnine odloča predstojnik upravljavca oziroma župan.
4. člen
(1) Obdobje nezaračunavanja najemnine ali dela najemnine
je obdobje trajanja razglašene epidemije COVID-19 na območju Republike
Slovenije oziroma obdobje, ko v skladu s sprejetimi predpisi opravljanje
gospodarske dejavnosti ni bilo dopustno, in traja od vključno 19. oktobra
2020 dalje.
(2) Upravičenci vlogo oddajo do 30. aprila 2021.
5. člen
Upravičenec odda vlogo na obrazcu iz Priloge 1, ki je
sestavni del tega pravilnika, in ji priloži zahtevano dokumentacijo z izjavo iz
Priloge 2, ki je sestavni del tega pravilnika.
6. člen
(1) Zavezanec presoja vpliv ukrepov države na to, da je
bilo opravljanje gospodarske dejavnosti onemogočeno ali pa bistveno otežkočeno.
(2) Za presojo vplivov iz prejšnjega odstavka zavezanec
upošteva:
-       
sprejete odloke in druge ukrepe o prepovedi izvajanja posameznih
gospodarskih dejavnosti;
-       
določitev obdobja prepovedi za posamezno dejavnost;
-       
prizadetost upravičenca glede na regionalno umeščenost;
-       
vpliv neposrednih prepovedi drugih dejavnosti na gospodarsko dejavnost
upravičenca;
-       
vpliv neposrednih prepovedi spremljajočih dejavnosti na gospodarsko
dejavnost upravičenca;
-       
izkaz upada prometa;
-       
druge razloge, ki so po presoji zavezanca vplivali na gospodarsko
dejavnost upravičenca.
7. člen
Višina deleža oprostitve plačila najemnine se presoja glede
na merila iz drugega odstavka prejšnjega člena.
8. člen
(1) Ob odločitvi, da se najemnina ali del najemnine ne
zaračuna, se z najemnikom sklene aneks k najemni pogodbi.
(2) Kot obvezna vsebina se v aneksu navedejo:
-       
pravna podlaga, ki jo predstavlja 94. člen ZIUOPDVE;
-       
obdobje oprostitve;
-       
višina oprostitve;
-       
finančna ureditev v primeru, da je za obdobje, ko se ne zaračunava
najemnina ali del najemnine, najemnik najemnino že plačal;
-       
določilo, da se v primeru kasnejše drugačne ugotovitve glede
izpolnjevanja pogojev najemnik zaveže vrniti celoten znesek neupravičeno
pridobljene pomoči;
-       
navedba, da je pomoč dodeljena na podlagi sheme državne pomoči št.
0001-2482762-2020 »COVID-19 Začasni ukrep nezaračunavanja ali znižanja
najemnin«, v skladu s točko 3.1 Začasnega okvirja EK – »Pomoč v obliki
neposrednih nepovratnih sredstev, vračljivih predplačil ali davčnih ugodnosti«
(UL EU C št. 91 I z dne 20. 3. 2020, s spremembami UL EU C 112 I, z dne
4. 4. 2020, UL EU C 164, z dne 13. 5. 2020, UL EU C 218, z dne
2. 7. 2020 in UL EU C 340 I, z dne 13. 10. 2020 (v nadaljnjem
besedilu: točka 3.1 Začasnega okvirja EK).
9. člen
Ob odločitvi, da se upravičenec ne oprosti plačila najemnine
v celoti ali če se oprosti plačila najemnine v celoti ali v delu in ne soglaša
s podpisom aneksa k pogodbi, se upravičencu izda odločba.
10. člen
Zavezanec poroča o dodeljenih državnih pomočeh Ministrstvu za
finance skladno z Zakonom o spremljanju državnih pomoči (Uradni list RS, št.
37/04) in Uredbo o posredovanju podatkov in poročanju o dodeljenih državnih
pomočeh in pomočeh po pravilu »de minimis« (Uradni list RS, št. 61/04, 22/07 in
50/14). Zavezanec poroča o dodeljenih državnih pomočeh, ki jih predstavljajo
sredstva oprostitve, v bazo dodeljenih državnih pomoči, ki se vodi pri
Ministrstvu za finance (aplikacija ISDP). Poroča se po shemi št.:
0001-2482762-2020, instrumentu: Davčne oprostitve, izjeme in olajšave, za
namen: »8066 – COVID19 3.1. Pomoč v obliki neposrednih nepovratnih sredstev,
vračljivih predplačil ali davčnih ugodnosti«.
KONČNA DOLOČBA
11. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-835/2020
Ljubljana, dne 24. decembra 2020
EVA 2020-3130-0052
Boštjan Koritnik
minister
za javno upravo

Priloga
1: Vloga za nezaračunavanje najemnine ali dela najemnine
Priloga
2: Izjava glede izpolnjevanja vseh pogojev podjetja v težavah