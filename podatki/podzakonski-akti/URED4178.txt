I. SPLOŠNE DOLOČBE
1. člen
(podlaga za državni lokacijski načrt)
(1) S to uredbo se ob upoštevanju Odloka o strategiji
prostorskega razvoja Slovenije (Uradni list RS, št. 76/04) sprejme državni
lokacijski načrt za mednarodni mejni prehod Središče ob Dravi (v nadaljnjem
besedilu: državni lokacijski načrt). 
(2) Državni lokacijski načrt je izdelalo podjetje Arcus,
d.o.o., Kranj, pod št. projekta DLN 45/04, v maju 2005.
2. člen
(vsebina uredbe)
(1) Ta uredba določa ureditveno območje, zasnovo projektnih
rešitev prometne infrastrukture, zasnovo projektnih rešitev objektov in
spremljajočih objektov, zasnovo projektnih rešitev za urejanje komunalne,
energetske in telekomunikacijske infrastrukture, zasnovo projektnih rešitev za
urbanistično, arhitekturno in krajinsko oblikovanje, rešitve in ukrepe za
varovanje okolja, ohranjanje narave in trajnostne rabe naravnih dobrin ter
druge ureditve, rešitve za zaščito pred nesrečami, etapnost izvedbe, obveznosti
investitorja in izvajalcev, dopustna odstopanja ter nadzor nad izvajanjem te
uredbe. 
(2) Sestavine iz prejšnjega odstavka so grafično prikazane in
obrazložene v državnem lokacijskem načrtu, ki je skupaj z obveznimi prilogami
na vpogled na Ministrstvu za okolje in prostor, Direktoratu za prostor, in pri
službi, pristojni za urejanje prostora pri Občini Ormož.
II. UREDITVENO OBMOČJE
3. člen
(funkcija ureditvenega območja)
Ureditveno območje državnega lokacijskega načrta obsega
parcele oziroma dele parcel, na katerih so načrtovani trajni objekti in
ureditve z vsemi spremljajočimi objekti in ureditvami, ter parcele oziroma dele
parcel, na katerih so predvidene ureditve za izvedbo državnega lokacijskega
načrta, po izvedbi katerih se na njih vzpostavi prejšnje stanje (območja
novogradenj komunalne, energetske in telekomunikacijske infrastrukture, ki jih
zahteva gradnja mednarodnega mejnega prehoda Središče ob Dravi (v nadaljnjem
besedilu: MMP Središče ob Dravi).
4. člen
(obseg ureditvenega območja)
(1) Ureditveno območje obsega naslednje parcele oziroma dele
parcel v katastrski občini Središče: 896/3, 903/1,903/2, 904/1, 904/2, 905/4,
905/5, 905/6, 905/7, 905/8, 905/9, 906/3, 906/4, 906/5, 906/6, 907/2, 1016/5,
1016/6, 1016/7, 1016/8, 1016/9, 1016/10, 1016/11, 1016/12, 1017/6, 1017/7,
1017/8, 1017/9, 1018/1, 1019/4, 1019/5, 1060/6, 1060/7, 1060/10, 1060/11,
1061/2, 1075/1, 1088/1, 1089/1, 1096/3, 1096/6, 1097/2, 1102/2, 1103/2, 1114/4,
1114/5, 1115/2, 2104/4 in 2104/5. 
(2) Območja prestavitev, odstranitev, novogradenj in ureditev
komunalnih naprav, energetskih naprav ter omrežja zvez in drugih ureditev, ki
jih zahteva gradnja MMP Središče ob Dravi v katastrski občini Središče: 
a)    
vodovod: 
1258, 1259/2, 1259/3, 1261/2, 1262/1,
1263/2, 1264/1, 1265/2, 1266/1, 1267/2, 1269/1, 1270/2, 1271/2, 1296/4, 1296/5,
1299/2, 1301/2, 1302/4, 1305/4, 1306/2, 1307/2, 1360, 1366/2, 1366/11, 1662,
2104/3, 2106/2, 2107/2 in 2130; 
b)    
električno omrežje – visoka napetost: 
1258, 1259/2, 1259/3, 1261/2, 1262/1,
1263/2, 1264/1, 1265/2, 1266/1, 1267/2, 1269/1, 1270/2, 1271/2, 1296/4, 1296/5,
1299/2, 1301/2, 1302/4, 1305/4, 1306/2, 1307/2, 1360, 1366/2, 1366/11, 1662,
2104/3, 2106/2, 2107/2, 2130, 2554 in 2549; 
c)    
telekomunikacijski vodi: 
827/2, 2104/1, 2104/3 in 2130; 
d)    
kanalizacija: 
1018/2, 1019/2, 2104/5 in 2124.
III. FUNKCIJA OBMOČJA
5. člen
(funkcija območja)
(1) Ureditveno območje obsega: 
-       
območje MMP Središče ob Dravi z vsemi spremljajočimi objekti in
ureditvami, 
-       
območja izključne rabe novih deviacij nadomestnih poljskih poti, 
-       
območja prestavitev in ureditev infrastrukturnih objektov in naprav. 
(2) Funkcionalno ureditev območja MMP Središče ob Dravi,
dimenzije ter umestitev posameznih ureditev in objektov ter njihove označbe s
številkami v oklepajih (7., 8., 10., 11., 13. in 14. člen) prikazuje grafični
del državnega lokacijskega načrta.
IV. ZASNOVA PROJEKTNIH REŠITEV PROMETNE INFRASTRUKTURE
6. člen
(prometne površine)
(1) MMP Središče ob Dravi je postavljen na državni cesti
GI-2/1313 Središče ob Dravi – meja Republike Slovenije z Republiko Hrvaško (v
nadaljnjem besedilu: glavna cesta), neposredno ob državni meji od km 0,0 +
24,00 do km 0,3 + 42,00. Glavna cesta se pred državno mejo razširi v mejni
plato, na katerem poteka potniški in blagovni promet, ob izstopu iz države in
vstopu vanjo, z objekti za mejni nadzor, tik pred državno mejo se pred
obstoječim mostom spet zoži na obstoječo širino. 
(2) Obstoječa glavna cesta širine 7,0 m, ki poteka po ravnini
in v premem poteku, se v območju ploščadi MMP razširi na širino 80 m v območju
parkirišč za tovornjake in na širino 50 m na območju objekta policije in
carine. 
(3) Zaradi zaznavanja in preglednosti so deli platoja MMP
Središče ob Dravi kljub administrativni omejitvi hitrosti projektirani ob
upoštevanju računske hitrosti 90 km/h. 
(4) Za urejanje prometnega režima se na prometnih površinah
območja MMP Središče ob Dravi namestijo enostranske ali dvostranske dvižne
zapornice.
7. člen
(ploščad za pretok potnikov – vstop v državo in izstop iz
države)
Na ploščadi so naslednji objekti: 
-       
ploščad s štirimi voznimi pasovi, od tega dva za avtobuse, za pretok
potnikov pod nadstrešnico (9), 
-       
prometni otoki s kabinami policije in carine za nadzor potniškega in
blagovnega prometa, 
-       
objekt policije in carine (9), 
-       
parkirišče za službena vozila z 10 parkirnimi mesti (2), 
-       
parkirišče za začasno ustavljanje avtobusov (11), 
-       
parkirišče za zaposlene s 24 parkirnimi mesti na pristopni strani
ploščadi (3).
8. člen
(ploščad za blagovni promet – izstop iz države)
Na ploščadi so naslednje ureditve in objekti za kontrolo
pretoka blaga s tovornimi vozili: 
-       
parkirišče za tovornjake s 7 parkirnimi mesti (8), 
-       
ploščad z enim voznim pasom in rampo za pregled vozil pod nadstrešnico
(9), 
-       
prometni otok s kabino carine in policije (9), 
-       
prometna ureditev za zavračanje vozil (10).
9. člen
(ploščad za blagovni promet – vstop v državo)
Na ploščadi so naslednji objekti in ureditve za kontrolo
pretoka blaga s tovornimi vozili: 
-       
ploščad z enim voznim pasom, rampo in tehtnico za pregled vozil pod
nadstrešnico objekta policije in carine (4), 
-       
kabina carine in policije na rampi vzdolž osrednjega objekta policije in
carine (4), 
-       
parkirišče za tovornjake z 9 parkirnimi mesti (6), 
-       
javne sanitarije (14), 
-       
objekt carine in špedicije z enim voznim pasom in rampo s kabino carine
za pregled vozil pod nadstrešnico (5,7).
10. člen
(deviacije poljskih poti)
Za dostop na njivske površine v neposredni okolici mejnega
prehoda sta na severni in južni strani predvideni deviaciji poljskih poti (12).
Na glavno cesto se v km 0,3 + 27,00 m na mestu obstoječega priključka nadaljuje
deviacija poljske poti po severni strani območja mejnega prehoda v dolžini 317
m. Na južni strani območja mejnega prehoda poteka deviacija poljske poti v
dolžini 334 m. Na glavno cesto se navezujeta zunaj območja mejnega prehoda.
Poti sta makadamski, njuna uporaba je omejena z zapornicami.
11. člen
(prečni prerezi cest)
(1) Prečni prerez glavne ceste pri vstopu v državo in izstopu
iz nje pri objektu policije in carine (1) je 26,50 m, in sicer: 
-       
vozišče 2 x 3,00 m +3 x 3,50 m, 
-       
otoki 4 x 2,50 m. 
(2) Prečni prerez terminala za tovornjake pri vstopu v državo
pri objektu policije in carine (1) je 3,50 m, in sicer: 
-       
vozišče 3,50 m. 
(3) Prečni prerez terminala za tovornjake pri vstopu v državo
pri objektu carine in špedicije (5,7) je 5,00 m, in sicer: 
-       
vozišče 5,00 m. 
(4) Prečni prerez parkirišča za tovornjake pri vstopu v
državo in izstopu iz nje (6,8): 
-       
dostopno vozišče 5,00 – 6,00 m, 
-       
vozišče na parkiriščih 2 x 7,50 m, 
-       
parkirišče 16,00 m. 
(5) Prečni prerez dovozne ceste k parkirišču za zaposlene (3)
je 6,00 m, in sicer: 
-       
vozišče 2 x 3,00 m. 
(6) Prečni prerez ceste pri navezavi na državno cesto: 
-       
vozišče 2 x 3,50 m z odstavnim prometnim pasom za tovorna vozila za
dovoz na ploščad širine 3,50 m. 
(7) Prečni prerez ceste pri vstopu v državo: 
-       
vozišče 2 x 3,50 m.
12. člen
(kolesarski in peš promet)
(1) Za kolesarski promet niso predvidene ločene kolesarske
steze. 
(2) Na območju mejnega prehoda sta po osrednjem delu in na
severni strani ploščadi med objektoma carine in špedicije ter glavnim objektom
policije in carine urejena hodnika za pešce širine 1,50 m.
V. ZASNOVA PROJEKTNIH REŠITEV OBJEKTOV
13. člen
(objekti)
Objekti MMP Središče ob Dravi: 
-       
objekt policije in carine (1), višinski gabarit P + 1, 
-       
nadstrešnica nad ploščadjo kontrole blagovnega prometa pri izstopu iz
države (9), minimalna svetla višina nad koto asfaltiranega vozišča je 5,40 m, 
-       
nadstrešnica nad ploščadjo kontrole blagovnega prometa pri vstopu v
državo (4), minimalna svetla višina nad koto asfaltiranega vozišča je 5,40 m, 
-       
objekt carine in špedicije pri kontroli blagovnega prometa pri vstopu v
državo (5,7), višinski gabarit P, z nadstrešnico nad ploščadjo kontrole
tovornih vozil, minimalna svetla višina nad koto asfaltiranega vozišča je 5,40
m, 
-       
transformatorska postaja in agregat (13), višinski gabarit P, 
-       
javne sanitarije (14), višinski gabarit P.
VI. ZASNOVA PROJEKTNIH REŠITEV SPREMLJAJOČIH OBJEKTOV
14. člen
(spremljajoči objekti)
(1) Ob vstopu na območje mejnega prehoda je zunaj ograjenega
območja kot sestavni del objekta carinske kontrole blagovnega prometa pri
vstopu v državo lociran objekt špedicije (7). 
(2) Ob parkirišču za tovornjake pri vstopu v državo je
lociran objekt javnih sanitarij (14).
VII. ZASNOVA PROJEKTNIH REŠITEV ZA UREJANJE KOMUNALNE,
ENERGETSKE IN TELEKOMUNIKACIJSKE INFRASTRUKTURE
15. člen
(odvodnjavanje cestnega telesa)
Meteorna voda z utrjenih cestnih in parkirnih površin platoja
se vodi po ceveh iz za vodo nepropustnega materiala skozi peskolove v lovilec
olj in naprej v ponikovalnico ali potok Zelena.
16. člen
(kanalizacija)
(1) Predviden je ločen kanalizacijski sistem za odvod
odpadnih voda – posebej za vodo s strešin, posebej za vodo s ploščadi in cest
ter posebej za fekalno vodo. 
(2) Meteorna voda z utrjenih površin se vodi po ceveh iz
zanjo nepropustnega materiala skozi peskolove v lovilec olj in naprej v
ponikalnico ali v potok Zelena. 
(3) Čista voda s strešin se vodi posebej neposredno v
ponikalnico ali v potok Zelena. 
(4) Predvideni objekti na območju mejnega prehoda nimajo
kletnih etaž, ki bi se odvodnjavale v zunanjo kanalizacijo preko internih
črpališč. Fekalne vode iz objektov na območju mejnega prehoda (objekt policije
in carine ter objekt carine in špedicije) se vodijo po kanalu fekalne
kanalizacije do biološke čistilne naprave, ki je predvidena za 80 ekoloških
enot. Prečiščena odpadna voda se vodi v potok Zelena.
17. člen
(vodovod in hidrantno omrežje)
(1) Za oskrbo s sanitarno, pitno in požarno vodo se območje
mejnega prehoda naveže na obstoječ vodovod premera 180 mm pri tovarni Droga s
približno 2200 m dolgim primarnim vodovodom premera 75 mm do vodomernega jaška.
(2) Potrebne količine požarne vode se zagotovijo z izgradnjo
rezervoarja s črpališčem (15) prostornine 108 m3 (Qpož=15
l/s) in priključkom na sanitarno omrežje, ki zagotavlja polnjenje rezervoarja v
24 urah. Območje mejnega prehoda se zavaruje z zunanjo hidrantno mrežo in
nadzemnimi požarnimi hidranti. Notranji hidranti se priključujejo neposredno na
hidrantno mrežo.
18. člen
(elektroenergetsko omrežje)
(1) Od obstoječe transformatorske postaje Središče Slog se do
območja mejnega prehoda s pravokotnim prebojem pod železniško progo v globini
najmanj 1,5 m pod gornjim robom praga in v dolžini 5,0 m na vsako stran od osi
železniške proge vzdolž južne strani železniške proge z minimalnim odmikom 8,0
m od poteka njene osi in ob državni cesti položi nov 20 kV kablovod do nove
transformatorske postaje z vgrajenim transformatorjem moči do 160 kVA, z
nizkonapetostno ploščo za javno razsvetljavo. Nizkonapetostni razvod je
predviden do vseh objektov in naprav na območju mejnega prehoda v ustrezni
kabelski kanalizaciji. 
(2) Carinski in policijski objekt je opremljen z dizelskim
generatorskim agregatom, s katerim bo mogoče v celoti oskrbovati porabnike ob
izpadu električne napetosti. 
(3) Osvetlitev ploščadi se izvede s svetilkami z navzdol
usmerjenimi svetlobnimi snopi višine od 10 m do 15 m, ki so nameščene večinoma
na ločilnih otokih. 
(4) Predvidena je javna razsvetljava celotnega platoja z
napajanjem s transformatorske postaje.
19. člen
(telekomunikacijsko omrežje)
Od območja obstoječega mejnega prehoda je predvideno
podaljšanje zemeljskega kabla v kabelski kanalizaciji, v katero se položi
dvojček kot rezerva za optični kabel. Kabelska kanalizacija se položi v skupni
izkopni jarek s kablovodom visoke napetosti ob državni cesti.
20. člen
(ogrevanje objektov)
(1) Glavni objekt policije in carine se ogreva z
utekočinjenim naftnim plinom, ki se hrani v vkopanem rezervoarju prostornine
2,8 m3. 
(2) Ostali objekti se ogrevajo s konvektorskimi električnimi
radiatorji.
21. člen
(križanja infrastrukturnih vodov)
Križanja in medsebojni odmiki predvidenih in obstoječih
infrastrukturnih vodov se izvedejo v skladu z veljavnimi standardi.
VIII. ZASNOVA PROJEKTNIH REŠITEV ZA URBANISTIČNO,
ARHITEKTURNO IN KRAJINSKO OBLIKOVANJE
22. člen
(oblikovanje objektov)
(1) Objekti in nadstrešnice imajo jekleno konstrukcijo,
sestavljeno iz vertikalnih stebrov in horizontalnih nosilcev oziroma jeklenih
okvirjev, sidranih v armirane betonske temelje. Ostrešje je konstrukcija
jeklenih nosilcev s podkonstrukcijo za kritino. 
(2) Nadtrešnice so ločena konstrukcija. Glavni vhodi v
objekte za zaposlene, uporabnike in neposredni vhodi za stranke v postopku so s
pločnikov ob voznih površinah. Ob vzdolžnih komunikacijah – hodnikih so
nanizane pisarne, prostori za stranke, skupni prostori za zaposlene, arhivi,
priročna skladišča itn. 
(3) Fasade objektov so plašč profiliranih tipskih plošč iz
jeklene, pocinkane, barvane pločevine, zasteklitve in lesenih oblog. 
(4) Strehe so ravne iz profiliranih tipskih plošč iz jeklene,
pocinkane in barvane pločevine.
23. člen
(oblikovanje drugih prostih površin in obcestnega prostora)
(1) Zaradi večje preglednosti in odprtosti prostora se večji
del zelenih površin zaseje s travo. 
(2) Posamezne skupine srednje visokih dreves se posadijo kot
vodila za orientacijo v prostoru in se izmenjujejo z izbranimi vrstami skupin
zimzelenih grmovnic. Poleg tega se zasadijo skupine grmovnic, ki cvetijo zgodaj
spomladi, in skupine grmovnic, ki cvetijo pozno v jesen. 
(3) Zagotoviti je treba redno vzdrževanje in ohranjanje
oblike zasaditve. 
(4) Za preprečitev nenadzorovanega dostopa na območje
ploščadi za blagovni promet se postavi varovalna žična ograja višine 2,0 m,
prilagojena poteku prometnih poti in prometnemu režimu na MMP Središče ob
Dravi.
IX. REŠITVE IN UKREPI ZA VAROVANJE OKOLJA, OHRANJANJE NARAVE
IN TRAJNOSTNE RABE NARAVNIH DOBRIN
24. člen
(varstvo pred hrupom)
(1) Pri gradnji je treba upoštevati naslednje ukrepe za
zmanjšanje vpliva hrupa: 
-       
gradnja naj poteka le podnevi med 7. in 19. uro, ponoči samo zaradi
neodložljivih del; 
-       
v skladu z določbami predpisov, ki urejajo emisije hrupa strojev, je za
nove stroje določena maksimalna dovoljena zvočna moč za večino gradbenih
strojev v odvisnosti od čiste instalirane moči. Proizvajalci morajo označiti
stroje z vrednostmi njihove zvočne moči in zagotoviti, da ta vrednost ni
presežena; 
-       
delovne naprave je treba ob neuporabi izklapljati (npr. daljši postanki
tovornjakov, bagerjev ipd.). 
(2) Prve meritve hrupa v okolju se opravijo v skladu s
predpisi, ki urejajo hrup, najpozneje v petnajstih mesecih po začetku
obratovanja MMP Središče ob Dravi. Meritve je treba opraviti v času največjih
obremenitev MMP Središče ob Dravi. Nadaljnje spremljanje poteka v odvisnosti od
rezultatov prvih meritev.
25. člen
(varstvo zraka)
(1) Projektant in izvajalec gradbenih del morata zagotoviti,
da v okolici gradbišča in pozneje ob obratovanju objekta ne bodo presežene
mejne vrednosti onesnažil v zraku. Natančni ukrepi za preprečitev in zmanjšanje
onesnaženja zraka morajo biti podrobno opredeljeni v projektni dokumentaciji. 
(2) Potreben je stalen nadzor nad tehnično brezhibnostjo in
zagotovitev ustreznega in racionalnega obratovanja gradbene mehanizacije in
drugih transportnih sredstev. 
(3) Vse manipulativne površine (vstopna in izstopna ploščad z
voznimi pasovi, parkirni prostori) morajo biti utrjene in morajo omogočati
čiščenje ob nezgodah. Brežine morajo biti ozelenjene. Natančno je treba
izdelati tudi načrte za ravnanje ob nezgodah (razlitja, raztrosi, požari,
ipd.).
26. člen
(varstvo voda)
Med gradnjo in obratovanjem je treba zagotoviti nadzor
kakovosti izvedbe in obstojnosti zaščitnih ukrepov v skladu s poslovnikom, ki
ga je treba obvezno pripraviti pred začetkom gradnje in obratovanja MMP
Središče ob Dravi, v katerem je treba upoštevati tudi vse spremembe projekta,
do katerih lahko pride zaradi nepredvidenih dogodkov med gradnjo.
27. člen
(ohranjanje narave)
Na obravnavanem območju ni naravnih vrednot ali drugih
zavarovanih območij.
28. člen
(varovanje objektov in območij kulturne dediščine)
Na območju predvidenega posega ni zavarovanih kulturnih
spomenikov oziroma evidentirane kulturne dediščine.
29. člen
(zbiranje in odvoz odpadkov)
Komunalni odpadki na območju mejnega prehoda se zbirajo v
tipskih zabojnikih, ki se redno praznijo, odpadki pa organizirano odvažajo na
komunalno deponijo.
X. DRUGE UREDITVE
30. člen
(deponija viškov materiala)
Z odstranitvijo asfalta obstoječega cestišča bo nastalo okoli
200 m3 odpadkov bitumenske mešanice, ki se odpelje na deponijo
Cestnega podjetja Maribor.
31. člen
(ravnanje s plodno zemljo)
Plodna zemlja se odgrne in ustrezno skladišči ter uporabi za
urejanje zelenih površin.
XI. REŠITVE ZA ZAŠČITO PRED NESREČAMI
32. člen
(zaščita pred požarom)
(1) Požarna varnost objektov na MMP Središče ob Dravi je
zagotovljena z dovozom za interventna vozila po obstoječi cesti. Izgradnja
vodovoda, rezervoarja za požarno vodo in hidrantnega omrežja pa zagotavlja
preskrbo s požarno vodo. Ob požaru in drugih nesrečah so zagotovljene površine
za varen umik ljudi in živali na utrjene površine ter na površine v okolici. 
(2) Voda za gašenje požara se zagotavlja s hidrantno mrežo
skladno s predpisom, ki ureja tehnične normative za zunanje in notranje
hidrantno omrežje za gašenje požarov. 
(3) Med gradnjo mora izvajalec upoštevati določbe predpisa,
ki ureja varstvo pred požarom v naravnem okolju.
XII. ETAPNOST IZVEDBE
33. člen
(etape izvajanja)
Gradnja MMP Središče ob Dravi je predvidena v eni etapi in
obsega komunalno opremljanje območja ter izgradnjo platoja MMP Središče ob
Dravi z vsemi zunanjimi ureditvami in objekti.
XIII. OBVEZNOSTI INVESTITORJA IN IZVAJALCEV
34. člen
(organizacija gradbišča)
Gradbišče se organizira tako, da se zagotovi dvosmerni promet
na glavni cesti. K načrtu gradbišča in za ureditev obvozov in delnih zapor med
gradnjo mora investitor pridobiti soglasja pristojnih organov in organizacij.
35. člen
(dodatne obveznosti)
Poleg vseh obveznosti, navedenih v tej uredbi, so obveznosti
investitorja in izvajalca med gradnjo in po izgradnji tudi: 
-       
zagotoviti odvijanje prometa, 
-       
zagotoviti nemotene dovoze in dostope do sosednjih zemljišč med gradnjo
in po izgradnji, 
-       
obnova infrastrukturnih vodov in drugih objektov, če bodo zaradi gradnje
mejnega prehoda zaradi prevelikih obremenitev ali tresljajev poškodovani, 
-       
zagotoviti zavarovanje gradbišča za varno in nemoteno rabo sosednjih
objektov in zemljišč, 
-       
v skladu z veljavnimi predpisi odpraviti v najkrajšem možnem času
morebitne negativne posledice, ki bi nastale zaradi graditve mejnega prehoda in
obratovanja rekonstruirane ceste, 
-       
zagotoviti nemoteno komunalno oskrbo objektov preko vseh obstoječih
infrastrukturnih napeljav, 
-       
med gradnjo zagotoviti vse potrebne varnostne ukrepe in organizacijo na
gradbišču za preprečitev onesnaženja okolja in voda zaradi transporta,
skladiščenja in uporabe tekočih goriv in drugih škodljivih snovi oziroma ob
nezgodi zagotoviti takojšnje ukrepanje za to usposobljenih delavcev.
XIV. DOPUSTNA ODSTOPANJA
36. člen
(dopustna odstopanja)
(1) Vse umestitve in dimenzije, navedene v tej uredbi, se
natančneje določijo v projektni dokumentaciji za pridobitev gradbenega
dovoljenja. Tlorisne in višinske dimenzije objektov in ureditev se lahko
razlikujejo od opredeljenih za ± 10%. 
(2) Pri uresničitvi lokacijskega načrta so dopustna
odstopanja od tehničnih rešitev, določenih s to uredbo, če se pri nadaljnjem
podrobnejšem proučevanju prometnih, geoloških, hidroloških, geomehanskih in
drugih razmer najdejo take rešitve, ki so oblikovno, prometno-tehnično ali
okoljevarstveno primernejše ter ne poslabšujejo prostorskih in okoljskih
razmer. 
(3) Odstopanja od tehničnih rešitev iz prejšnjega odstavka ne
smejo biti v nasprotju z javnim interesom. Z njimi morajo soglašati organi in
organizacije, na katere se nanašajo.
XV. NADZOR
37. člen
(nadzor)
Nadzor nad izvajanjem te uredbe opravlja Inšpektorat
Republike Slovenije za okolje in prostor.
XVI. PREHODNA IN KONČNA DOLOČBA
38. člen
(občinski prostorski akti)
Z dnem uveljavitve te uredbe se za ureditveno območje
lokacijskega načrta, določenega v 4. členu te uredbe, šteje, da so spremenjene
in dopolnjene prostorske sestavine občinskih prostorskih aktov: 
-       
Dolgoročnega načrta Občine Ormož za obdobje od 1986 – 2000 (Uradni
vestnik občin Ormož in Ptuj, št. 14/86 in 9/90), 
-       
Odlok o spremembah in dopolnitvah prostorskih sestavin dolgoročnega in
srednjeročnega načrta Občine Ormož v letu 1994 (Uradni vestnik občin Ormož in
Ptuj, št. 27/94 in 33/95, Uradni vestnik Občine Ormož, št. 4/97), 
-       
Odlok o spremembah in dopolnitvah prostorskih sestavin dolgoročnega in
srednjeročnega načrta Občine Ormož (Uradni vestnik Občine Ormož, št. 7/03), 
-       
Odlok o prostorskih ureditvenih pogojih za južni nižinski del Občine
Ormož (Uradni vestnik Občine Ormož, št. 8/00).
39. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00719-35/2006/8
Ljubljana, dne 14. junija 2006
EVA 2006-2511-0127
Vlada Republike Slovenije
Janez Janša l.r. 
Predsednik