1. člen
Ta pravilnik določa naloge višjih strokovnih šol pri
zagotavljanju možnosti, da se tujci oziroma Slovenci brez slovenskega državljanstva,
ki se izobražujejo po javno veljavnih študijskih programih v višjem strokovnem
izobraževanju, učijo slovenščine.
2. člen
Višja strokovna šola je dolžna vsem vpisanim študentom, ki so
tujci oziroma Slovenci brez slovenskega državljanstva, omogočiti učenje
slovenščine, ki ga organizira sama oziroma v sodelovanju z drugimi višjimi
strokovnimi šolami ali visokošolskimi zavodi.
Za učenje slovenščine se uporablja izobraževalni program “Slovenščina
za tujce”, ki ga je na 12. seji, dne 28. 6. 2000, sprejel Strokovni svet
Republike Slovenije za izobraževanje odraslih.
3. člen
Učenje slovenščine ni obvezna sestavina višješolskih
študijskih programov.
4. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 0070-2/2007
Ljubljana, dne 15. januarja 2007
EVA 2005-3311-0060
dr. Milan Zver l.r.
Minister
za šolstvo in šport