1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES dne 27. septembra objavil Smernice organa EBA o
notranjem upravljanju (v nadaljevanju: smernice), ki so objavljene na njegovi
spletni strani.
(2) Smernice iz prvega odstavka tega člena urejajo
podrobnejše zahteve v zvezi z ureditvami notranjega upravljanja kreditnih
institucij, vključno z organizacijsko strukturo, procesi upravljanja tveganj,
mehanizmi notranjih kontrol, politik prejemkov, vloge informacijske tehnologije
in neprekinjenega poslovanja ter preglednosti poslovanja banke.
(3) Smernice se uporabljajo za institucije, kot so
opredeljene v 3. točki prvega odstavka 4. člena Uredbe (EU) št. 575/2013
Evropskega parlamenta in Sveta z dne 26. junija 2013 o bonitetnih zahtevah
za kreditne institucije in investicijska podjetja ter o spremembi Uredbe (EU)
št. 648/2012 (UL L št. 176 z dne 27. junija 2013, str. 1).
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za banke in hranilnice, ki so v skladu z ZBan-2 pridobile dovoljenje za
opravljanje bančnih storitev v Republiki Sloveniji (v nadaljevanju banke).
(2) Banke pri uresničevanju ureditve notranjega
upravljanja banke v celoti upoštevajo določbe smernic.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne 23. junija
2015
Boštjan Jazbec l.r.
Predsednik
Sveta Banke Slovenije