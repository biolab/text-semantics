1. člen
Vsebina in področje uporabe
(1) Ta sklep podrobneje določa nekatere opcije in
diskrecijske pravice, ki so prenesene na pristojne organe po pravu Unije o
bonitetnih zahtevah za kreditne institucije, in jih izvaja Banka Slovenije,
kadar je pristojna in odgovorna za izvajanje nadzora.
(2) Sklep se uporablja v zvezi s kreditnimi
institucijami, ki se razvrstijo kot manj pomembne kreditne institucije v skladu
s členom 6(4) Uredbe Sveta (EU) št. 1024/2013 z dne 15. oktobra
2013 o prenosu posebnih nalog, ki se nanašajo na politike bonitetnega nadzora
kreditnih institucij, na Evropsko centralno banko (UL L št. 287 z dne
29. oktobra 2013, str. 63; v nadaljnjem besedilu: Uredba (EU)
št. 1024/2013) ter delom IV in členom 147(1) Uredbe (EU)
št. 468/2014 Evropske centralne banke z dne 16. aprila 2014 o
vzpostavitvi okvira za sodelovanje znotraj enotnega mehanizma nadzora med
Evropsko centralno banko in pristojnimi nacionalnimi organi ter z imenovanimi
nacionalnimi organi (UL L št. 141 z dne 14. maja 2014, str. 1; v
nadaljnjem besedilu: Uredba (EU) št. 468/2014).
(3) Ne glede na drugi odstavek tega člena se tudi za
kreditne institucije, ki se razvrstijo kot pomembne kreditne institucije v
skladu s členom 6(4) Uredbe (EU) št. 1024/2013 ter delom IV in členom 147(1)
Uredbe (EU) št. 468/2014, uporabljata naslednja člena tega sklepa:
(a)   
4. člen: Člen 124(2) Uredbe (EU) št. 575/2013: izpostavljenosti,
zavarovane s hipotekami na stanovanjske nepremičnine;
(b)   
8. člen: Člen 327(2) Uredbe (EU) št. 575/2013: pobot.
(4) Kadar se ta sklep sklicuje na določbe drugih predpisov,
se te določbe uporabljajo v njihovem vsakokrat veljavnem besedilu.
2. člen
Opredelitev pojmov
(1) Pojmi, uporabljeni v tem sklepu, imajo enak pomen kot
v določbah Uredbe (EU) št. 575/2013, Uredbe (EU) št. 1024/2013,
člena 2 Uredbe (EU) št. 468/2014 in Delegirane uredbe
(EU) 2015/61.
(2) Nacionalni ukrepi za prenos Direktive 2006/48/ES
Evropskega parlamenta in Sveta z dne 14. junija 2006 o začetku opravljanja
in opravljanju dejavnosti kreditnih institucij (UL L št. 177 z dne
30. junija 2006, str. 1; v nadaljnjem besedilu Direktiva 2006/48/ES) in
2006/49/ES Evropskega parlamenta in Sveta z dne 14. junija 2006 o
kapitalski ustreznosti investicijskih podjetij in kreditnih institucij
(UL L št. 177 z dne 30. junija 2006, str. 201), na katere se
sklicuje Uredba (EU) št. 575/2013, so Zakon o bančništvu (Uradni list RS,
št. 99/10 – uradno prečiščeno besedilo (52/11 – popravek), 9/11 –
ZPlaSS-B, 35/11, 59/11, 85/11, 48/12, 105/12, 56/13, 63/13 – ZS-K in 96/13) in
na njegovi podlagi sprejeti predpisi.
POGLAVJE I
Kapital
3. člen
Člen 89(3) Uredbe (EU) št. 575/2013: uteži
tveganja in prepoved kvalificiranih deležev izven finančnega sektorja
Brez poseganja v člen 90 Uredbe (EU) št. 575/2013
kreditne institucije pri izračunu kapitalskih zahtev v skladu z delom 3
Uredbe (EU) št. 575/2013 uporabijo utež tveganja 1 250 % za višjega
izmed naslednjih zneskov:
(a)   
znesek kvalificiranih deležev v družbah iz člena 89(1) Uredbe (EU)
št. 575/2013, ki presega 15 % sprejemljivega kapitala kreditne
institucije, in
(b)   
skupen znesek kvalificiranih deležev v družbah iz člena 89(2)
Uredbe (EU) št. 575/2013, ki presega 60 % sprejemljivega kapitala kreditne
institucije.
POGLAVJE II
Kapitalske zahteve
4. člen
Člen 124(2) Uredbe (EU) št. 575/2013:
izpostavljenosti, zavarovane s hipotekami na stanovanjske nepremičnine
Kreditne institucije v zvezi s členom 124(2) Uredbe (EU)
št. 575/2013 pri izpostavljenostih, ki so v celoti in popolnoma zavarovane
s hipotekami na stanovanjske nepremičnine, uporabijo utež tveganja 35 % za del
kredita, ki ne presega 60 % tržne vrednosti zadevne nepremičnine, ali 60 %
hipotekarne kreditne vrednosti zadevne nepremičnine v tistih državah članicah, ki
so v zakonih ali predpisih določile stroga merila za ocenjevanje hipotekarne
kreditne vrednosti.
5. člen
Člen 178(1) Uredbe (EU) št. 575/2013: neplačilo
dolžnika
Kreditne institucije za kategorije izpostavljenosti, določene
v členu 178(1)(b) Uredbe (EU) št. 575/2013, uporabijo standard
"več kot 90 dni zamude".
6. člen
Člen 178(2)(d) Uredbe (EU) št. 575/2013: prag za oceno
pomembnosti kreditne obveznosti v zamudi za namen opredelitve neplačila
(1) Kreditne institucije za namen člena 178(2)(d) Uredbe (EU)
št. 575/2013 pri ocenjevanju pomembnosti kreditne obveznosti v zamudi
upoštevajo prag, sestavljen iz dveh sestavin:
(a)   
absolutna sestavina je vsota vseh zneskov, že zapadlih v plačilo, ki jih
dolžnik dolguje instituciji, nadrejeni osebi te institucije ali kateri od
njenih podrejenih družb (v nadaljnjem besedilu: „kreditna obveznost v zamudi“),
ki znaša:
(i)    za
izpostavljenosti na drobno 100 EUR;
(ii)   za
izpostavljenosti, ki niso izpostavljenosti na drobno, 500 EUR, in
(b)   
relativna sestavina je enaka deležu, ki ga znesek kreditne obveznosti v
zamudi predstavlja v skupnem znesku vseh bilančnih izpostavljenosti
institucije, njene nadrejene osebe ali katere koli od njenih podrejenih družb
do tega dolžnika, z izjemo izpostavljenosti iz naslova lastniških instrumentov,
ki znaša 1 %.
(2) Za institucije, ki za izpostavljenosti na drobno
uporabljajo opredelitev neplačila iz točk (a) in (b) prvega pododstavka člena
178(1) Uredbe (EU) št. 575/2013 na ravni posamezne izpostavljenosti, se prag iz
odstavka (1) uporablja na ravni posamezne izpostavljenosti kreditne
institucije, njene nadrejene osebe ali katere od njenih podrejenih družb do
dolžnika.
(3) Šteje se, da neplačilo nastopi, kadar sta tako omejitev,
izražena kot absolutna sestavina praga, kot omejitev, izražena kot relativna
sestavina praga, prekoračeni več kot 90 zaporednih dni.
7. člen
Člen 282(6) Uredbe (EU) št. 575/2013: nizi
varovanj
Za posle, navedene v členu 282(6) Uredbe (EU)
št. 575/2013, kreditne institucije uporabijo metodo tekoče
izpostavljenosti iz člena 274 Uredbe (EU) št. 575/2013.
8. člen
Člen 327(2) Uredbe (EU) št. 575/2013: pobot
Kreditne institucije ne smejo upoštevati pobota med
zamenljivim vrednostnim papirjem in nasprotno pozicijo v njegovem osnovnem
instrumentu, kakor je navedeno v členu 327(2) Uredbe (EU)
št. 575/2013.
9. člen
Člen 380 Uredbe (EU) št. 575/2013: oprostitev
Kreditne institucije v primeru splošnega izpada sistema
poravnave, klirinškega sistema ali centralne nasprotne stranke v smislu
člena 380 Uredbe (EU) št. 575/2013 v času, dokler se razmere ne
uredijo, uporabljajo naslednje določbe:
(a)   
kreditnim institucijam ni treba izpolnjevati kapitalskih zahtev iz
členov 378 in 379 Uredbe (EU) št. 575/2013 in
(b)   
neporavnan posel s strani nasprotne stranke se ne šteje kot neplačilo za
namene kreditnega tveganja.
POGLAVJE III
Velike
izpostavljenosti
10. člen
Člen 395(1) Uredbe (EU) št. 575/2013: omejitve
velikih izpostavljenosti
Omejitev vrednosti velike izpostavljenosti v smislu člena
395(1) Uredbe (EU) št. 575/2013 ni nižja od 150 milijonov EUR.
11. člen
Člen 400(2) Uredbe (EU) št. 575/2013: izvzetja
(1) Izpostavljenosti, navedene v členu 400(2)(a)
Uredbe (EU) št. 575/2013, so izvzete iz uporabe člena 395(1) navedene
uredbe za 80 % nominalne vrednosti kritih obveznic, če so izpolnjeni pogoji iz
člena 400(3) navedene uredbe.
(2) Izpostavljenosti, navedene v členu 400(2)(b)
Uredbe (EU) št. 575/2013, so izvzete iz uporabe člena 395(1) navedene
uredbe za 80 % vrednosti izpostavljenosti, če so izpolnjeni pogoji iz
člena 400(3) navedene uredbe.
(3) Izpostavljenosti, navedene v členu 400(2)(c)
Uredbe (EU) št. 575/2013, ki jih ima kreditna institucija do družb iz
navedenega člena, so v celoti izvzete iz uporabe člena 395(1) navedene
uredbe, če so izpolnjeni pogoji iz člena 400(3) navedene uredbe, kakor so
podrobneje opredeljeni v Prilogi I k Uredbi Evropske centralne banke
(EU) 2016/445 z dne 14. marca 2016 o izvajanju opcij in diskrecijskih
pravic, ki so na voljo v pravu Unije (UL L št. 78 z dne
24. marca 2016, str. 60; v nadaljnjem besedilu: Uredba
(EU) 2016/445), in če so te družbe zajete v isti nadzor na konsolidirani
podlagi v skladu z Uredbo (EU) št. 575/2013, Direktivo 2002/87/ES
Evropskega parlamenta in Sveta z dne 16. decembra 2002 o dopolnilnem nadzoru
kreditnih institucij, zavarovalnic in investicijskih družb v finančnem
konglomeratu, ki spreminja direktive Sveta 73/239/EGS, 79/267/EGS, 92/49/EGS,
92/96/EGS, 93/6/EGS in 93/22/EGS ter direktivi 98/78/ES in 2000/12/ES
Evropskega parlamenta in Sveta (UL L št. 35 z dne 11. februarja
2003, str. 1) ali enakovrednimi standardi, ki veljajo v tretji državi,
kakor je podrobneje opredeljeno v Prilogi I k Uredbi (EU) 2016/445.
(4) Izpostavljenosti, navedene v členu 400(2)(d)
Uredbe (EU) št. 575/2013, so v celoti izvzete iz uporabe člena 395(1)
navedene uredbe, če so izpolnjeni pogoji iz člena 400(3) navedene uredbe,
kakor so podrobneje opredeljeni v Prilogi II k Uredbi (EU) 2016/445.
(5) Izpostavljenosti, navedene v členu 400(2)(e)
do (k) Uredbe (EU) št. 575/2013, so v celoti, v primeru
člena 400(2)(i) pa do najvišjega dovoljenega zneska, izvzete iz uporabe
člena 395(1) navedene uredbe, če so izpolnjeni pogoji iz člena 400(3)
navedene uredbe.
(6) Kreditne institucije ocenijo, ali so izpolnjeni
pogoji iz člena 400(3) Uredbe (EU) št. 575/2013 in ustrezne priloge k
Uredbi (EU) 2016/445, ki se uporablja za posamezno izpostavljenost. Banka
Slovenije lahko to oceno kadar koli preveri in zahteva, da ji kreditne
institucije za ta namen predložijo dokumentacijo, navedeno v ustrezni prilogi.
POGLAVJE IV
Likvidnost
12. člen
Člen 420(2) Uredbe (EU) št. 575/2013 in
člen 23(2) Delegirane uredbe (EU) 2015/61: likvidnostni odlivi
Kreditne institucije pri ocenjevanju likvidnostnih odlivov zaradi
zunajbilančnih postavk iz naslova trgovinskega financiranja, kakor so navedene
v členu 420(2) Uredbe (EU) št. 575/2013 in Prilogi I k navedeni
uredbi in v členu 23(2) Delegirane uredbe (EU) 2015/61, predpostavijo
stopnjo odliva v višini 5 %, kakor je navedeno v členu 420(2) navedene
uredbe in členu 23(2) Delegirane uredbe (EU) 2015/61. Ustrezni odlivi
se poročajo v skladu z Izvedbeno uredbo Komisije (EU) št. 680/2014 z dne
16. aprila 2014 o določitvi izvedbenih tehničnih standardov v zvezi z
nadzorniškim poročanjem institucij v skladu z Uredbo (EU) št. 575/2013
Evropskega parlamenta in Sveta (UL L št. 191 z dne 28. junija
2014, str. 1).
13. člen
Člen 24(4) in (5) Delegirane uredbe (EU) 2015/61:
odlivi iz stabilnih vlog na drobno
Kreditne institucije pomnožijo znesek stabilnih vlog na
drobno, ki jih krije sistem jamstva za vloge, s 3 %, kakor je navedeno v
členu 24(4) Delegirane uredbe (EU) 2015/61, če je Komisija izdala
predhodno odobritev v skladu s členom 24(5) navedene delegirane uredbe, s
katero je potrdila, da so izpolnjeni vsi pogoji iz člena 24(4).
POGLAVJE V
Prehodne določbe
Uredbe (EU) št. 575/2013
14. člen
(črtan)
15. člen
(črtan)
16. člen
(črtan)
17. člen
(črtan)
18. člen
(črtan)
19. člen
(črtan)
20. člen
(črtan)
21. člen
(črtan)
22. člen
(črtan)
23. člen
Člen 486(6) Uredbe (EU) št. 75/2013: omejitve
glede uporabe predhodnih pravil za postavke navadnega lastniškega temeljnega
kapitala, dodatnega temeljnega kapitala in dodatnega kapitala
Za namene člena 486 Uredbe (EU) št. 575/2013 znaša
veljavni odstotek:
(a)   
60 % v obdobju od 1. januarja 2016 do 31. decembra 2016;
(b)   
50 % v obdobju od 1. januarja 2017 do 31. decembra 2017;
(c)   
40 % v obdobju od 1. januarja 2018 do 31. decembra 2018;
(d)   
30 % v obdobju od 1. januarja 2019 do 31. decembra 2019;
(e)   
20 % v obdobju od 1. januarja 2020 do 31. decembra 2020;
(f)    
10 % v obdobju od 1. januarja 2021 do 31. decembra 2021.
23a. člen
Člena 493(4) in 500a(2) Uredbe (EU) št. 575/2013: prehodne
določbe za velike izpostavljenosti
(1) Z odstopanjem od člena 395(1) Uredbe (EU) št. 575/2013
lahko kreditne institucije upoštevajo vse izpostavljenosti iz člena 493(5)
Uredbe (EU) št. 575/2013, ki izpolnjujejo pogoje iz člena 493(6) Uredbe (EU)
št. 575/2013, v višini naslednjih omejitev:
(a)   
100 % temeljnega kapitala kreditne institucije do 31. decembra 2018;
(b)   
75 % temeljnega kapitala kreditne institucije do 31. decembra 2019;
(c)   
50 % temeljnega kapitala kreditne institucije do 31. decembra 2020.
(2) Ne glede na določbo iz prejšnjega odstavka lahko kreditne
institucije upoštevajo izpostavljenosti do enot centralne ravni držav in do
centralnih bank držav članic, kadar so te izpostavljenosti denominirane in
financirane v domači valuti druge države članice, v višini naslednjih omejitev:
(a)   
100% temeljnega kapitala kreditne institucije do 31. decembra 2023;
(b)   
75% temeljnega kapitala kreditne institucije med 1. januarjem in 31.
decembrom 2024;
(c)   
50% temeljnega kapitala kreditne institucije med 1. januarjem in 31.
decembrom 2025.
24. člen
(črtan)
25. člen
(črtan)

Sklep o izvajanju opcij in diskrecijskih
pravic iz prava Unije (Uradni list RS, št. 28/16) vsebuje naslednji končni določbi:
»POGLAVJE VI
Končni določbi
26. člen
Začetek veljavnosti sklepa
(1) Ta sklep začne veljati 1. oktobra 2016.
(2) Ne glede na prvi odstavek tega člena se
13. člen tega sklepa uporablja od 1. januarja 2019.
27. člen
Prenehanje veljavnosti
Z dnem začetka veljavnosti tega sklepa preneha veljati Sklep
o izvajanju Uredbe (EU) o bonitetnih zahtevah za kreditne institucije in
investicijska podjetja glede izvrševanja opcij in diskrecijskih možnosti ter
drugih nalog pristojnega organa za kreditne institucije (Uradni list RS,
št. 5/14 in 19/15), razen tretjega odstavka 5. člena navedenega
sklepa, ki se za kreditne institucije, ki se razvrstijo kot pomembne kreditne
institucije v skladu s členom 6(4) Uredbe (EU) št. 1024/2013 ter
delom IV in členom 147(1) Uredbe (EU) št. 468/2014, uporablja do
31. decembra 2016.«.

Sklep o spremembah in dopolnitvah Sklepa o
izvajanju opcij in diskrecijskih pravic iz prava Unije (Uradni list RS, št. 81/18) vsebuje naslednjo končno in
prehodno določbo:
»4. člen
(1) Ta sklep začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2019, razen
drugega odstavka 3. člena tega sklepa, ki se lahko uporablja že z dnem njegove
uveljavitve.
(2) Ne glede na prvi odstavek tega člena se 2. člen tega
sklepa začne uporabljati najkasneje 31. decembra 2020. Do začetka uporabe 2.
člena tega sklepa oziroma do začetka uporabe praga za oceno pomembnosti
kreditne obveznosti v zamudi, kot je določen z Uredbo Evropske centralne banke
(EU) 2018/1845 z dne 21. novembra 2018 o izvajanju diskrecijske pravice iz
člena 178(2)(d) Uredbe (EU) št. 575/2013 v zvezi s pragom za oceno pomembnosti
kreditne obveznosti v zamudi, če gre za kreditne institucije, ki se razvrstijo
kot pomembne kreditne institucije v skladu s členom 6(4) Uredbe (EU) št.
1024/2013 ter delom IV in členom 147(1) Uredbe (EU) št. 468/2014, kreditna
institucija uporablja opredelitev praga za oceno pomembnosti kreditne
obveznosti v zamudi v skladu s 6. členom Sklepa o izvajanju opcij in
diskrecijskih pravic iz prava Unije (Uradni list RS, št. 28/16).«.

Sklep o spremembah in dopolnitvah Sklepa o
izvajanju opcij in diskrecijskih pravic iz prava Unije (Uradni list RS, št. 126/20) dodaja 25.a člen:
»25.a člen
Člen 500b Uredbe (EU) št.
575/2013: začasna izključitev nekaterih izpostavljenosti do centralnih bank iz
mere skupne izpostavljenosti glede na pandemijo COVID-19
(1) Banka Slovenije na podlagi mnenja Evropske centralne
banke z dne 17. septembra 2020 ugotavlja, da obstajajo izredne okoliščine, ki
upravičujejo odstopanje od člena 429(4) Uredbe (EU) št. 575/2013, kar kreditnim
institucijam omogoča, da lahko do 27. junija 2021 iz svoje mere skupne
izpostavljenosti izključijo izpostavljenosti do centralnih bank, opredeljene v
točkah (a) in (b) prvega odstavka člena 500b Uredbe (EU) št. 575/2013. 
(2) V okviru izpostavljenosti iz točke (b) prvega odstavka
člena 500b Uredbe (EU) št. 575/2013 se lahko izključijo tiste izpostavljenosti
do centralnih bank Eurosistema, ki se nanašajo na depozite v okviru mejnega
depozita ali na stanja na računu rezerv, vključno s sredstvi za izpolnjevanje
obveznih rezerv.
(3) Za namene tega člena se uporabljajo naslednje opredelitve
pojmov:
(a)   
»Eurosistem« pomeni Eurosistem, kot je opredeljen v Smernici Evropske
centralne banke (EU) 2015/510 z dne 19. decembra 2014 o izvajanju okvira
denarne politike Eurosistema (ECB/2014/60) (UL L št. 91 z dne 2. aprila 2015,
str. 3; v nadaljnjem besedilu: Smernica Evropske centralne banke (EU)
2015/510);
(b)   
»mejni depozit« pomeni mejni depozit, kot je opredeljen v Smernici
Evropske centralne banke (EU) 2015/510);
(c)   
»račun rezerv« pomeni račun rezerv, kot je opredeljen v Uredbi (ES) št.
1745/2003 Evropske centralne banke z dne 12. septembra 2003 o uporabi obveznih
rezerv (ECB/2003/9) (UL L št. 250 z dne 2. oktobra 2003, str. 10; v nadaljnjem
besedilu: Uredba (ES) št. 1745/2003);
(d)   
»obvezne rezerve« pomenijo obvezne rezerve, kot se izračunajo v skladu z
Uredbo (ES) št. 1745/2003.«;
ter vsebuje naslednjo končno določbo:
»5. člen
(1) Ta sklep začne veljati naslednji dan po objavi v Uradnem
listu Republike Slovenije. 
(2) Ne glede na prvi odstavek tega člena se določba iz točke
(c) tretjega odstavka 1. člena Sklepa o izvajanju opcij in diskrecijskih pravic
iz prava Unije (Uradni list RS, št. 28/16 in 81/18) uporablja do 31. decembra
2020.«.