1. člen
Za kulturni spomenik državnega pomena se razglasi enota
dediščine:
-       
Bistrica pri Mokronogu – Simončičev toplar (EŠD 8078).
Enota ima zaradi kulturnih, etnoloških, umetnostnih in
arhitekturnih ter krajinskih lastnosti poseben pomen za Republiko Slovenijo.
Zato jo razglašamo za kulturni spomenik državnega pomena z lastnostmi
etnološkega spomenika.
2. člen
Lastnosti, ki utemeljujejo razglasitev za spomenik državnega
pomena:
Simončičev toplar v Bistrici pri Mokronogu sodi med najpomembnejše
kozolce na Slovenskem. Vezani kozolec - toplar je odlično tesarsko delo, ki
priča tudi o likovnem obzorju naročnika – srednje velikega kmeta iz Bistrice
pri Mokronogu. Gradbeno-razvojno predstavlja eno od izhodiščnih razvojnih faz
toplarjev v Mirnsko-Mokronoški kotlini, ki so bili postavljeni v obdobju od
konca 18. do šestdesetih let 20. stoletja in predstavlja sam vrh vezanega
kozolca na Slovenskem.
3. člen
Spomenik stoji na parceli številka 976/3, k.o. Bistrica.
Meje spomenika so vrisane na katastrskem načrtu v merilu 1 :
2880 in na temeljnem topografskem načrtu v merilu 1 : 5000. Meje vplivnega
območja spomenika so vrisane na temeljnem topografskem načrtu v merilu 1 :
5000. Izvirnika načrtov, ki sta sestavni del tega odloka, hranita Ministrstvo
za kulturo, Uprava Republike Slovenije za kulturno dediščino in Javni zavod
Republike Slovenije za varstvo kulturne dediščine (v nadaljnjem besedilu:
zavod).
4. člen
Za spomenik velja varstveni režim, ki določa:
-       
varovanje spomenika v celoti, v njegovi izvirnosti in neokrnjenosti,
-       
podrejanje vsake rabe in vseh posegov v spomenik ohranjanju in
vzdrževanju varovanih spomeniških lastnosti celote,
-       
omogočanje predstavitve spomenika in dostopnost javnosti v meri, ki ne
ogroža spomenika in njegove namembnosti.
Za vplivno območje velja varstveni režim, ki določa:
-       
prepoved posegov, ki bi prizadeli obstoječe vedute na varovane elemente
kozolca.
Spomenik je zavarovan z namenom, da se:
-       
ohranijo kulturne, etnološke, umetnostne in arhitekturne ter krajinske
vrednote spomenika,
-       
poveča pričevalnost kulturnega spomenika,
-       
predstavi kulturne vrednote spomenika in situ, v tisku in drugih
medijih,
-       
spodbudi učno-predstavitveno in znanstveno-raziskovalno delo.
5. člen
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6. člen
Pristojni organ mora v treh mesecih po uveljavitvi tega
odloka izdati lastniku spomenika ali njegovih sestavnih delov odločbo o varstvu
na podlagi 13. člena zakona o varstvu kulturne dediščine (Uradni list RS, št.
7/99).
Odločba iz prejšnjega odstavka določa pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čim bolj
učinkovito varstvo spomenika. Varstveni režim lahko omejuje lastninsko pravico
le v obsegu, ki je nujen za izvajanje varstva spomenika.
7. člen
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Odlok o razglasitvi Župančičevega toplarja
za kulturni spomenik državnega pomena (Uradni list RS, št. 66/01)
vsebuje naslednjo končno določbo:
»8. člen
Ta odlok začne veljati naslednji dan po objavi v Uradnem
listu Republike Slovenije.«,

Odlok o spremembah Odloka o razglasitvi
Župančičevega toplarja za kulturni spomenik državnega pomena (Uradni list RS,
št. 59/05)
vsebuje naslednjo končno določbo:
»4. člen
Ta odlok začne veljati naslednji dan po objavi v Uradnem
listu Republike Slovenije.«.