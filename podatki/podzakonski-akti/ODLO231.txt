1
Za kulturni spomenik državnega pomena se razglasi enoto
dediščine:
-       
Branik – Grad Rihemberk (EŠD 40).
Enota ima zaradi kulturnih, arheoloških, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi arhitekturnega spomenika, kulturne krajine in zgodovinskega
spomenika.
2
Lastnosti, ki utemeljujejo razglasitev za spomenik državnega
pomena:
Grad Branik – Rihemberk je največji ohranjeni srednjeveški
grad na Primorskem, s prevladujočim romanskim stolpom, bivališče družine
Lanthieri in pomembna arheološka postojanka. Grad je nezamenljiva prostorska
dominanta, vodilni motiv doline in naselja pod njim in kot tak nenadomestljiv
za Slovenijo.
3
Spomenik obsega zemljišča s parcelnimi številkami: *88/1,
*88/2, *89, 131, 132/1, 132/2, 4888/13, 4888/14, 4888/9, 4927/1 (del parcele:
srednji del parcele, na Z od meje s parcelo 132/2, na V do meje s parcelo
82/11), 60/1, 60/3, 60/5, 61/1, 61/3, 61/5, 62/1, 62/5, 65/1, 65/4, 66, 67,
68/1, 68/2, 68/3, 68/4, 69, 72/1, 72/2, 72/5, 72/8, 73, 74, 75/2, 75/4, vse
k.o. Branik.
Meja spomenika je določena na digitalnem katastrskem načrtu
(uveljavljen 16. februarja 2004, Uradni list RS, št. 19/04, datoteka z dne 2.
februarja 2007, izvorno merilo 1 : 2880) in vrisana na temeljnem topografskem
načrtu v merilu 1 : 5000. Izvirnika načrtov iz prejšnjega stavka hranita
Ministrstvo za kulturo, Direktorat za kulturno dediščino, in Zavod za varstvo
kulturne dediščine Slovenije.
Vplivno območje spomenika obsega vse površine v oddaljenosti
250 m od zarisane meje spomenika in območja v širši oddaljenosti, na katerih bi
bili postavljeni objekti ali zasajene kulture, ki bi s svojo velikostjo, obliko
ali funkcijo lahko negativno vplivali na spomenik.
4
Za spomenik velja varstveni režim, ki določa:
-       
varovanje kulturnih, arheoloških, arhitekturnih, krajinskih in
zgodovinskih vrednot v celoti, v njihovi izvirnosti in neokrnjenosti,
-       
prepoved predelav romanskega stolpa, zunanjih zidov palacija in obodnih
obzidij gradu,
-       
prepoved vseh posegov v arheolške plasti spomenika, razen pooblaščenim
osebam, s predhodnim pisnim soglasjem pristojnega zavoda,
-       
podrejanje vsake rabe in vseh posegov v grad, grajska pobočja ter odprti
prostor ohranjanju in vzdrževanju varovanih spomeniških lastnosti,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote,
-       
znotraj območja je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
odobri pristojni zavod.
Zavarovano območje je namenjeno:
-       
trajni ohranitvi kulturnih, arheoloških, arhitekturnih, krajinskih, in
zgodovinskih vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
(prenehal
veljati)
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga: (črtana)

Odlok o razglasitvi gradu Branik (Rihemberk)
za kulturni spomenik državnega pomena (Uradni list RS, št. 81/99) vsebuje
naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi gradu Branik (Rihemberk) za kulturni spomenik
državnega pomena (Uradni list RS, št. 22/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.

Zakon o varstvu kulturne dediščine – ZVKD-1
(Uradni list RS, št. 16/08) v zvezi s prenehanjem veljavnosti
6. člena odloka določa:
»147. člen
(prenehanje obveznosti
izdajanja odločb o varstvu spomenikov)
Z dnem uveljavitve tega zakona prenehajo veljati določbe
aktov o razglasitvi kulturnih spomenikov, sprejetih na podlagi Zakona o varstvu
kulturne dediščine (Uradni list RS, št. 7/99), ki v zvezi s 13. členom tega
zakona predpisujejo izdajanje odločb o varstvu spomenikov.«;
ter vsebuje naslednjo končno določbo:
»148. člen
(končna določba)
Ta zakon začne veljati petnajsti dan po objavi v Uradnem
listu Republike Slovenije.«.

Odlok o
spremembi Odloka o razglasitvi gradu Branik (Rihemberk) za kulturni spomenik
državnega pomena (Uradni list RS, št. 19/08) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.