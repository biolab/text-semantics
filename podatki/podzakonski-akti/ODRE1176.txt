I
V Republiki Sloveniji so naslednja registracijska območja:
1.     
Celje: za območje občin Celje, Laško, Mozirje, Slovenske Konjice,
Šentjur pri Celju, Šmarje pri Jelšah, Velenje in Žalec;
2.     
Koper: za območje občin Izola, Koper, Piran, Sežana in Ilirska Bistrica;
3.     
Kranj: za območje občin Jesenice, Kranj, Radovljica, Škofja Loka in
Tržič;
4.     
Krško: za območje občin Brežice, Krško in Sevnica;
5.     
Ljubljana: za območje občin Domžale, Grosuplje, Hrastnik, Kamnik,
Kočevje, Litija, Ljubljana Bežigrad, Ljubljana Center, Ljubljana Moste-Polje,
Ljubljana Šiška, Ljubljana Vič-Rudnik, Logatec, Ribnica, Trbovlje, Vrhnika, Zagorje
ob Savi in Cerknica;
6.     
Maribor: za območje občin Lenart, Maribor, Ormož, Pesnica, Ptuj, Ruše in
Slovenska Bistrica;
7.     
Murska Sobota: za območje občin Gornja Radgona, Lendava, Ljutomer in
Murska Sobota;
8.     
Nova Gorica: za območje občin Ajdovščina, Idrija, Nova Gorica in Tolmin;
9.     
Novo mesto: za območje občin Črnomelj, Metlika, Novo mesto in Trebnje;
10.  
Postojna: za območje občine Postojna;
11.  
Slovenj Gradec: za območje občin Dravograd, Radlje ob Dravi, Ravne na
Koroškem in Slovenj Gradec.
Registracijska območja iz prejšnjega odstavka so podlaga za
določitev oznak registracijskih območij na registrskih tablicah za motorna in
priklopna vozila, katerih lastniki oziroma imetniki pravice razpolaganja z
vozilom imajo svoje stalno prebivališče oziroma sedež v enem izmed krajev tega
območja.

Odredba o določitvi registracijskih
območij za registracijo motornih in priklopnih vozil v Republiki Sloveniji
(Uradni list RS, št. 5/92) vsebuje
naslednji končni določbi:
»II
Z dnem, ko začne veljati ta odredba, preneha veljati odredba
o določitvi registracijskih območij za registracijo motornih in priklopnih
vozil v SR Sloveniji (Uradni list SRS, št. 11/78).
III
Ta odredba začne veljati 15. dan po objavi v Uradnem listu
Republike Slovenije.«.

Odredba o spremembi odredbe o določitvi
registracijskih območij za registracijo motornih in priklopnih vozil v
Republiki Sloveniji (Uradni list RS, št. 19/92)
vsebuje naslednjo končno določbo:
»II
Ta odredba začne veljati z dnem objave v Uradnem listu
Republike Slovenije.«.