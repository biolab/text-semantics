I. SPLOŠNI DOLOČBI
1. člen
Ta pravilnik določa način obdelave in
posredovanja podatkov, ki jih na podlagi Zakona o zaposlovanju,
samozaposlovanju in delu tujcev (Uradni list RS, št. 47/15, v nadaljnjem
besedilu: zakon) pridobiva in obdeluje Zavod Republike Slovenije za
zaposlovanje (v nadaljnjem besedilu: zavod).
2. člen
Zavod obdeluje oziroma posreduje podatke iz
48. člena zakona za namene, določene v drugem odstavku 47. člena
zakona.
II. NAČIN OBDELAVE PODATKOV V ZBIRKAH IN POSREDOVANJE
PODATKOV ZAVODA
3. člen
(1) Zbirke podatkov iz evidence o
soglasjih iz prvega odstavka 48. člena zakona zavod upravlja na način, da
zagotavlja podatke o:
-       
podanih (zavrnjenih) in umaknjenih soglasjih, po vseh vrstah kot jih
določa zakon,
-       
enotnih dovoljenjih, modrih kartah EU in pisnih odobritvah, izdanih na
podlagi soglasja zavoda,
-       
delodajalcih, pri katerih so tujci zaposleni,
-       
tujih delodajalcih, ki s svojimi delavci izvajajo storitve v Republiki
Sloveniji,
-       
naročnikih storitev, za katere tuji napoteni delavci izvajajo storitve.
(2) Zavod z obdelavo podatkov
zagotovi, da se podatki iz prejšnjega odstavka lahko dopolnijo s številčnimi
podatki o tujcih po:
-       
državljanstvu,
-       
spolu,
-       
starosti,
-       
izobrazbi,
-       
poklicu in
-       
dejavnostih, v katerih so tujci zaposleni ali opravljajo storitve.
(3) Podatke o tujih delodajalcih zavod
obdeluje na način, da zagotovi podatke o:
-       
državah, v katerih imajo sedež,
-       
številu in državljanstvu napotenih delavcev posameznega tujega
delodajalca,
-       
skupnem številu napotenih delavcev iz posamezne države po njihovih
državljanstvih,
-       
vrsti storitve,
-       
kraju in trajanju izvajanja storitve in
-       
naročniku storitve.
4. člen
(1) Zbirke podatkov iz evidence o
izdanih dovoljenjih za sezonsko delo iz drugega odstavka 48. člena zakona
zavod upravlja na način, da zagotavlja podatke o:
-       
izdanih in razveljavljenih dovoljenjih,
-       
delodajalcih in
-       
naročnikih dela.
(2) Zavod z obdelavo podatkov
zagotovi, da se podatki iz prejšnjega odstavka lahko dopolnijo s številčnimi
podatki o tujcih po:
-       
državljanstvu,
-       
spolu,
-       
starosti in
-       
dejavnostih, v katerih so tujci zaposleni ali opravljajo delo.
(3) Podatke o delodajalcih in
naročnikih del zavod obdeluje na način, da zagotovi podatke o:
-       
sedežu ali naslovu delodajalca oziroma naročnika del,
-       
številu in državljanstvu tujih delavcev pri posameznem delodajalcu ali
naročniku del,
-       
vrsti sezonskega dela,
-       
kraju in času zaposlitve, oziroma opravljanja dela.
5. člen
(1) Zbirke podatkov iz evidence o
obvestilih iz tretjega odstavka 48. člena zakona zavod upravlja na način,
da zagotavlja podatke iz tretjega odstavka 48. člena zakona o podanih
obvestilih iz drugega odstavka 33. člena zakona in o delodajalcih, pri
katerih so tujci zaposleni.
(2) Zavod z obdelavo podatkov
zagotovi, da se podatki iz prejšnjega odstavka lahko dopolnijo s številčnimi
podatki o tujcih po:
-       
državljanstvu,
-       
spolu,
-       
starosti,
-       
izobrazbi,
-       
poklicu in
-       
dejavnostih, v katerih so tujci zaposleni ali opravljajo storitve.
6. člen
(1) Zbirke podatkov iz evidence o
prijavah začetka izvajanja storitev iz četrtega odstavka 48. člena zakona
zavod upravlja na način, da zagotavlja podatke o:
-       
številu prijav začetka izvajanja storitev podjetij ali posameznikov s
sedežem ali s prebivališčem v državi članici EU, EGP ali v Švicarski
konfederaciji, po vseh vrstah, kot jih določa zakon,
-       
delodajalcih po posameznih državah članicah EU, EGP ali Švicarske
konfederacije, ki izvajajo storitve in
-       
naročnikih storitev.
(2) Podatke o delodajalcih zavod
obdeluje na način, da zagotovi podatke o:
-       
državah, v katerih imajo delodajalci sedež ali prebivališče,
-       
številu in državljanstvu napotenih delavcev posameznega delodajalca,
-       
skupnem številu napotenih delavcev iz posamezne države po njihovih
državljanstvih,
-       
vrsti storitve,
-       
kraju in trajanju izvajanja storitve in
-       
naročniku storitve.
7. člen
(1) Zbirke podatkov iz evidence o
prijavah začetka izvajanja storitev iz petega odstavka 48. člena zakona
zavod upravlja na način, da zagotavlja podatke o:
-       
prijavah začetka izvajanja storitev tujega delodajalca,
-       
delodajalcih po posameznih tretjih državah, ki izvajajo storitve in
-       
naročnikih storitev.
(2) Podatke o delodajalcih zavod
obdeluje na način, da zagotovi podatke o:
-       
državah, v katerih imajo delodajalci sedež ali prebivališče,
-       
številu in državljanstvu napotenih delavcev posameznega delodajalca,
-       
skupnem številu napotenih delavcev iz posamezne države po njihovih
državljanstvih,
-       
vrsti storitve,
-       
kraju in trajanju izvajanja storitve in
-       
naročniku storitve.
8. člen
(1) Zbirke podatkov iz evidence o
tujcih iz šestega odstavka 48. člena zakona zavod upravlja na način, da
zagotavlja podatke o tujcih, ki opravljajo delo kot zastopniki pravnih oseb in
o podjetjih, pri katerih je tujec vpisan kot zastopnik.
(2) Zavod z obdelavo podatkov
zagotovi, da se podatki iz prejšnjega odstavka lahko dopolnijo s številčnimi
podatki o tujcih po:
-       
državljanstvu,
-       
spolu,
-       
starosti in
-       
dejavnostih podjetij, v katerih tujci opravljajo delo zastopnika.
9. člen
(1) Zavod zagotovi Inšpektoratu
Republike Slovenije za delo neposreden elektronski vpogled v podatke iz 3., 4.,
5., 6., 7. in 8. člena tega pravilnika na način, določen z medsebojnim
sporazumom o izmenjavi podatkov.
(2) Zavod zagotovi, da so podatki o
številu veljavnih in izdanih delovnih dovoljenj oziroma o vrsti in številu
podanih soglasij k enotnim dovoljenjem, modrim kartam EU ali pisnim odobritvam
ministrstvu, pristojnemu za delo, neposredno dostopni na način, določen z
medsebojnim sporazumom o izmenjavi podatkov.
(3) Zavod z obdelavo podatkov
zagotovi, da se podatki iz prejšnjega odstavka lahko dopolnijo s številčnimi
podatki o državljanstvu tujcev, spolu, starosti, izobrazbi, poklicu in
dejavnostih, v katerih so tujci zaposleni oziroma delajo.
10. člen
Ko so v skladu s prvim odstavkom
10. člena zakona delodajalci in naročniki dela dolžni zagotoviti tujcem
minimalne bivanjske in higienske standarde, zavod Inšpektoratu Republike
Slovenije za delo posreduje podatke o nastanitvi tujcev, ki jih vlagatelji
navedejo ob vložitvi vloge za izdajo enotnega dovoljenja, modre karte EU, pisne
odobritve ali dovoljenja za sezonsko delo, in sicer:
-       
firmo in sedež delodajalca ali naročnika dela,
-       
ime in priimek tujca,
-       
EMŠO tujca in
-       
kraj nastanitve tujca.
III. KONČNI DOLOČBI
11. člen
Z dnem uveljavitve tega pravilnika se
preneha uporabljati Pravilnik o obdelavi in posredovanju podatkov o tujcih, ki
se zaposlijo ali delajo na ozemlju Republike Slovenije (Uradni list RS,
št. 83/11 in 47/15 – ZZSDT).
12. člen
Ta pravilnik začne veljati 1. septembra
2015.
Št. 0072-22/2015
Ljubljana, dne 12. avgusta 2015
EVA 2015-2611-0050
dr. Anja Kopač Mrak l.r.
Ministrica 
za delo, družino, socialne zadeve in
enake možnosti