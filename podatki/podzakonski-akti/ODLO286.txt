1
Za kulturni spomenik državnega pomena se razglasi enoto
dediščine:
-       
Maribor – Vetrinjski dvorec (EŠD 443).
Enota ima zaradi kulturnih, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi arhitekturnega spomenika in kulturne krajine.
2
Lastnosti, ki utemeljujejo razglasitev za spomenik državnega
pomena:
Meščanski dvorec v jedru srednjeveškega mesta, ki z
arhitekturnimi prvinami kaže rast od 16. do 18. stol. Izstopa samostojna
osrednja os in volumen stavbe, ki je izjemen za jedro Maribora.
3. člen
Spomenik obsega zemljišče, parcelna številka 1698, k.o.
Maribor–Grad.
Meja spomenika je vrisana na katastrskem načrtu v merilu
1:500 in na temeljnem topografskem načrtu v merilu 1:5000. Izvirnika načrtov,
ki sta sestavni del tega odloka, hranita Ministrstvo za kulturo, Uprava
Republike Slovenije za varstvo kulturne dediščine in Javni zavod Republike
Slovenije za varstvo kulturne dediščine (v nadaljevanju: zavod).
Vplivno območje spomenika obsega območje, oddaljeno 50 m od
obstoječega spomenika, v katerem bi načrtovali objekte ali uporabo, ki bi s
svojo velikostjo, obliko ali funkcijo lahko negativno vplivali na zaščitene
funkcionalne in vizualne elemente spomenika.
4
Za spomenik velja varstveni režim, ki določa:
-       
varovanje kulturnih, arhitekturnih, likovnih, zgodovinskih vrednot v
celoti, v njihovi izvirnosti in neokrnjenosti,
-       
prepoved predelave zaščitenih tlorisov, gabaritov stavbe in njenih
značilnih detajlov ter tehničnih prvin,
-       
podrejanje vsake rabe in vseh posegov v dvorec in njegove objekte ter
odprti prostor ohranjanju in vzdrževanju varovanih spomeniških lastnosti,
-       
omogočanje predstavitve dvorca in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote.
Zavarovano območje je namenjeno:
-       
trajni ohranitvi kulturnih, arhitekturnih, likovnih, zgodovinskih
vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka na podlagi 13. člena zakona o varstvu kulturne dediščine (Uradni list
RS, št. 7/99) izdati odločbe o varstvu lastnikom spomenika ali njegovih
sestavnih delov.
Odločbe iz prejšnjega odstavka določajo pogoje za raziskovanje,
načine vzdrževanja, pogoje za posege, fizično zavarovanje, pravni promet, način
upravljanja in rabe spomenika, dostopnost spomenika za javnost in časovne
okvire dostopnosti, posamezne druge ukrepe in prepovedi za čim bolj učinkovito
varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga:
Kulturni spomenik državnega pomena; Vetrinjski dvorec (topografski načrt)

Odlok o razglasitvi Vetrinjskega dvorca za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi
Vetrinjskega dvorca za kulturni spomenik državnega pomena (Uradni list RS, št. 22/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.