I
Zaradi primerov visoko patogene aviarne influence (v
nadaljnjem besedilu: HPAI) pri prostoživečih pticah ter situacije pri perutnini
in pticah v ujetništvu se na celotnem območju Republike Slovenije odredijo
ukrepi za zmanjšanje tveganja za vnos HPAI v reje perutnine, in sicer:
1.     
gojenje perutnine in ptic v ujetništvu na prostem se izvaja tako, da so
živali zavarovane pred stikom z divjimi pticami z mrežami ali strehami ali na drug
ustrezen način ali se v primeru, ko to ni mogoče, oskrbujejo s krmo in vodo v
zaprtih prostorih ali pod zaščito, ki zadostno odvrača pristajanje divjih ptic
in s tem preprečuje njihov stik s krmo ali vodo, ki sta namenjeni perutnini in
pticam v ujetništvu, ter je dnevni izpust omejen na najkrajši možni čas;
2.     
vodna zajetja na prostem se pri tistih vrstah perutnine, kjer je to
potrebno zaradi dobrobiti živali, uporabljajo tako, da je preprečen dostop
divjim vodnim pticam;
3.     
prepovedano je krmljenje prostoživečih vodnih ptic;
4.     
omejeni so stiki nepooblaščenih oseb s perutnino in vstop v prostore,
kjer je nastanjena perutnina, ter upoštevati je treba ukrepe za preprečevanje
širjenja bolezni pri delu s perutnino (namestitev razkuževalnih barier, uporaba
zaščitne obleke in obutve, umivanje in razkuževanje rok ipd.);
5.     
oskrba perutnine z vodo iz površinskih vodnih zajetij, do katerih imajo
dostop divje vodne ptice, se izvaja tako, da se voda obdela s postopki, ki
zagotavljajo inaktivacijo virusov aviarne influence (npr. prekuhavanje, uporaba
filtrov, UV razkuževanja ali kemijskih substanc, kot je klor);
6.     
prepovedana sta odlov in označevanje prostoživečih vodnih ptic, ujed in
sov na območjih, kjer je bila potrjena HPAI;
7.     
pri odlovu in označevanju prostoživečih vodnih ptic, ujed in sov na
ostalih območjih se izvajajo biovarnostni ukrepi;
8.     
prepovedane so prireditve, sejmi, razstave oziroma druga zbiranja ptic.
II
Z dnem uveljavitve tega sklepa preneha veljati Začasni sklep
o ukrepih zaradi aviarne influence v Sloveniji, št. U34405-130/2023/4 z dne 25.
2. 2023, ki je objavljen na spletni strani Uprave za varno hrano, veterinarstvo
in varstvo rastlin.
III
Ta sklep začne veljati naslednji dan po objavi v Uradnem
listu Republike Slovenije.
Št. 007-99/2023
Ljubljana, dne 6. marca 2023
EVA 2023-2330-0031
Matjaž Guček
generalni direktor
Uprave za varno hrano,
veterinarstvo in varstvo rastlin