1. člen
(namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in
Sveta z dne 24. novembra 2010 o ustanovitvi Evropskega nadzornega organa
(Evropski bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12, zadnjič spremenjena z Uredbo (EU) 2019/2175 Evropskega Parlamenta
in Sveta z dne 18. decembra 2019 o spremembi Uredbe (EU)
št. 1093/2010 o ustanovitvi Evropskega nadzornega organa (Evropski bančni
organ), Uredbe (EU) št. 1094/2010 o ustanovitvi Evropskega nadzornega
organa (Evropski organ za zavarovanja in poklicne pokojnine), Uredbe (EU)
št. 1095/2010 o ustanovitvi Evropskega nadzornega organa (Evropski organ
za vrednostne papirje in trge), Uredbe EU št. 600/2014 o trgih finančnih
instrumentov, Uredbe (EU) 2016/1011 o indeksih, ki se uporabljajo kot
referenčne vrednosti v finančnih instrumentih in finančnih pogodbah ali za
merjenje uspešnosti investicijskih skladov, in Uredbe (EU) 2015/847 o
informacijah, ki spremljajo prenose sredstev (UL L št. 334 z dne
27. 12. 2019, str. 1); v nadaljevanju: Uredba (EU)
št. 1093/2010) dne 14. 6. 2022 sprejel Smernice o politikah in
postopkih za zagotavljanje skladnosti s predpisi ter vlogi in odgovornostih
pooblaščenca za PPDFT v skladu s členom 8 in poglavjem VI Direktive
(EU) 2015/849 (EBA/GL/2022/05; v nadaljevanju: Smernice o vlogi pooblaščenca za
PPDFT).
(2) Smernice določajo vlogo, naloge in odgovornosti
pooblaščenca za zagotavljanje skladnosti s predpisi o preprečevanju pranja
denarja in financiranja terorizma (v nadaljevanju: PPDFT), upravljalnega organa
in člana upravljalnega organa oziroma višjega vodstvenega delavca, odgovornega
za zagotavljanje skladnosti s predpisi o PPDFT, ter notranje politike, kontrole
in postopke, kot to določa Direktiva (EU) 2015/849 Evropskega parlamenta in
Sveta z dne 20. maja 2015 o preprečevanju uporabe finančnega sistema za
pranje denarja ali financiranje terorizma, spremembi Uredbe (EU)
št. 648/2012 Evropskega parlamenta in Sveta ter razveljavitvi Direktive
2005/60/ES Evropskega parlamenta in Sveta ter Direktive Komisije 2006/70/ES (UL
L 141 z dne 5. 6. 2015, stran 73, zadnjič spremenjena z
Direktivo (EU) 2019/2177 Evropskega parlamenta in Sveta z dne 18. decembra
2019 o spremembi Direktive 2009/138/ES o začetku opravljanja in opravljanju
dejavnosti zavarovanja in pozavarovanja (Solventnost II), Direktive 2014/65/EU
o trgih finančnih instrumentov in Direktive (EU) 2015/849 o preprečevanju
uporabe finančnega sistema za pranje denarja ali financiranje terorizma (UL L
št. 334 z dne 27. 12. 2019, str. 155); v nadaljevanju: Direktiva
(EU) 2015/849).
(3) Smernice so naslovljene na:
a)    
kreditne in finančne institucije iz prvega in drugega odstavka
3. člena Direktive (EU) 2015/849 ter
b)    
pristojne organe, odgovorne za nadzor skladnosti kreditnih in finančnih
institucij pri izvajanju njihovih obveznosti v zvezi s PPDFT.
2. člen
(vsebina sklepa in obseg uporabe smernic)
(1) Banka Slovenije s tem sklepom določa uporabo smernic
in vseh njenih prihodnjih sprememb, če ne bo Banka Slovenije za posamezno
spremembo smernic odločila drugače, za naslednje zavezance, za nadzor nad
katerimi je v skladu z ZPPDFT-2 pristojna Banka Slovenije, in sicer:
a)    
banke in podružnice iz 1. točke prvega odstavka 4. člena
ZPPDFT-2,
b)    
hranilnice iz 2. točke prvega odstavka 4. člena ZPPDFT-2,
c)    
plačilne institucije in podružnice iz 3. točke prvega odstavka
4. člena ZPPDFT-2,
d)    
izdajatelje elektronskega denarja in podružnice iz 14. točke prvega
odstavka 4. člena ZPPDFT-2,
e)    
menjalce iz 15. točke prvega odstavka 4. člena ZPPDFT-2.
(2) Zavezanci iz prejšnjega odstavka v celoti upoštevajo
določbe smernic.
(3) Banka Slovenije pri opravljanju nalog in
pristojnosti nadzora v skladu z ZBan-3, ZPlaSSIED, ZDP-2 in ZPPDFT-1 v celoti
upošteva določbe smernic v delu, v katerem se nanašajo na izvajanje nalog in
pooblastil pristojnega organa.
3. člen
(uveljavitev sklepa)
Ta sklep začne veljati petnajsti dan po njegovi objavi v
Uradnem listu Republike Slovenije.
Ljubljana, dne 8. novembra 2022
Boštjan Vasle
predsednik
Sveta Banke Slovenije