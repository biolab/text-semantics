1. člen
Ta pravilnik določa vsebino in obliko potrdila o poravnani
letni dajatvi za uporabo vozila v cestnem prometu.
2. člen
(1) Potrdilo o poravnani letni dajatvi za uporabo vozila v
cestnem prometu je v obliki zapisa na računu o opravljeni storitvi, ki ga izda
registracijska organizacija za istočasno opravljene storitve (tehnični pregled
vozila, zavarovanje vozila, podaljšanje veljavnosti prometnega dovoljenja,
ipd.). 
(2) Vsebina zapisa iz prejšnjega odstavka je naslednja: 
-       
besedilo »Letna dajatev za uporabo vozila:«, 
-       
številka izračuna letne dajatve, 
-       
znesek plačane dajatve. 
(3) V primeru, da za vozilo ni treba plačati letne dajatve,
se namesto zneska plačane dajatve iz prejšnjega odstavka vpiše »0,00«. 
(4) V primeru, da si je uporabnik vozila sam pravilno
izračunal letno dajatev za svoje vozilo in jo tudi vplačal na ustrezni
vplačilni račun, se namesto podatka o znesku vplačane dajatve iz drugega
odstavka tega člena vpiše »0,00«. Če pa je uporabnik vozila vplačal premajhen
znesek, se vpiše znesek, ki ga je doplačal pri registracijski organizaciji.
3. člen
V kolikor želi plačnik letne dajatve podroben prikaz
strukture plačane letne dajatve, mu referent na njegovo zahtevo natisne izpis s
podrobnim izračunom višine letne dajatve za predmetno vozilo.
4. člen
Z dnem uveljavitve tega pravilnika se preneha uporabljati
Pravilnik o potrdilu o poravnanem letnem povračilu za uporabo cest oziroma o
oprostitvi plačila letnega povračila ali ugotovitvi, da se za vozilo letno
povračilo za uporabo cest ne plača (Uradni list RS, št. 45/02).
5. člen
Ta pravilnik začne veljati 1. marca 2009.
Št. 007-201/2008
Ljubljana, dne 11. februarja 2009
EVA 2008-2411-0097
dr. Patrick Vlačič l.r. 
Minister 
za promet