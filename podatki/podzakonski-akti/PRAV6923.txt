1. člen
S tem pravilnikom se sprejme gozdnogospodarski načrt
gozdnogospodarske enote Vzhodne Haloze (2005–2014), št. 12-32/05 z dne 23. 11. 2005,
ki ga je za obdobje od 1. januarja 2005 do 31. decembra 2014 izdelal Zavod za
gozdove Slovenije, Območna enota Maribor.
2. člen
Gozdnogospodarska enota Vzhodne Haloze, ki meri 11.475,19 ha,
se nahaja v Gozdnogospodarskem območju Maribor, v občinah Gorišnica, Videm,
Zavrč in Podlehnik, oziroma v katastrskih občinah Dravinjski Vrh, Vareja,
Ljubstava, Majski Vrh, Podlehnik, Spodnji Leskovec, Repišče, Dravci, Gradišča,
Dolane, Veliki Vrh, Belski vrh, Hrastovec, Zavrč, Goričak, Drenovec, Turški
Vrh, Korenjak, Pestike, Gorenjski vrh, Brezovec, Cirkulane, Gruškovec, Meje,
Medribnik, Paradiž, Pristava, Pohorje, Slatina, Mali Okič, Veliki Okič,
Gradišče, Skorišnjak, Belavšek, Zgornji Leskovec, Trdobojci, Mala Vranica,
Velika Vranica, Ložina, Gruškovje in Sedlašek.
3. člen
V gozdnogospodarski enoti Vzhodne Haloze je s 1. januarjem
2005 ugotovljeno naslednje stanje gozdov:
A)    
lastništvo: 77 % zasebnih gozdov v lasti fizičnih oseb, 20,24 % državnih
gozdov in 2,76 % zasebnih gozdov v lasti pravnih oseb;
B)    
površina: 4.466,08 ha, od katere je 4.304,01 ha večnamenskih gozdov,
7,89 ha gozdov s posebnim namenom, v katerih gozdnogospodarski ukrepi niso
dovoljeni, in 154,18 ha gozdov s posebnim namenom, v katerih so
gozdnogospodarski ukrepi dovoljeni;
C)   
lesna zaloga: 262,0 m3/ha, od tega 23,0 m3/ha
iglavcev in 239,0 m3/ha listavcev;
D)   
tekoči letni prirastek: 6,98 m3/ha, od tega 0,82 m3/ha
iglavcev in 6,16 m3/ha listavcev.
4. člen
(1) V gozdnogospodarskem načrtu gozdnogospodarske enote
Vzhodne Haloze (2005–2014) je ob upoštevanju usmeritev iz gozdnogospodarskega
načrta Gozdnogospodarskega območja Maribor, izdelanega za obdobje od 1. januarja
2001 do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Vzhodne Haloze določeno,
da so najbolj poudarjene funkcije gozdov, ki določajo način gospodarjenja z
gozdom,
-       
proizvodne funkcije na površini 4.395,24 ha,
-       
ekološke funkcije na površini 2.193,50 ha ter
-       
socialne funkcije na površini 36,19 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Vzhodne Haloze (2005–2014)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Vzhodne Haloze za obdobje od 1. januarja
2005 do 31. decembra 2014 določeni naslednji ukrepi:
-       
najvišji možni posek v višini 198.660 m3, od tega 18.513 m3
iglavcev in 180.147 m3 listavcev,
-       
gojitvena dela, potrebna za ohranitev in razvoj gozdov, na površini
503,53 ha,
-       
nega mlajšega drogovnjaka na površini 152,93 ha,
-       
varstvena dela, in sicer zaščita pred divjadjo s 25.770 tulci ter ostala
varstvena dela v obsegu 214 delovnih dni,
-       
nega habitatov prosto živečih živali, in sicer vzdrževanje vodnih
površin v obsegu 9 delovnih dni ter postavitev valilnic v obsegu 7 delovnih
dni.
(2) V gozdnogospodarskem načrtu gozdnogospodarske enote
Vzhodne Haloze (2005–2014) so določeni ukrepi in načini njihove izvedbe tudi na
ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Vzhodne Haloze v obdobju od
uveljavitve tega pravilnika do 31. decembra 2014 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Vzhodne Haloze (2005–2014).
7. člen
Po en izvod gozdnogospodarskega načrta gozdnogospodarske
enote Vzhodne Haloze (2005–2014) je na vpogled na sedežu Zavoda za gozdove
Slovenije, Območne enote Maribor, Tyrševa 15, Maribor, na sedežu Zavoda za
gozdove Slovenije, Krajevne enote Ptuj, Zoisova 5, Ptuj, in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi dokumentacija
v zvezi s postopkom sprejemanja gozdnogospodarskega načrta gozdnogospodarske
enote Vzhodne Haloze (2005–2014).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-12-12/01/10
Ljubljana, dne 28. julija 2006
EVA 2005-2311-0148
Marija Lukačič l.r.
Ministrica
za kmetijstvo,
gozdarstvo in prehrano