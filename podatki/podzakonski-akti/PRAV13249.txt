1. člen
Ta pravilnik določa vsebino in obliko potrdila o poravnani
letni dajatvi za uporabo vozila v cestnem prometu (v nadaljnjem besedilu:
potrdilo).
2. člen
(1) Potrdilo je v obliki zapisa na računu o opravljeni
storitvi, ki ga izda registracijska organizacija za istočasno opravljene storitve
(tehnični pregled vozila, zavarovanje vozila, podaljšanje veljavnosti
prometnega dovoljenja ipd.).
(2) Vsebina zapisa iz prejšnjega odstavka je naslednja:
-       
besedilo »Letna dajatev za uporabo vozila:«,
-       
številka izračuna letne dajatve,
-       
znesek plačane dajatve.
(3) Če za vozilo ni treba plačati letne dajatve, se
namesto zneska plačane dajatve iz prejšnjega odstavka vpiše »0,00«.
(4) Če si je uporabnik vozila sam pravilno izračunal
letno dajatev za svoje vozilo in jo tudi vplačal na ustrezni vplačilni račun, se
namesto podatka o znesku vplačane dajatve iz drugega odstavka tega člena vpiše
»0,00«. Če pa je uporabnik vozila vplačal premajhen znesek, se vpiše znesek, ki
ga je doplačal pri registracijski organizaciji.
3. člen
Kadar želi plačnik letne dajatve podroben prikaz strukture
plačane letne dajatve, mu referent na njegovo zahtevo natisne izpis s podrobnim
izračunom višine letne dajatve za predmetno vozilo.
PREHODNA IN KONČNA DOLOČBA
4. člen
Z dnem začetka veljavnosti tega pravilnika se preneha
uporabljati Pravilnik o potrdilu o poravnani letni dajatvi za uporabo vozila v
cestnem prometu (Uradni list RS, št. 14/09 in 54/17 – ZDajMV).
5. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 007-382/2017/13
Ljubljana, dne 28. decembra 2017
EVA 2017-2430-0068
dr. Peter Gašperšič l.r.
Minister
za infrastrukturo