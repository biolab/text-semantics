1. člen
(1) Za kulturni spomenik državnega
pomena se razglasi enota dediščine Podljubelj – Taborišče Ljubelj (EŠD 327) (v
nadaljnjem besedilu: enota).
(2) Enota ima izjemen kulturni pomen
za Republiko Slovenijo in poseben družbeni pomen kot pomembna zgodovinska lokacija
in simbolni prostor dediščine Republike Slovenije.
(3) Enota je kulturni spomenik z
zgodovinskimi, simbolnimi, krajinskimi in arhitekturnimi vrednotami.
(4) Enota je varovana z namenom
ohranjanja avtentičnega prostora, materialnih ostalin in simbolnega kraja
spomina na vse žrtve taborišč druge svetovne vojne v Sloveniji in vse žrtve
taborišč iz Slovenije.
2. člen
Vrednote, ki utemeljujejo razglasitev za
spomenik državnega pomena, so:
-       
kulturni spomenik je edini avtentični ostanek podružnice kateregakoli
nemškega koncentracijskega taborišča na tleh Slovenije,
-       
kulturni spomenik je nadgrajen s simbolnim javnim spomenikom (arhitekt
Boris Kobe, skulptura Jože Bertoncelj) v osrednji spomenik žrtvam taborišč v
Sloveniji in Slovencem, umrlim v različnih taboriščih Evrope, in spomenik
drugim Evropejcem, umrlim v taboriščih,
-       
avtentični ostanki taborišča in javni spomenik so pomembni za
razumevanje zgodovinskega obdobja upora proti nacizmu v Sloveniji in v Evropi.
3. člen
(1) Spomenik obsega parcele št. 1037/1
(del ceste s parkiriščem med severno mejo parcele št. 4/2 in severno mejo
parcele št. 941/3, tj. traso stare ljubeljske ceste), 11/3, 11/5, 21/19 in 4/2,
vse k. o. 2141 – Podljubelj.
(2) Vplivno območje spomenika obsega
parcele št. 1037/1 (del ceste, na severu od stare ljubeljske ceste parcela št.
941/4, na jugu do zahodnega vogala parcele št. 8/5, brez dela parcele, ki leži
v spomeniku), 11/2, 11/4, 11/6, 11/7, 12/1, 21/18 (vzhodni del parcele, na
severu od južnega vogala parcele št. 21/17, na jugu do severovzhodnega vogala
parcele št. 22), 3/2, 4/1, 404/1 (spodnji jugozahodni del parcele, na severu do
ovinka ceste parcela št. 1037/1, na jugu do severovzhodnega vogala parcele št.
402/2), 404/2, 404/4, 5, 6, 7/1, 7/2, 941/3 in 941/4, vse k. o. 2141 – Podljubelj.
(3) Meji spomenika in njegovega
vplivnega območja sta določeni na digitalnem katastrskem načrtu (uveljavljen
15. januarja 2004, Uradni list RS, št. 11/04, datoteka z dne
30. avgusta 2013, izvorno merilo 1:2880) in vrisani na temeljnem topografskem
načrtu v merilu 1:10.000.
(4) Izvirnika načrtov iz prejšnjega
odstavka hranita ministrstvo, pristojno za kulturno dediščino, in Zavod za
varstvo kulturne dediščine Slovenije (v nadaljnjem besedilu: Zavod).
4. člen
Varovane sestavine kulturnega spomenika so:
-       
umetno urejene, zatravljene terase taborišča, delitev na jetniški ter
upravni del, tlorisna shema,
-       
betonski temelji in drugih objektov na obstoječih legah (ambulanta,
kuhinja, pralnica, sanitarni objekti, stražni stolpi, ostanki infrastrukture),
-       
ostanki krematorija (kovinske mreže) in spominsko znamenje ob njem,
-       
javni spomenik internirancem z zidanimi zasloni in kipom na podstavku,
-       
spominske plošče taboriščnikom posameznih držav (med njimi: Češka,
Francija, Italija, Norveška, Poljska, Rusija) na kamnitih zaslonih spomenika,
-       
spominske plošče taboriščem po Evropi v kleti nekdanje večje taboriščne
stavbe,
-       
veduta na spomenik in iz spomenika.
5. člen
Za kulturni spomenik velja varstveni režim,
ki določa:
-       
ohranjanje celote in imenovanih varovanih sestavin,
-       
varovanje originalnih materialnih ostankov v celoti in situ,
-       
varovanje krajinskih, tlorisnih značilnosti in obsega spomenika,
-       
podrejanje vsake rabe prostora in vseh posegov ohranjanju in vzdrževanju
varovanih spomeniških lastnosti,
-       
prepoved gradnje pomožnih, začasnih, infrastrukturnih ali drugih
objektov, s katerimi bi bile okrnjene varovane sestavine,
-       
prepoved postavljanja začasnih ali trajnih reklamnih napisov,
-       
možna je označitev s primerno oznako, ki ne krni likovne podobe ali
posameznih delov,
-       
možna je postavitev makete ali aksonometričnega prikaza taborišča,
-       
razsvetljen je lahko samo javni spomenik, vendar tako, da upošteva
Uredbo o mejnih vrednostih svetlobnega onesnaževanja okolja, z neprodušno
zaprtimi svetilkami, ki ne oddajajo UV-spektra,
-       
morebitna svetila naj bodo izključena vsak dan med 22.00 in 6.30,
-       
redno vzdrževanje spomenika, njegovih delov in neposredne okolice,
-       
vzdrževanje traviščnega habitatnega tipa 6510,
-       
redno košnjo območja najmanj trikrat letno,
-       
prepoved uporabe motornih in drugih vozil na terasah in drugih delih
taborišča, razen za redno ali interventno vzdrževanje, ki ga je treba izvajati
ob suhem vremenu in z obstoječih poti,
-       
prepoved paše na območju spomenika,
-       
preprečevanje zaraščanja in redno čiščenje samozasejanega drevja in
grmovja,
-       
prepoved vodenja živali na območje spomenika,
-       
prepoved dejavnosti, ki lahko okrnijo pomen območja, vključno z
urejanjem večjih parkirišč, povzročanjem prekomernega hrupa in podobno,
-       
dela, ki presegajo redno vzdrževanje, lahko izvaja le strokovno
usposobljen izvajalec po predhodno izdelanem upravljavskem načrtu.
V vplivnem območju spomenika velja
varstveni režim, ki določa:
-       
z nadzorovano kmetijsko, gozdarsko in drugo dovoljeno rabo zemljišč v
vplivnem območju je treba ohranjati in zagotavljati varovanje spomeniških
lastnosti, veduto na spomenik in iz spomenika,
-       
na parceli št. 11/4 je treba ohranjati in vzdrževati pašno površino
parcele in gozdni rob na njenem južnem delu,
-       
na delu parcel št. 11/4 in 12/1 je treba ohranjati in vzdrževati pašne
površine, omejene z ustrezno ograjo; vsakokratni najemnik, zakupnik oziroma
lastnik zemljišč mora opravljati redni nadzor in odgovarja za materialno škodo,
ki bi utegnila nastati na območju zaradi malomarnosti, opustitve vzdrževanja,
nadzora ter morebitnih drugih neustreznih posegov ali rabe navedenih zemljišč,
-       
na parceli št. 11/2 se zaradi vedut na spomenik vzpostavi, ohranja in
vzdržuje pašnik; pogozdovanje parcele ni dovoljeno, na parceli so dovoljeni
vzdrževalni posegi,
-       
na južnem delu parcele št. 11/4, na parcelah št. 12/1, 21/18 in 404/1
goloseki niso dovoljeni, posege na gozdnih zemljiščih mora regulirati in
dovoljevati pristojni Zavod za gozdove,
-       
na parceli št. 4/1 je treba vzpostaviti, ohranjati in vzdrževati
parkovni gozd z redko zasaditvijo avtohtonih drevesnih vrst,
-       
parcele vplivnega območja je treba ohranjati nepozidane, razen parcel
št. 5, 6, 7/1, 7/2, 404/1, 404/2 in 404/4, na katerih sta možni nadomestna
gradnja in gradnja objektov v skladu z veljavnimi prostorskimi akti in s
predhodnim soglasjem pristojne spomeniške službe,
-       
objekte javne infrastrukture, ki bi motili veduto na spomenik ali s
spomenika ter krnili varovane lastnosti vplivnega območja, je treba izvesti
podzemno, poškodbe terena pa ustrezno sanirati,
-       
posegi in dejavnosti na parcelah št. 404/1, 404/4 in 941/4 (območje
civilnega taborišča) morajo biti podrejeni ohranjanju, vzpostavljanju in
izboljševanju predstavitve spomeniških lastnosti,
-       
posegi ali dejavnosti v vplivnem območju, ki bi kakorkoli pomenili
razvrednotenje, poškodovanje ali degradacijo varovanih lastnosti spomenika in
skrunitev namembnosti celote, vključno s prekomernim hrupom ali večjimi
športnimi dejavnostmi, niso dovoljeni,
-       
v vplivnem območju spomenika je treba ohranjati in redno vzdrževati
struge, oporne zidove, prepuste rednih in občasnih vodotokov,
-       
v vplivnem območju spomenika je treba ohranjati ceste in poti v sedanjih
gabaritih in materialih,
-       
možno je vzdrževati trase obstoječih gozdnih vlak; odpiranje novih ali
širitev obstoječih poti in cest v vplivnem območju spomenika ni dovoljeno.
6. člen
Lastnik in upravljavec spomenika morata
javnosti omogočati dostop do spomenika in skrbeti za njegovo vzdrževanje in
predstavljanje. Javni dostop ne sme ogrožati spomenika ali posameznih
spomeniških vrednot, zlasti ne originalne materialne substance in memorialne
namembnosti.
Spomenik se označi s predpisanim znakom z
napisom v določeni tipografiji.
7. člen
Za vse posege v spomenik in njegovo vplivno
območje, razen če zakon ne določa drugače, je treba predhodno pridobiti
kulturnovarstvene pogoje in kulturnovarstveno soglasje Zavoda ter
naravovarstvene pogoje in naravovarstveno soglasje pristojnega ministrstva.
8. člen
Država ima predkupno pravico na naslednjih
parcelah v vplivnem območju spomenika: 11/2, 3/2, 4/1, 404/1 (spodnji
jugozahodni del parcele, na severu do ovinka ceste parcela št. 1037/1, na
jugu do severovzhodnega vogala parcele št. 402/2), 404/4 in 941/4, vse k.
o. 2141 – Podljubelj.
9. člen
Izvajanje tega odloka nadzira inšpektorat,
pristojen za področje kulturne dediščine.
PREHODNE IN KONČNE DOLOČBE
10. člen
Z dnem uveljavitve tega odloka preneha
veljati Odlok o razglasitvi Taborišča Ljubelj za kulturni spomenik državnega
pomena (Uradni list RS, št. 81/99 in 31/05).
11. člen
(1) Pristojno sodišče po uradni
dolžnosti zaznamuje v zemljiški knjigi status kulturnega spomenika na parcelah,
navedenih v prvem odstavku 3. člena tega odloka.
(2) Pristojno sodišče po uradni
dolžnosti zaznamuje v zemljiški knjigi status vplivnega območja kulturnega
spomenika na parcelah, navedenih v 8. členu tega odloka.
(3) Pristojno sodišče po uradni
dolžnosti izbriše v zemljiški knjigi zaznambo kulturnega spomenika na parcelah,
pri katerih je bil status kulturnega spomenika zaznamovan na osnovi Odloka o
razglasitvi Taborišča Ljubelj za kulturni spomenik državnega pomena (Uradni
list RS, št. 81/99 in 31/05), to je na parcelah št. 1037/1, 11/3, 11/4, 11/5,
11/6, 11/7 in 4/2, vse k. o. 2141 – Podljubelj.
12. člen
Ta odlok začne veljati naslednji dan po
objavi v Uradnem listu Republike Slovenije.
Št. 00716-2/2014
Ljubljana, dne 27. marca 2014
EVA 2013-3340-0024
Vlada Republike Slovenije
mag. Alenka Bratušek l.r.
Predsednica