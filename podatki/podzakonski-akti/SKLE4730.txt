1
Banka Slovenije bo 7. junija 2004 dala v prodajo priložnostne
zlatnike in srebrnike, izdane ob 1000-letnici prve pisne omembe Bleda, z
znamenji, ki so določena z uredbo o obsegu izdaje, sestavinah, apoenih in
glavnih znamenjih priložnostnih kovancev ob 1000-letnici prve pisne omembe
Bleda (Uradni list RS, št. 1/04 in 46/04).
2
Priložnostni kovanci, izdelani iz zlata in srebra, se bodo
prodajali po ceni, ki je višja od njihove nominalne vrednosti.
3
Vsi priložnostni kovanci iz 1. točke tega sklepa so zakonito
plačilno sredstvo v višini nominalne vrednosti, ki je označena na njih.
4
Ta sklep začne veljati z dnem objave v Uradnem listu
Republike Slovenije.
Št. 78
Ljubljana, dne 20. maja 2004.
Predsednik 
Sveta Banke Slovenije 
Mitja Gaspari l. r.
 