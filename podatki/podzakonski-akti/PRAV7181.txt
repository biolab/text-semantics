1. člen
(vsebina)
Ta tarifa določa vrednost točke za leto 2006 za izračun plačil
na podlagi obvestila, za izračun plačila za uporabo radijskih frekvenc in za
izračun plačila za uporabo številk Agenciji za pošto in elektronske
komunikacije Republike Slovenije (v nadaljnjem besedilu: agencija).
2. člen
(plačilo na podlagi obvestila)
Vrednost točke za izračun plačila na podlagi obvestila znaša
310 tolarjev.
3. člen
(plačilo za uporabo radijskih frekvenc)
Vrednost točke za izračun plačila za uporabo radijskih frekvenc
znaša 314 tolarjev.
4. člen
(plačilo za uporabo številk)
Vrednost točke za izračun plačila za uporabo številk je 287
tolarjev.
5. člen
(priloga k tarifi)
Priloga k tej tarifi je posebna obrazložitev tarife, ki
vsebuje razloge za sprejem oziroma spremembo tarife ter cilje, ki jih agencija
zasleduje.
6. člen
(prehodna določba)
Za postopke obračunavanja pristojbin, ki so se začeli v obdobju
pred uveljavitvijo te tarife, se uporabljajo predpisi, ki so veljali pred
uveljavitvijo te tarife.
7. člen
(začetek veljavnosti)
Ta tarifa začne veljati naslednji dan po objavi v Uradnem listu
Republike Slovenije.
Št. 400-6/2005/4
Ljubljana, dne 6. decembra 2005
EVA 2005-2812-0004
mag. Tomaž Simonič l.r.
v. d. direktorja
Agencije za pošto
in elektronske komunikacije RS
K tej tarifi je dala soglasje Vlada Republike Slovenije, pod
št. 47601-1/2006/6, z dne 9. 2. 2006.

Priloga:
Priloga k Tarifi o vrednosti točke za leto 2006 za plačilo na podlagi
obvestila, za plačilo za uporabo radijskih frekvenc in za plačilo za uporabo
številk: