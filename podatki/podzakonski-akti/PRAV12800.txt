1. člen
(vsebina)
Ta pravilnik ureja kazeine in kazeinate ter njihove mešanice
(v nadaljnjem besedilu: izdelki), ki so namenjeni prehrani ljudi, v skladu z
Direktivo (EU) 2015/2203 Evropskega parlamenta in Sveta z dne 25. novembra
2015 o približevanju zakonov držav članic v zvezi s kazeini in kazeinati,
namenjenimi prehrani ljudi, ter razveljavitvi Direktive Sveta 83/417/EGS (UL L
št. 314 z dne 1. 12. 2015, str. 1; v nadaljnjem besedilu: Direktiva
2015/2203/EU).
2. člen
(opredelitev pojmov)
Izrazi, uporabljeni v tem pravilniku, pomenijo naslednje:
1.     
užitni kisli kazein je mlečni izdelek, pridobljen z ločevanjem, pranjem
in sušenjem kislega koagulata posnetega mleka in drugih izdelkov, pridobljenih
iz mleka;
2.     
užitni siriščni kazein je mlečni izdelek, pridobljen z ločevanjem,
pranjem in sušenjem koagulata posnetega mleka in drugih izdelkov, pridobljenih
iz mleka; koagulat se pridobiva z reakcijo sirila ali drugih encimov za
koagulacijo;
3.     
užitni kazeinat je mlečni izdelek, pridobljen z delovanjem užitnega
kazeina ali skutnega koagulata užitnega kazeina s sredstvi za nevtralizacijo,
čemur sledi sušenje.
3. člen
(pogoji trženja)
(1) Izdelki se lahko tržijo pod imeni iz prejšnjega
člena, če izpolnjujejo določbe tega pravilnika in standarde iz Priloge 1
in Priloge 2 Direktive 2015/2203/EU.
(2) Izdelki, ki ne izpolnjujejo standardov iz I. dela
pod b) in c) ter II. dela pod b) in c) Priloge 1 Direktive 2015/2203/EU ter iz
točk b) in c) Priloge 2 Direktive 2015/2203/EU, se ne uporabljajo za pripravo
živil in se lahko tržijo za druge namene, če so poimenovani in označeni tako,
da ne zavajajo kupca glede njihove narave, kakovosti ali namena uporabe.
4. člen
(označevanje)
(1) Izdelki iz 2. člena tega pravilnika, ki so v
prometu, morajo imeti na embalaži z dobro vidnimi, jasno čitljivimi in
neizbrisnimi črkami navedene naslednje podatke:
a)    
ime izdelka, kot je navedeno v 2. členu tega pravilnika;
b)    
za izdelke, ki so v prometu kot mešanice:
- 
navedbo „mešanica“, ki ji sledijo imena različnih izdelkov, ki
sestavljajo mešanico, v padajočem vrstnem redu po masi,
- 
za užitne kazeinate: navedbo kationa ali kationov, 
- 
za mešanice, ki vsebujejo užitne kazeinate: vsebnost beljakovin;
c)    
neto količino izdelkov, izraženo v kilogramih ali gramih;
č)    ime in naslov oziroma firmo in sedež proizvajalca, tistega, ki
izdelek pakira, prodajalca ali uvoznika, s sedežem v Evropski uniji;
d)    
za izdelke, uvožene iz tretjih držav: ime države porekla;
e)    
identifikacijo serije izdelkov ali datum izdelave.
(2) Ne glede na določbe prejšnjega odstavka se lahko
podrobnejši podatki iz tretje alineje točke b) ter iz točk c), č) in d)
prejšnjega odstavka navedejo samo v spremni listini.
(3) Označba iz prvega odstavka tega člena mora biti v
slovenskem jeziku.
(4) Če je v izdelkih iz 2. člena tega pravilnika
prekoračena minimalna vsebnost mlečnih beljakovin, določena v 2. točki pod
a) I. dela in 2. točki pod a) II. dela Priloge 1 Direktive 2015/2203/EU in v 2.
točki pod a) Priloge 2 Direktive 2015/2203/EU, se to ustrezno označi na
označbi.
5. člen
(prehodno obdobje)
Izdelki, ki so dani na trg ali proizvedeni pred
22. decembrom 2016 v skladu s Pravilnikom o kazeinih in kazeinatih (Uradni
list RS, št. 1/11 in 26/14 – ZKme-1B), se lahko tržijo do porabe zalog.
6. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o kazeinih in kazeinatih (Uradni list RS, št. 1/11 in 26/14 – ZKme-1B),
uporablja pa se do 22. decembra 2016.
7. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-9/2016
Ljubljana, dne 7. septembra 2016
EVA 2016-2330-0090
Mag. Dejan Židan l.r.
minister za kmetijstvo,
gozdarstvo in prehrano