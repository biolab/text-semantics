I. SPLOŠNE DOLOČBE
1. člen
(vsebina pravilnika)
S tem pravilnikom se določajo:
-       
normativi in standardi za določitev vrednosti javnoveljavnih
izobraževalnih programov za odrasle (v nadaljnjem besedilu: metodologija), po
katerih se ne pridobi javnoveljavna izobrazba, neformalnih izobraževalnih
programov za odrasle, programov usposabljanja in izpopolnjevanja in študijskih
programov za izpopolnjevanje (v nadaljnjem besedilu: programi),
-       
metodologija za določitev vrednosti drugih dejavnosti, ki so opredeljene
v 3. točki prvega odstavka 24. člena Zakona o izobraževanju odraslih (Uradni
list RS, št. 6/18 in 189/20 – ZFRO; v nadaljnjem besedilu: dejavnosti) in
-       
standardi prostorov in opreme za izvajanje javnoveljavnih izobraževalnih
programov za odrasle, po katerih se ne pridobi javnoveljavna izobrazba.
2. člen
(pomen izrazov)
Izrazi, uporabljeni v tem pravilniku, imajo naslednji pomen:
1.     
izvajalec je pravna ali fizična oseba, ki izvaja programe oziroma
dejavnosti za odrasle (v nadaljnjem besedilu: izvajalec);
2.     
posameznik, ki izvaja program oziroma dejavnost, je: učitelj,
predavatelj, laborant, izobraževalec odraslih;
3.     
udeleženci programov in dejavnosti (v nadaljnjem besedilu: udeleženci)
so odrasli, ki so vpisani v program oziroma vključeni v dejavnosti;
4.     
javnoveljavni izobraževalni programi za odrasle so programi, po katerih
se ne pridobi javnoveljavna izobrazba, udeleženec pa pridobi potrdilo o
usposabljanju, ki je javna listina, s prilogo, ki je popis znanj in veščin,
pridobljenih v programu;
5.     
neformalni izobraževalni programi za odrasle so splošnoizobraževalni
programi, po katerih se ne pridobi javnoveljavna izobrazba, niti poklicna ali
dodatna kvalifikacija;
6.     
programi usposabljanja in izpopolnjevanja so programi, ki omogočajo poglabljanje
in razširjanje strokovnega znanja ter spretnosti in poklicnih zmožnosti. Če so
oblikovani v skladu s poklicnim standardom in sprejeti po postopku, določenem
za sprejem izobraževalnih programov, udeleženec pridobi poklicno kvalifikacijo
na isti ravni, kot je kvalifikacija izobrazbe;
7.     
študijski programi za izpopolnjevanje so programi, ki so namenjeni
izpopolnjevanju, dopolnjevanju, posodabljanju in poglabljanju znanja na isti
zahtevnostni ravni. Udeleženec pridobi poklicno kvalifikacijo na isti ravni,
kot je kvalifikacija izobrazbe;
8.     
dejavnosti so izmenjava znanja in druge oblike učenja, usklajevanje in
izvajanje nacionalno pomembnih nalog v izobraževanju odraslih, aktivnosti pri
razvoju in pospeševanju izobraževanja odraslih, mednarodna dejavnost, publicistična
dejavnost, informiranje, promocija in druge naloge;
9.     
učna pomoč je nudenje strokovne pomoči udeležencu pri usvajanju vsebin
in ciljev programa na individualni ali skupinski način.
II. VREDNOST PROGRAMOV IN DEJAVNOSTI
3. člen
(elementi za določitev vrednosti)
(1) Vrednost programov in dejavnosti je seštevek stroškov
dela in izdatkov za blago in storitve, potrebnih za njihovo izvedbo,
upoštevajoč trajanje programa ali dejavnosti.
(2) Stroški dela vključujejo plače, prispevke delodajalca,
stroške iz dela in druge osebne prejemke delavcev, določene v 4. in 5. členu
tega pravilnika.
(3) Izdatki za blago in storitve vključujejo stroške, vezane
na izvedbo programa ali dejavnosti, kot na primer učila in učni pripomočki kot
drobni inventar, strokovna literatura, potrošni material za pripravo in izvedbo
pouka, telekomunikacijske povezave (telefon, internet), material za tiskanje
(papir), nadomestila delavcem (npr. dnevnice), čistila, stroški plačilnega
prometa, usposabljanje in izobraževanje posameznikov, ki izvajajo program ali
dejavnost.
(4) Kot obračunski element se za oblikovanje ene skupine
programa ali dejavnosti uporabi 12 udeležencev.
(5) Cene programov in dejavnosti na uro določi minister v
skladu s tem pravilnikom do konca leta za naslednje proračunsko leto.
(6) Ne glede na prejšnji odstavek lahko minister med
proračunskim letom spremeni vrednost cene programa in dejavnosti na uro zaradi
uskladitve s proračunskimi zmožnostmi.
4. člen
(strošek dela za program)
(1) Za določitev stroška dela posameznika, ki izvaja program,
se kot obračunski element uporabi 42. plačni razred, pri čemer se za osnovo
upošteva 700 ur neposrednega organiziranega izobraževalnega dela na letni
ravni.
(2) Strošek dela na ostalih delovnih mestih, potrebnih za
izvajanje programa, kar vključuje poslovodenje, administracijo, računovodstvo,
tehnično delo, razvoj in dodatno delo zaradi specifičnih potreb ciljnih skupin,
se kot obračunski element upošteva 30 odstotkov vrednosti stroška dela
posameznika, ki izvaja program.
(3) Za določitev stroška dela organizatorja izobraževanja
odraslih se kot obračunski element upošteva 50 odstotkov vrednosti stroška dela
posameznika, ki izvaja program in 50 odstotkov vrednosti stroška dela na
ostalih delovnih mestih, ki so za program določena v prejšnjem odstavku tega
člena.
(4) Za določitev stroška iz dela in drugih osebnih prejemkov
delavcev za posameznika, ki izvaja program, se kot obračunski element upošteva
15 odstotkov vrednosti plače in prispevkov delodajalca.
5. člen
(strošek dela za dejavnost)
(1) Za določitev stroška dela posameznika, ki izvaja
dejavnosti, se kot obračunski element uporabi 42. plačni razred, pri čemer se
za osnovo upošteva 700 ur neposredne organizirane izvedbe dejavnosti na letni
ravni.
(2) Strošek dela na ostalih delovnih mestih, potrebnih za
izvajanje dejavnosti, kar vključuje poslovodenje, administracijo,
računovodstvo, tehnično delo, razvoj in dodatno delo zaradi specifičnih potreb
ciljnih skupin, se kot obračunski element upošteva 30 odstotkov vrednosti
stroška dela posameznika, ki izvaja dejavnost.
(3) Za določitev stroška iz dela in drugih osebnih prejemkov
delavcev za posameznika, ki izvaja dejavnost, se kot obračunski element
upošteva 15 odstotkov vrednosti plače in prispevkov delodajalca.
6. člen
(izdatki za blago in storitve)
(1) Izdatki za blago in storitve v programih se vrednotijo v
višini 15 odstotkov vrednosti stroška dela posameznika, ki izvaja program iz
prvega odstavka 4. člena tega pravilnika.
(2) Izdatki za blago in storitve v dejavnostih se vrednotijo
v višini 15 odstotkov vrednosti stroška dela posameznika, ki izvaja dejavnosti
iz prvega odstavka prejšnjega člena.
III. IZVEDBA
7. člen
(izvajanje programov in dejavnosti na daljavo)
Izvajalec lahko izvede programe in dejavnosti tudi na daljavo
ali v kombinirani obliki (fizična prisotnost in na daljavo).
8. člen
(trajanje ure)
Ura neposrednega organiziranega izobraževalnega dela v
programu in izvedba dejavnosti traja 45 minut.
IV. MINIMALNI STANDARDI PROSTOROV IN OPREME ZA IZVAJANJE
JAVNOVELJAVNIH IZOBRAŽEVALNIH PROGRAMOV ZA ODRASLE, PO KATERIH SE NE PRIDOBI
JAVNOVELJAVNA IZOBRAZBA
9. člen
(minimalni standardi)
(1) Za izvajanje javnoveljavnih izobraževalnih programov za
odrasle, po katerih se ne pridobi javnoveljavna izobrazba, mora izvajalec imeti
najmanj:
-       
eno učilnico,
-       
en prostor za delo vodje izobraževalnega področja oziroma organizatorja
izobraževanja odraslih in za pripravo posameznikov, ki izvajajo program,
-       
prostore za vodstvo, administracijo in računovodstvo, če računovodske
posle opravlja izvajalec sam in
-       
sanitarije.
(2) Vsi prostori, v katerih se izvajajo programi, po katerih
se ne pridobi javnoveljavna izobrazba, se lahko uporabljajo tudi za druge
namene.
(3) Prostori, v katerih se izvajajo programi, po katerih se
ne pridobi javnoveljavna izobrazba, morajo imeti naravno osvetlitev.
(4) Vsi prostori morajo imeti uporabno dovoljenje in morajo
biti ogrevani ter opremljeni z električnimi instalacijami v skladu z veljavnimi
predpisi.
(5) Prostori, v katerih se izvajajo programi, po katerih se
ne pridobi javnoveljavna izobrazba, morajo biti tako veliki, da ima vsak
udeleženec in posameznik, ki izvaja program, na razpolago vsaj 2,5 m2
površine.
(6) V prostorih za izvajanje programov, po katerih se ne
pridobi javnoveljavna izobrazba, morajo biti na razpolago najmanj:
-       
mize, stoli, omare oziroma police,
-       
interaktivna tabla,
-       
orodje in oprema, če se izvaja praktično izobraževanje in usposabljanje,
-       
multimedijski računalnik s potrebno programsko in strojno opremo ter z
možnostjo priključitve na internet.
V. PREHODNA IN KONČNA DOLOČBA
10. člen
(prehodna določba)
Ne glede na peti odstavek 3. člena tega pravilnika minister
določi ceno programov in dejavnosti na uro za proračunsko leto 2023 v enem
mesecu po uveljavitvi tega pravilnika.
11. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 0070-159/2022
Ljubljana, dne 19. januarja 2023
EVA 2022-3330-0140
Dr. Igor Papič
minister
za izobraževanje, znanost in šport