1. člen
S tem pravilnikom se sprejme gozdnogospodarski načrt gozdnogospodarske
enote Smuka-Stari Log, št. 06/10/03 z dne 29. marca 2004, ki ga je za obdobje
od 1. januarja 2003 do 31. decembra 2012 izdelal Zavod za gozdove Slovenije, Območna
enota Kočevje.
2. člen
Gozdnogospodarska enota Smuka-Stari Log, ki meri 2017,83 ha,
se nahaja v Gozdnogospodarskem območju Kočevje, v Občini Kočevje, oziroma v
katastrskih občinah Smuka in Stari log.
3. člen
V gozdnogospodarski enoti Smuka-Stari Log je z dnem 1.
januarja 2003 ugotovljeno naslednje stanje gozdov:
A)    
površina: 1838,99 ha gozdov s posebnim namenom, v katerih so
gozdnogospodarski ukrepi dovoljeni, od katere je:
- 
1717,06 ha državnih gozdov, 103,57 ha občinskih gozdov in 18,36 ha zasebnih
gozdov;
B)    
lesna zaloga: 255 m3/ha, od tega 53 m3/ha iglavcev
in 202 m3/ha listavcev,
C)   
tekoči letni prirastek: 4,7 m3/ha, od tega 1,1 m3/ha
iglavcev in 3,6 m3/ha listavcev.
4. člen
V gozdnogospodarskem načrtu gozdnogospodarske enote Smuka-Stari
Log je ob upoštevanju usmeritev iz gozdnogospodarskega načrta
Gozdnogospodarskega območja Kočevje, izdelanega za obdobje od 1. januarja 2001
do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Smuka-Stari Log določeno,
da je najbolj poudarjena funkcija, ki določa način gospodarjenja z gozdom na
celotni površini gozdnogospodarske enote, lovnogospodarska funkcija.
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Smuka-Stari Log določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Smuka-Stari Log za obdobje od 1. januarja
2003 do 31. decembra 2012 določeni naslednji ukrepi:
-       
najvišji možni posek v višini 44.000 m3, od tega 12.000 m3
iglavcev in 32.000 m3 listavcev,
-       
gojitvena dela, potrebna za ohranitev in razvoj gozdov na površini 40,2
ha,
-       
nega mlajšega drogovnjaka na površini 30,3 ha,
-       
varstvena dela, potrebna za zaščito pred divjadjo, in sicer s količenjem
ali tulci v obsegu 820 kosov in ostala varstvena dela v obsegu 186 delovnih
dni,
-       
nega habitatov prosto živečih živali, in sicer vzdrževanje travinj in
grmišč na površini 72,5 ha, vzdrževanje vodnih površin v obsegu 90 dni ter
postavitev valilnic in druga podobna dela v obsegu 126 delovnih dni,
-       
rekonstrukcija gozdnih cest v dolžini 4,6 km,
-       
gradnja gozdnih vlak v dolžini 30 km.
V gozdnogospodarskem načrtu gozdnogospodarske enote
Smuka-Stari Log so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Smuka- Stari Log v obdobju od
uveljavitve tega pravilnika do 31. decembra 2012 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Smuka-Stari Log.
7. člen
Po en izvod gozdnogospodarskega načrta gozdnogospodarske enote
Smuka-Stari Log je na vpogled na sedežu Zavoda za gozdove Slovenije, Območne
enote Kočevje, Rožna ulica 39, Kočevje, na sedežu Zavoda za gozdove Slovenije,
Krajevne enote Pugled, Rožna ulica 39, Kočevje, in na Ministrstvu za
kmetijstvo, gozdarstvo in prehrano, Dunajska 56-58, Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta gozdnogospodarske
enote Smuka-Stari Log.
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-06-8/2001/7
Ljubljana, dne 5. avgusta 2004.
EVA 2003-2311-0129
Minister
za kmetijstvo,
gozdarstvo in prehrano
dr. Milan Pogačnik l. r.