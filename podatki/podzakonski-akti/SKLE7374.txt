1. SPLOŠNE DOLOČBE
1.1. Vsebina sklepa in opredelitev pojmov
1. člen
(vsebina sklepa)
(1) Ta sklep določa:
1.    
merila za opredelitev bistvenih in zaupnih
informacij ter poslovne skrivnosti,
2.     podrobnejša merila za opustitev
razkritij,
3.     podrobnejša pravila za preverjanje in
način letne objave razkritij,
4.     podrobnejša merila, roke in način za
preverjanje in objavo razkritij pogosteje kot enkrat letno in
5.     obseg in podrobnejšo vsebino razkritij.
(2) Kadar se ta sklep sklicuje na določbe
drugih predpisov, se te določbe uporabljajo v njihovem vsakokrat veljavnem
besedilu.
1.a člen
(prenos direktiv EU)
S tem sklepom se v pravni red Republike
Slovenije prenaša Direktiva 2006/48/ES Evropskega parlamenta in Sveta z dne 14.
junija 2006 o začetku opravljanja in opravljanju dejavnosti kreditnih
institucij (UL L št. 177 z dne 30. junija 2006, str. 1), zadnjič spremenjena z Direktivo
2010/78/EU Evropskega parlamenta in Sveta z dne 24. novembra 2010 o spremembi
direktiv 98/26/ES, 2002/87/ES, 2003/6/ES, 2003/41/ES, 2003/71/ES, 2004/39/ES,
2004/109/ES, 2005/60/ES, 2006/48/ES, 2006/49/ES in 2009/65/ES glede
pristojnosti Evropskega nadzornega organa (Evropski bančni organ), Evropskega
nadzornega organa (Evropski organ za zavarovanja in poklicne pokojnine) ter
Evropskega nadzornega organa (Evropski organ za vrednostne papirje in trge) (UL
L št. 331, z dne 15. decembra 2010, str. 120), v obsegu, v kakršnem se
uporablja za borznoposredniške družbe.
2. člen
(razkritja dodatnih informacij)
Borznoposredniška družba (v nadaljevanju
BPD) mora oblikovati jasno politiko za izpolnjevanje zahtev glede razkritij in
vzpostaviti ter uresničevati politike za ocenjevanje ustreznosti teh razkritij,
ki obsegajo tudi presojo in preverjanje ustreznosti vsebine in pogostnosti teh
razkritij.
3. člen
(opredelitev pojmov)
(1) Pojmi, uporabljeni v tem sklepu, imajo
enak pomen kot v določbah Zakona o trgu finančnih inštrumentov (Uradni list RS,
št. 67/07; v nadaljevanju ZTFI).
(2) Za namen tega sklepa veljajo naslednje
opredelitve pojmov:
(a)    za razkritja je bistvena tista informacija, ki bi, če bi bila izpuščena
ali napačno navedena, spremenila ali vplivala na oceno ali odločitev uporabnika,
ki to informacijo uporablja za sprejemanje ekonomskih odločitev,
(b)    poslovno skrivnost BPD predstavljajo informacije, katerih odkrivanje
javnosti bi oslabilo njen konkurenčni položaj; to lahko vključuje informacije o
produktih ali sistemih, ki bi v primeru njihovega odkritja tekmecem zmanjšale vrednost
investicij BPD,
(c)    zaupna informacija je tista informacija, ki se nanaša na pogodbeno stranko
BPD ali tretjo osebo in za katero je s predpisi določena obveznost varovanja njene
zaupnosti.
(3) Za namen 22.b člena tega sklepa se
uporabljajo opredelitve pojmov, kot jih določa Sklep o upravljanju s tveganji
in izvajanju procesa ocenjevanja ustreznega notranjega kapitala za
borznoposredniške družbe (Uradni list RS, št. 106/07, 74/09, 80/11 in 33/12; v
nadaljevanju sklep o upravljanju s tveganji).
1.2. BPD, ki so zavezane k razkritjem, in
opustitev razkritij
4. člen
(splošno)
(1) BPD, ki ni vključena v nadzor na
konsolidirani podlagi znotraj EU, mora zahteve tega sklepa izpolnjevati na
posamični podlagi (ni v finančni skupini znotraj EU).
(2) BPD, ki ima položaj EU nadrejene BPD,
mora zahteve tega sklepa izpolnjevati na podlagi njenega konsolidiranega
finančnega položaja. BPD, ki je podrejena EU nadrejenemu finančnemu holdingu,
mora zahteve tega sklepa izpolnjevati na podlagi konsolidiranega finančnega
položaja tega finančnega holdinga v primerih, ko je Agencija za trg vrednostnih
papirjev (v nadaljevanju Agencija) pristojna za nadzor nad to BPD na
konsolidirani podlagi.
(3) Ne glede na prvi in drugi odstavek tega
člena mora podrejena BPD, ki je pomembna za finančni sistem Republike
Slovenije, kot je opredeljeno v 5. členu tega sklepa (v nadaljevanju pomembna
podrejena BPD), razkriti informacije iz 11., 12., 22.c in 22.d člena tega
sklepa, in sicer:
(a)    če ima položaj nadrejene družbe finančne podskupine znotraj
Republike Slovenije, na konsolidirani podlagi,
(b)    v drugih primerih, na posamični podlagi.
(4) Podrejena BPD, ki ni določena kot
pomembna podrejena BPD iz tretjega odstavka tega člena, mora razkriti
informacije iz 22.c in 22.d člena tega sklepa, in sicer:
(a)    če ima položaj nadrejene družbe finančne podskupine znotraj
Republike Slovenije, na konsolidirani podlagi,
(b)    v drugih primerih, na posamični podlagi.
5. člen
(določitev pomembne podrejene BPD)
(1) Pomembna podrejena BPD iz tretjega
odstavka 4. člena tega sklepa je tista, ki jo kot tako z odločbo določi
Agencija, če sta pri BPD podani naslednji okoliščini:
(a)    je podrejena EU nadrejeni BPD ali EU nadrejenemu finančnemu
holdingu,
(b)    je pomembna za finančni sistem Republike Slovenije.
(2) Agencija odloči o pomembnosti BPD za
finančni sistem Republike Slovenije na podlagi velikosti in notranje
organiziranosti BPD ter značilnosti, obsega in zapletenosti poslov, ki jih BPD
opravlja, pri čemer upošteva zlasti naslednja merila oziroma kriterije:
(a)    njen tržni delež, merjen po bilančni vsoti, znaša 5 ali več
odstotkov bilančne vsote finančnega sistema Republike Slovenije,
(b)    vrste storitev/poslov, ki jih opravlja,
(c)    tipi strank,
(d)    geografska struktura poslovanja,
(e)    ima podrejene institucije, ki jih je mogoče šteti za pomembne z
vidika finančnega sistema.
Za namene izračuna iz točke (a) drugega
odstavka tega člena se v finančni sistem Republike Slovenije všteva bilančna
vsota bank, hranilnic in borznoposredniških družb s sedežem v Republiki
Sloveniji.
(3) Če se po izdaji odločbe o določitvi
pomembne podrejene BPD okoliščini iz prvega odstavka tega člena spremenita
tako, da BPD predloži dokaze, da ni več podrejena EU nadrejeni BPD ali EU
nadrejenemu finančnemu holdingu ali da BPD ni več pomembna za finančni sistem
Republike Slovenije, Agencija na zahtevo zadevne pomembne podrejene BPD izda
odločbo, s katero razveljavi odločbo o določitvi pomembne podrejene BPD.
6. člen
(opustitev razkritij)
(1) Agencija lahko BPD iz prvega in drugega
odstavka 4. člena tega sklepa dovoli, da v celoti ali deloma opusti razkritja v
skladu s tem sklepom. Agencija to dovoljenje izda, če sta izpolnjena naslednja
pogoja:
(a)    razkritja izvede BPD nadrejena družba iz tretje države na
konsolidirani podlagi,
(b)    razkritja iz točke (a) tega odstavka so enakovredna razkritjem po
tem sklepu.
(2) BPD izpolnjevanje pogojev iz prvega
odstavka tega člena dokazuje s predložitvijo naslednje dokumentacije v okviru
zahteve za izdajo dovoljenja:
(a)    dokazila, da je podrejena nadrejeni družbi iz tretje države,
(b)    izvoda razkritij nadrejene družbe iz tretje države.
(3) BPD mora Agenciji dokazila iz drugega
odstavka tega člena predlagati enkrat letno, najpozneje do septembra tekočega
leta za preteklo leto.
(4) Agencija v izreku odločbe o izdaji
dovoljenja določi, da je BPD v celoti oproščena izvajati razkritja po tem
sklepu, oziroma določi zmanjšani obseg informacij, ki jih mora BPD razkrivati
po tem sklepu.
1.3. Preverjanje in način letne objave
razkritij
7. člen
(obseg in način razkrivanja in preverjanja
informacij)
(1) BPD mora razkritja objaviti najmanj
enkrat letno.
(2) Če so informacije iz drugega poglavja
tega sklepa vključene v revidirano letno poročilo oziroma konsolidirano letno
poročilo ali javno objavljene po pravilih borze oziroma za druge namene, jih ni
potrebno posebej objaviti na javnih spletnih straneh BPD.
(3) Če razkritja niso vključena, kot je
opredeljeno v drugem odstavku tega člena, jih mora BPD objaviti na svojih
javnih spletnih straneh v obliki dodatka (Dodatek na podlagi sklepa o
razkritjih).
(4) Razkritja morata revidirati služba
notranje revizije BPD in pooblaščeni revizor ne glede na to, kje so javno
objavljena. Pri tem mora služba notranje revizije BPD zlasti preveriti
popolnost in pravilnost: 
(a)    splošnih informacij v zvezi s politiko in cilji upravljanja s
tveganji, osebami, ki so vključene v razkritja, kapitalom, minimalnimi
kapitalskimi zahtevami in procesom ocenjevanja ustreznega notranjega kapitala, 
(b)    podrobnejših informacij o izpostavljenosti posameznim tveganjem, 
(c)    dodatnih informacij, vezanih na pristop BPD pri izračunu kapitalske
zahteve za kreditno tveganje, tržna tveganja in operativno tveganje.
(5) BPD iz prvega ali drugega odstavka 4.
člena tega sklepa mora javno objaviti vse informacije iz drugega poglavja tega
sklepa.
(6) Pomembna podrejena BPD mora javno
objaviti informacije iz 11. 12., 22.c in 22.d člena tega sklepa. Podrejena BPD,
ki ni določena kot pomembna podrejena BPD, mora javno objaviti samo informacije
iz 22.c in 22.d člena tega sklepa.
(7) Ne glede na peti in šesti odstavek tega
člena lahko BPD opusti razkritje ene ali več informacij iz 10. do 22.b člena
tega sklepa, če te informacije niso bistvene.
(8) Ne glede na peti in šesti odstavek tega
člena lahko BPD opusti razkritje ene ali več informacij iz drugega poglavja
tega sklepa, če imajo te značilnost zaupnih informacij ali poslovne skrivnosti.
V takem primeru mora navesti, da teh informacij ni razkrila in razkriti
splošnejšo informacijo o tem, razen če bi imelo tudi tako splošnejše razkritje
značilnost zaupne informacije ali poslovne skrivnosti.
(9) Ne glede na peti in šesti odstavek tega
člena lahko Agencija z ukrepom nadzora zahteva podrobnejša razkritja, če oceni,
da je to potrebno glede na značilnost poslovanja BPD.
1.4. Preverjanje in način objave razkritij več
kot enkrat letno
8. člen
(pogostnost razkritij)
(1) Ne glede na prvi odstavek sedmega člena
mora BPD vse ali nekatere informacije razkriti več kot enkrat letno, če sama
presodi, da je to potrebno predvsem glede na naslednje značilnosti njenega
poslovanja:
(a)    obseg poslovanja,
(b)    raznovrstnost poslov,
(c)    prisotnost v več državah,
(d)    vključenost v različne finančne sektorje,
(e)    udeležba na mednarodnih finančnih trgih,
(f)    
udeležba v mednarodnih plačilnih, poravnalnih
in klirinških sistemih.
(2) Pogostejše razkrivanje lahko z ukrepom
nadzora zahteva tudi Agencija za trg vrednostnih papirjev, če oceni, da je to
potrebno glede na značilnosti poslovanja BPD, naštete v prvem odstavku tega
člena.
(3) Z ukrepom nadzora Agencija za trg
vrednostnih papirjev določi:
(a)    obseg informacij, ki jih mora BPD razkriti,
(b)    rok za izvedbo razkritja,
(c)    način, merila in roke preverjanja verodostojnosti razkritij.
(4) Če Agencija z ukrepom iz tretjega
odstavka tega člena ne določi drugače, verodostojnost javno objavljenih
informacij med letom preveri služba notranje revizije BPD.
2. POMEMBNEJŠA VSEBINA RAZKRITIJ
9. člen
(politika in cilji upravljanja s tveganji)
BPD mora razkriti politiko in cilje
upravljanja s tveganji za vsako vrsto tveganj posebej, vključno z razkritji, ki
izhajajo iz 10. do 22.a člena tega sklepa. Ta razkritja morajo vključevati:
(a)    strategije in procese za upravljanje s tveganji,
(b)    strukturo in organizacijo ustreznih funkcij upravljanja s tveganji
ali druge ustrezne rešitve,
(c)    obseg in naravo poročanja o tveganjih in sistemov merjenja tveganj,
(d)    politike za varovanje pred tveganji in za njihovo zmanjševanje ter
strategije in procese za spremljanje učinkovitosti načinov za varovanje pred
tveganji in njihovo zmanjševanje.
10. člen
(informacije o osebah, vključenih v
razkritja)
BPD mora razkriti naslednje informacije o
osebah, vključenih v razkritja:
(a)    firmo BPD, ki je dolžna izvesti razkritja po tem sklepu,
(b)    opis razlik med konsolidacijo za računovodsko poročanje in
konsolidacijo za potrebe nadzora na konsolidirani podlagi s kratkim opisom
oseb:
ki
so polno konsolidirane,
ki
so sorazmerno konsolidirane,
v
katerih ima BPD naložbe, ki se odštevajo od kapitala,
ki
niso niti konsolidirane niti odštete od kapitala,
(c)    morebitne trenutne ali predvidene dejanske ali pravne ovire za
takojšnji prenos kapitala ali za poravnavo obveznosti med nadrejeno osebo in
njenimi podrejenimi družbami,
(d)    skupni znesek, za katerega je kapital nižji od zahtevanega
zakonskega minimuma za posamezne podrejene družbe, ki niso vključene v
konsolidacijo, in firmo oziroma firme teh podrejenih družb.
11. člen
(kapital)
V zvezi s kapitalom mora BPD razkriti naslednje
informacije:
(a)    ključne informacije in lastnosti posameznih kategorij kapitala in
njihovih sestavin, vključno z ločenim razkritjem:
-  hibridnih instrumentov temeljnega kapitala iz 16. člena Sklepa o
izračunu kapitala borznoposredniških družb (Uradni list RS, št. 80/11; v
nadaljevanju sklep o kapitalu),
-  finančnih instrumentov s spodbudami za izplačilo po sklepu o
kapitalu,
-  finančnih instrumentov iz četrtega odstavka 34. člena sklepa o
kapitalu,
(b)    znesek temeljnega kapitala, z ločenim razkritjem:
-  vseh postavk, ki sestavljajo temeljni kapital, in odbitnih postavk
pri izračunu temeljnega kapitala,
-  skupnega zneska hibridnih instrumentov temeljnega kapitala, znotraj
katerega so ločeno navedeni finančni instrumenti iz četrtega odstavka 34. člena
sklepa o kapitalu,
-  skupnega zneska hibridnih instrumentov temeljnega kapitala s
spodbudami za izplačilo, znotraj katerega so ločeno navedeni finančni
instrumenti s spodbudami za izplačilo iz četrtega odstavka 34. člena sklepa o
kapitalu,
(c)    skupni znesek dodatnega kapitala I in skupni znesek dodatnega
kapitala II,
(d)    odbitne postavke od temeljnega kapitala in dodatnega kapitala I.
12. člen
(minimalne kapitalske zahteve in proces
ocenjevanja potrebnega notranjega kapitala)
V zvezi z minimalnimi kapitalskimi
zahtevami in procesom ocenjevanja ustreznega notranjega kapitala mora BPD
razkriti naslednje informacije:
(a)    povzetek pristopa k ocenjevanju ustreznosti notranjega kapitala
BPD, potrebnega z vidika njenih tekočih in načrtovanih dejavnosti,
(b)    znesek kapitalske zahteve za kreditno tveganje,
(c)    kapitalsko zahtevo za tržna tveganja,
(e)   kapitalsko zahtevo za operativno
tveganje.
13. člen
(kreditno tveganje nasprotne stranke)
V zvezi z izpostavljenostjo kreditnemu
tveganju nasprotne stranke iz Sklepa o izračunu kapitalske zahteve za tržna
tveganja za borznoposredniške družbe (Uradni list RS, št. 106/07, 74/09, 97/10,
80/11 in 33/12; v nadaljevanju sklep o tržnih tveganjih), mora BPD razkriti
naslednje informacije:
(a)    opis politik zavarovanja s premoženjem,
(b)    opis politik obvladovanja izpostavljenosti zaradi neugodnih gibanj,
(c)    obravnavo vpliva zneska zavarovanja s premoženjem, ki bi ga morala
BPD zagotoviti v primeru znižanja kreditne bonitete,
(d)    o bruto pozitivno pošteni vrednosti pogodb, prihodkov iz pobota,
pobotanih tekočih kreditnih izpostavljenostih, zavarovanjih s premoženjem, s
katerimi razpolaga BPD, in neto kreditni izpostavljenosti izvedenih finančnih
instrumentov; neto kreditna izpostavljenost izvedenih finančnih instrumentov je
kreditna izpostavljenost na podlagi poslov z izvedenimi finančnimi instrumenti,
pri čemer je treba upoštevati ugodnosti iz prisilno izvršljivih pogodb o pobotu
in ugodnosti iz dogovorov o zavarovanju s premoženjem,
(e)    opis metode izračuna vrednosti izpostavljenosti za izvedene
finančne instrumente, posle začasne prodaje oziroma odkupa, posoje oziroma
izposoje vrednostnih papirjev ali blaga, posle kreditiranja za povečanje
trgovalnega portfelja in posle z dolgim rokom poravnave, določene v sklepu o
tržnih tveganjih, ki jo uporablja,
(f)    
nominalno vrednost kreditnih izvedenih finančnih
instrumentov, ki se uporabljajo za varovanje in porazdelitev tekoče kreditne
izpostavljenosti po vrstah kreditne izpostavljenosti,
(g)   
nominalno vrednost poslov s kreditnimi
izvedenimi finančnimi instrumenti, pri čemer mora biti ločeno prikazana vrednost
teh instrumentov za lastni portfelj in ločeno prikazane vrednosti teh
instrumentov za stranke; navedba vrst kreditnih izvedenih finančnih
instrumentov, ki je nadalje razčlenjena na kupljene in prodane.
14. člen
(kreditno tveganje in tveganje zmanjšanja
vrednosti odkupljenih terjatev)
V zvezi z izpostavljenostjo kreditnemu
tveganju in tveganju zmanjšanja vrednosti odkupljenih terjatev mora BPD
razkriti naslednje informacije:
(a)    opredelitev zapadlih in oslabljenih postavk za računovodske namene,
(b)    opis sprejete metodologije za določanje oslabitev in rezervacij,
(c)    skupni znesek izpostavljenosti, zmanjšan za oslabitve oziroma
rezervacije, brez upoštevanja učinkov kreditnih zavarovanj ter povprečni znesek
izpostavljenosti v poročevalskem obdobju, razčlenjen po vseh kategorijah
izpostavljenosti,
(d)    porazdelitev izpostavljenosti po pomembnih geografskih področjih,
razčlenjenih na pomembne kategorije izpostavljenosti,
(e)    porazdelitev izpostavljenosti glede na gospodarsko panogo ali vrsto
komitentov, razčlenjenih na kategorije izpostavljenosti,
(f)    
razčlenitev vseh kategorij izpostavljenosti po
preostali zapadlosti (od dneva poročanja do zapadlosti, ki je opredeljena v
pogodbi) do enega leta in nad enim letom,
(g)    za pomembne gospodarske panoge ali vrste komitentov po stanju konec
poročevalskega obdobja naslednje podatke:
-  znesek zapadlih izpostavljenosti in v okviru tega znesek
oslabljenih izpostavljenosti,
-  znesek popravkov vrednosti zaradi oslabitev in rezervacij,
-  znesek neto ukinjenih/oblikovanih popravkov vrednosti zaradi oslabitev
in rezervacij v poročevalskem obdobju,
(h)    znesek zapadlih izpostavljenosti in v okviru tega znesek
oslabljenih izpostavljenosti, razčlenjen glede na pomembna geografska območja
po stanju konec poročevalskega obdobja, vključno z zneski oslabitev in
rezervacij v zvezi z vsakim geografskim območjem, če je mogoče,
(i)    
za oslabljene izpostavljenosti prikaz sprememb
popravkov vrednosti in prikaz sprememb rezervacij, pri čemer morata oba prikaza
obsegati: 
-  opis popravkov vrednosti in rezervacij po vrstah sredstev iz
bilance stanja in zunajbilančne evidence, 
-  stanje popravkov vrednosti in rezervacij na začetku poslovnega
leta, 
-  znesek povečanja v poročevalskem obdobju, 
-  znesek zmanjšanja v poročevalskem obdobju, 
-  stanje popravkov vrednosti in rezervacij na koncu poročevalskega
obdobja.
15. člen
(dodatna razkritja BPD, ki uporablja
standardizirani pristop)
BPD, ki izračunava kapitalsko zahtevo za
kreditno tveganje po standardiziranem pristopu, mora za vsako kategorijo
izpostavljenosti iz Sklepa o izračunu kapitalske zahteve za kreditno tveganje
po standardiziranem pristopu za borznoposredniške družbe (Uradni list
RS, št. 106/07, 74/09, 81/09 – popr., 10/10 popr., 80/11 in 33/12; v
nadaljevanju sklep o standardiziranem pristopu) razkriti naslednje informacije:
(a)    firme imenovanih zunanjih bonitetnih institucij (v nadaljevanju
ECAI) ali izvoznih agencij (v nadaljevanju ECA) in razloge za njihovo morebitno
zamenjavo,
(b)    navedbo ECAI ali ECA, katerih bonitetne ocene so uporabljene pri
posamezni kategoriji izpostavljenosti,
(c)    splošen opis procesa določanja uteži tveganja posameznim
izpostavljenostim na podlagi razpoložljivih bonitetnih ocen dolžnika in
njegovih finančnih instrumentov,
(d)    navedba vzporeditve bonitetnih ocen posamezne imenovane ECAI ali
ECA s stopnjo kreditne kvalitete iz sklepa o standardiziranem pristopu, če gre
za vzporeditev, ki je Banka Slovenije javno ne objavlja,
(e)    vrednosti izpostavljenosti brez upoštevanja učinkov kreditnih
zavarovanj in vrednosti izpostavljenosti z upoštevanjem učinkov kreditnih
zavarovanj, razčlenjenih po stopnjah kreditne kvalitete v skladu s sklepom o
standardiziranem pristopu in Sklepom o kreditnih zavarovanjih za
borznoposredniške družbe (Uradni list RS, št. 106/07, 74/09 in 80/11), in
vrednosti odbitnih postavk od kapitala.
16. člen
(dodatna razkritja BPD, ki uporablja
pristop IRB)
BPD, ki za izračun kapitalske zahteve za
kreditno tveganje uporablja pristop IRB, mora razkriti izpostavljenosti,
razvrščene v posamezne bonitetne razrede, kot so opredeljeni v Sklepu o
izračunu kapitalske zahteve za kreditno tveganje po pristopu na podlagi
notranjih bonitetnih sistemov za borznoposredniške družbe (Uradni list RS, št.
106/07, 74/09, 81/09 – popr., 80/11 in 33/12; v nadaljevanju sklep o pristopu
IRB).
17. člen
(razčlenitev kapitalske zahteve za tržna
tveganja)
BPD, ki izračunava kapitalsko zahtevo za
tržna tveganja, mora višino kapitalske zahteve razkriti ločeno po posameznih
vrstah tržnih tveganj. Poleg tega mora BPD ločeno razkriti višino kapitalske
zahteve za posebno pozicijsko tveganje za trgovalni portfelj s korelacijo.
18. člen
(dodatna razkritja BPD, ki uporablja
notranje modele za izračun kapitalske zahteve za tržna tveganja)
BPD, ki izračunava svoje kapitalske zahteve
za pozicijsko tveganje, valutno tveganje in/ali tveganje spremembe cen blaga z
uporabo notranjih modelov, mora razkriti naslednje informacije:
(a)    za vsak zajeti portfelj:
-  značilnosti uporabljenih notranjih modelov,
-  metodologijo za izračun kapitalskih zahtev in opis tveganj, zajetih
z notranjim modelom, vključno z opisom pristopa za določitev obdobij likvidnosti,
za izpolnjevanje standardov zanesljivosti, primerljivih s pristopom IRB ter za
validacijo notranjih modelov, in sicer ločeno za kapitalske zahteve za presežno
tveganje neplačila in migracije ter za kapitalske zahteve za cenovna tveganja v
trgovalnem portfelju s korelacijo,
-  opis testiranja izjemnih situacij, uporabljen za posamezne
podportfelje,
-  opis uporabljenih metod za testiranje za nazaj in za potrditev
(validacijo) natančnosti in doslednosti notranjih modelov ter opis postopkov
modeliranja,
(b)    obseg dovoljenj za uporabo notranjih modelov, izdanih s strani
Agencije,
(c)    opis sistemov in kontrol za upravljanje – vrednotenje trgovalne
knjige v skladu z 12. in 13. členom sklepa o tržnih tveganjih,
(d)    najvišje, najnižje in povprečne:
-  dnevne mere tvegane vrednosti (VaR) za poročevalsko obdobje in mero
tvegane vrednosti na zadnji dan poročevalskega obdobja,
-  mere tvegane vrednosti za izjemne situacije (stressed VaR) za
poročevalsko obdobje in mero tvegane vrednosti za izjemne situacije na zadnji
dan poročevalskega obdobja,
-  kapitalske zahteve za presežno tveganje neplačila in migracije ter
kapitalske zahteve za cenovna tveganja v trgovalnem portfelju s korelacijo v
poročevalskem obdobju in na zadnji dan poročevalskega obdobja,
(e)    kapitalske zahteve ter povprečne vrednosti kapitalskih zahtev v
obdobju likvidnosti za vsak podportfelj, in sicer ločeno za kapitalske zahteve
za presežno tveganje neplačila ter kapitalske zahteve za cenovna tveganja v
trgovalnem portfelju s korelacijo,
(f)    
primerjavo med merami dnevne tvegane vrednosti
in enodnevno spremembo vrednosti portfelja ob koncu naslednjega delovnega dne,
skupaj z analizo pomembnejših prekoračitev tekom poročevalskega obdobja.
19. člen
(operativno tveganje)
V zvezi z operativnim tveganjem mora BPD
razkriti naslednje informacije:
(a)    pristop, ki ga uporablja za izračun kapitalske zahteve za
operativno tveganje,
(b)    opis metodologije naprednega pristopa, če ga BPD uporablja,
vključno z opisom notranjih in zunanjih elementov, upoštevanih pri merjenju
operativnega tveganja. V primeru kombinirane uporabe mora razkriti, kateri
pristop uporablja za posamezno poslovno področje in/ali podružnico.
20. člen
(naložbe v lastniške vrednostne papirje,
ki niso vključeni v trgovalno knjigo)
V zvezi z naložbami v lastniške vrednostne
papirje, ki niso vključeni v trgovalno knjigo, mora BPD razkriti naslednje
informacije:
(a)    glede namena naložb, vključno z odnosom do kapitalskih dobičkov in
strateških razlogov, uporabljene računovodske tehnike in metode vrednotenja ter
morebitne spremembe računovodskih usmeritev,
(b)    knjigovodsko vrednost naložb, pošteno vrednost naložb in za
vrednostne papirje, s katerimi se trguje na borzi, primerjavo s tržno ceno, če
se slednja bistveno razlikuje od poštene vrednosti,
(c)    vrste, naravo in zneske izpostavljenosti iz naslova vrednostnih
papirjev, s katerimi se trguje na borzi, izpostavljenosti iz naslova naložb v
kapital nejavnih družb, če so dovolj razpršene, in drugih izpostavljenosti,
(d)    kumulativno realizirane dobičke in izgube iz prodaj naložb v
lastniške vrednostne papirje v poročevalskem obdobju,
(e)    skupni znesek nerealiziranih dobičkov ali izgub in kateri koli od
teh zneskov, ki ga BPD vključuje v temeljni ali dodatni kapital I.
21. člen
(obrestno tveganje iz postavk, ki niso
vključene v trgovalno knjigo)
V zvezi z obrestnim tveganjem iz postavk,
ki niso vključene v trgovalno knjigo, mora BPD razkriti naslednje informacije:
(a)   
naravo obrestnega tveganja in ključne
predpostavke (vključno s predpostavkami o predčasnih odplačilih kreditov in gibanju vpoglednih vlog) in merjenje pogostosti
tveganja spremembe obrestne mere,
(b)   
vpliv na prihodke
oziroma drugo mero vrednosti, uporabljeno pri upravljanju obrestnega tveganja v
primeru naglega zvišanja ali znižanja obrestne mere po pomembnejših valutah.
22. člen
(listinjenje)
V zvezi z listinjenjem mora BPD razkriti
naslednje informacije, kjer je primerno, ločeno za netrgovalno in trgovalno
knjigo:
(a)   
cilje, ki jih
želi BPD doseči z dejavnostjo listinjenja,
(b)   
naravo drugih
tveganj v zvezi z listinjenimi izpostavljenostmi, vključno z likvidnostnim
tveganjem,
(c)   
vrste tveganj z
vidika nadrejenosti osnovnih pozicij v listinjenju in osnovnih
izpostavljenosti, ki oblikujejo pozicije zadnjega v verigi listinjenj,
pridobljenih in zadržanih z dejavnostjo relistinjenja,
(d)   
vloge, ki jih BPD
prevzema v procesu listinjenja,
(e)   
obseg aktivnosti
BPD v posamezni vlogi iz točke (d) tega odstavka,
(f)    
opis postopkov za
spremljanje sprememb kreditnega in tržnega tveganja pozicij v listinjenju,
vključno s spremljanjem vpliva sprememb kvalitete osnovnih izpostavljenosti na
pozicije v listinjenju, ter razlike v postopkih za pozicije v relistinjenju,
(g)   
opis politik BPD,
ki urejajo uporabo varovanja in osebnega kreditnega zavarovanja za zmanjšanje
tveganj zadržanih pozicij v listinjenju in relistinjenju, vključno z
opredelitvijo pomembnejših nasprotnih strank, s katerimi so sklenjeni posli
varovanja, ločeno po vrstah izpostavljenosti tveganju,
(h)   
pristope, ki jih
uporablja za izračun tveganjem prilagojenih zneskov izpostavljenosti, vključno
z navedbo vrst pozicij v listinjenju, za katere se uporablja posamezen pristop,
(i)    
vrste pravnih
oseb s posebnim namenom listinjenja (v nadaljevanju SSPE), s pomočjo katerih
BPD v vlogi sponzorja listini izpostavljenosti tretjih oseb, vključno z
navedbami, ali ima izpostavljenosti do teh SSPE, v kakšni obliki in v kolikšnem
obsegu, ločeno za bilančne in zunajbilančne izpostavljenosti, kot tudi seznam
subjektov, ki jih BPD upravlja ali jim svetuje, in ki investirajo bodisi v
izpostavljenosti, listinjene s strani BPD, bodisi v SSPE, v razmerju do katerih
nastopa BPD v vlogi sponzorja,
(j)    
povzetek
računovodskih politik za listinjenje, ki vključuje informacije o:
-  tem, ali se posli obravnavajo kot prodaje ali financiranja,
-  pripoznavanju dobičkov pri prodaji,
-  metodologijah, ključnih predpostavkah in vhodnih podatkih za
vrednotenje pozicij v listinjenju ter njihovih spremembah glede na predhodno
obdobje,
-  obravnavi sintetičnih listinjenj, če ta informacija ni zajeta v
drugih računovodskih politikah,
-  tem, kako so vrednotene izpostavljenosti, ki jih namerava BPD
listiniti, in ali so evidentirane v netrgovalni ali trgovalni knjigi,
-  politikah za pripoznavanje obveznosti v izkazu finančnega položaja
oziroma bilance stanja v primerih, ki lahko zahtevajo od BPD zagotavljanje
finančne podpore za listinjene izpostavljenosti,
(k)   
imena ECAI, ki se
uporabljajo za ocenjevanje pozicij v listinjenju, in vrste izpostavljenosti, za
katere se uporablja ocena posamezne agencije,
(l)    
kjer je primerno,
opis metode notranjega ocenjevanja, vključno z informacijami o strukturi
procesa notranjega ocenjevanja in razmerju med notranjimi in zunanjimi
bonitetnimi ocenami, uporabi notranjega ocenjevanja za druge namene kot za
izračun kapitalskih zahtev, kontrolnih mehanizmih pri procesu notranjega ocenjevanja,
vključno z oceno njihove neodvisnosti in odgovornosti ter informacijami o
pregledu procesa notranjega ocenjevanja, vrstah izpostavljenosti, za katere se
uporablja metoda notranjega ocenjevanja ter dejavnikih izjemnih situacij, ki so
upoštevani pri določitvi stopenj kreditne izboljšave, ločeno po vrstah
izpostavljenosti,
(m) 
pojasnila
bistvenih sprememb glede kvantitativnih razkritij v točkah (n) do (r) glede na
zadnje poročevalsko obdobje,
(n)   
naslednje
informacije, razčlenjene po vrstah izpostavljenosti, ločeno za netrgovalno in
trgovalno knjigo:
-  skupno stanje pozicij v listinjenju, ločeno za tradicionalno in
sintetično listinjenje ter listinjenje, v katerem BPD prevzema le vlogo
sponzorja,
-  skupni znesek zadržanih ali kupljenih bilančnih pozicij v listinjenju
ter zunajbilančnih pozicij v listinjenju,
-  skupni znesek izpostavljenosti, ki jih BPD namerava listiniti,
-  za listinjenja obnavljajočih se izpostavljenosti z možnostjo
predčasnega odplačila, celotno vrednost črpanih zneskov iz skupine
izpostavljenosti, pripisano udeležbi originatorja in udeležbi investitorja,
skupno kapitalsko zahtevo BPD za udeležbo originatorja in skupno kapitalsko
zahtevo BPD za udeležbo investitorja, izračunano na osnovi investitorjevega
dela črpanih zneskov iz skupine izpostavljenosti in dela nečrpanih zneskov
kreditnih linij,
-  znesek pozicij v listinjenju, ki so bile odštete od kapitala ali
tehtane s 1250%,
-  povzetek dejavnosti listinjenja v poročevalskem obdobju, vključno z
zneskom listinjenih izpostavljenosti in pripoznanimi dobički ali izgubami iz
prodaje,
(o)   
naslednje
informacije, ločeno za netrgovalno in trgovalno knjigo:
-  skupni znesek zadržanih ali kupljenih pozicij v listinjenju in z
njimi povezani znesek kapitalskih zahtev, razčlenjen na pozicije v listinjenju
in relistinjenju in nadalje razčlenjen v razumno število razredov uteži
tveganja oziroma kapitalskih zahtev za vsak pristop, ki ga BPD uporablja za
izračun tveganjem prilagojenih zneskov izpostavljenosti,
-  skupni znesek zadržanih ali kupljenih pozicij v relistinjenju,
razčlenjen na izpostavljenosti pred in po varovanju/zavarovanju in
izpostavljenosti do dajalcev osebnega jamstva, razčlenjene po stopnjah kreditne
kvalitete ali nazivih dajalcev osebnega jamstva,
(p)   
za listinjene
izpostavljenosti v netrgovalni knjigi, znesek zapadlih postavk/postavk, ki jih
je BPD oslabila oziroma oblikovala rezervacije in znesek izgub, ki jih je BPD
pripoznala v poročevalskem obdobju, oboje razčlenjeno po vrstah
izpostavljenosti;
(r)    
za listinjene
izpostavljenosti v trgovalni knjigi, skupen znesek izpostavljenosti, ki se
upošteva pri izračunu kapitalske zahteve za tržna tveganja, razčlenjen na
tradicionalno in sintetično listinjenje in po vrstah izpostavljenosti.
22.a člen
(likvidnostno tveganje)
V zvezi z likvidnostnim tveganjem mora BPD
razkriti kvalitativne in/ali kvantitativne informacije glede:
(a)    metodologij za upravljanje z likvidnostnim tveganjem, vključno v
zvezi s:
-  porazdelitvijo stroškov, koristi in tveganj pri zagotavljanju
likvidnosti,
-  ugotavljanjem, merjenjem, obvladovanjem in spremljanjem likvidnosti,
pri čemer morajo razkritja informacij vključevati informacije glede
zunajbilančnih obveznosti (zlasti obveznosti, ki presegajo pogodbeno določene
(»implicit support«)),
(b)    zmanjševanja likvidnostnega tveganja, vključno s:
-  sistemom limitov za omejevanje izpostavljenosti likvidnostnemu
tveganju,
-  likvidnostnimi rezervami,
-  razpršenostjo virov likvidnosti,
(c)    ukrepov za preprečitev in odpravo vzrokov za likvidnostne
primanjkljaje, vključno s:
-  scenariji izjemnih situacij,
- 
kriznimi načrti.
22.b člen
(sistem prejemkov)
(1) BPD mora razkriti informacije o
sistemu prejemkov za kategorije zaposlenih s posebno naravo dela (v
nadaljevanju zaposleni). BPD mora te informacije razkriti na način, ki je
ustrezen glede na njeno velikost in notranjo organiziranost ter značilnosti,
obseg in zapletenost poslov, ki jih opravlja ter ob upoštevanju predpisov, ki
določajo obveznost BPD v zvezi z varovanjem zaupnih podatkov.
(2) BPD mora razkriti naslednje
informacije v zvezi s sistemom prejemkov iz prvega odstavka tega člena:
(a)    opis procesa odločanja, na podlagi katerega je BPD določila
politike prejemkov. BPD mora pri tem razkriti tudi informacije o:
(i)    zunanjem svetovalcu, katerega storitve je BPD uporabila
pri določitvi politike prejemkov,
(ii)   vlogi drugih oseb, ki so sodelovale pri določitvi politike
prejemkov.
BPD v okviru teh
informacij razkrije tudi vrste neposrednih prevzemnikov tveganj, za katere
velja politika prejemkov, ter merila, ki se uporabljajo za opredelitev te
kategorije zaposlenih.
(b)    obrazložitev vpliva uspešnosti zaposlenega, organizacijske enote
zaposlenega in splošnih poslovnih rezultatov BPD (v nadaljevanju uspešnost) na
prejemke zaposlenega.
BPD v okviru teh informacij razkrije tudi finančna in nefinančna
merila ocenjevanja uspešnosti zaposlenih iz prvega odstavka oddelka 2.3.
priloge VI sklepa o upravljanju s tveganji, vključno z glavnimi kazalniki
uspešnosti, uporabljenimi pri določanju variabilnega dela prejemka.
(c)    najpomembnejše vsebinske značilnosti politike prejemkov (npr.
cilji, zagotavljanje neodvisnosti politike prejemkov v kontrolnih funkcijah),
vključno z merili za:
(i)    prilagoditve variabilnega dela prejemka tveganjem, katerim
BPD je ali bi jim lahko bila izpostavljena pri svojem poslovanju,
(ii)   izplačilo variabilnega dela prejemka ter opredelitev in izvajanje
politike obdobja odložitve variabilnega dela prejemka.
BPD v okviru točke (i)
razkrije, kako za namen izračuna variabilnih delov prejemka ali mase
variabilnih prejemkov iz tretjega odstavka oddelka 2.3. priloge VI sklepa o
upravljanju s tveganji upošteva tveganja za naprej in za nazaj ter kako pri tem
upošteva stroške kapitala in potrebne likvidnosti. Pri tem BPD razkrije tudi:
(i)    katera tveganja upošteva pri izvajanju politike prejemkov,
(ii)    načine, s katerimi BPD prilagaja variabilni del prejemkov
ob upoštevanju večletnega časovnega okvira ocenjevanja uspešnosti.
BPD v okviru točke (ii)
razkrije metodologijo določanja odstotka variabilnega dela prejemka iz drugega
odstavka oddelka 2.4. priloge VI sklepa o upravljanju s tveganji, ki se izplača
v obdobju odložitve. Pri tem BPD razkrije tudi, kakšna je dolžina tega obdobja,
kako se v tem obdobju izplačuje variabilni del prejemka ter merila, na podlagi
katerih BPD pri različnih kategorijah zaposlenih porazdeljuje variabilni del
prejemka na del, izplačan po koncu obračunskega obdobja in na del, izplačan v
obdobju odložitve.
(d)    merila uspešnosti, na podlagi katerih je zaposleni upravičen do
delnic, opcij ali drugih oblik variabilnega dela prejemka ter glavna pravila in
podlago za odločanje o uporabi možnih vrst variabilnih prejemkov in drugih
nedenarnih ugodnosti (bonitet) za zaposlene.
BPD v okviru teh
informacij razkrije metodologijo določanja odstotka variabilnega prejemka iz
tretjega odstavka oddelka 2.4. priloge VI sklepa o upravljanju s tveganji, ki
sestoji iz finančnih instrumentov. Pri tem BPD razkrije tudi:
(i)    značilnosti finančnih instrumentov,
(ii)   način določanja odloženega in neodloženega dela variabilnega
dela prejemkov po kategorijah zaposlenih.
(e)    informacijo o skupnem znesku izplačanih prejemkov v zadnjem
poslovnem letu, razčlenjeno po poslovnih področjih.
(f)    
informacijo o skupnem znesku izplačanih
prejemkov za zadnje poslovno leto, razčlenjeno po kategorijah zaposlenih, z
navedbo:
(i)    zneska izplačanih prejemkov (ločeno na fiksni in variabilni del)
in števila prejemnikov,
(ii)   zneskov in vrst izplačanih variabilnih delov prejemkov
(ločeno na denarna sredstva, delnice, z delnicami povezane instrumente in druge
vrste finančnih instrumentov),
(iii)   zneska odloženih variabilnih delov prejemkov v zadnjem
poslovnem letu (ločeno na že izplačan in še neizplačan del ter znesek
zmanjšanja zaradi prilagoditve prejemkov tveganjem),
(iv)  zneska izplačil iz naslova pogodbeno vnaprej dogovorjenih
variabilnih delov prejemkov ter izplačil iz naslova odpravnin, vključno s
številom prejemnikov teh izplačil,
(v)   zneska novih dogovorjenih odpravnin, števila upravičencev in
največji tak posamični prejemek.
(3) BPD, ki je pomembna za finančni
sistem Republike Slovenije v smislu drugega odstavka 5. člena tega sklepa mora
ločeno razkriti kvantitativne informacije o prejemkih iz točke (f) drugega
odstavka tega člena tudi za posamezne člane uprave BPD.
22.c člen
(pomemben poslovni stik)
(1) BPD mora razkriti informacije o
neposrednih in posrednih pomembnih poslovnih stikih, ki obstajajo med članom
uprave oziroma nadzornega sveta ali njegovim ožjim družinskim članom in BPD ali
njeno podrejeno družbo. Posredni poslovni stik obstaja, če je član uprave
oziroma nadzornega sveta ali ožji družinski član poslovni partner, imetnik kvalificiranega
deleža, direktor ali vodilni delavec družbe oziroma organizacije, ki ima z BPD
pomemben poslovni stik.
(2) Pomemben poslovni stik iz prvega
odstavka tega člena je vsako pogodbeno ali drugo poslovno razmerje, ki
izpolnjuje katero od naslednjih meril:
(a)    med članom uprave oziroma nadzornega sveta ali ožjim družinskim
članom in BPD oziroma njeno podrejeno družbo je sklenjena pogodba o dobavi
blaga ali izvedbi storitev, vključno s finančnimi in svetovalnimi storitvami,
(b)    član uprave oziroma nadzornega sveta ali ožji družinski član je kot
stranka BPD ali njene podrejene družbe pri uporabi investicijskih ali drugih
storitev deležen obravnave, ki ni skladna s sprejeto poslovno politiko oziroma
običajno prakso BPD ali njene podrejene družbe (npr. nezaračunavanje stroškov
brez utemeljene podlage …),
(c)    član uprave oziroma nadzornega sveta ali ožji družinski član
posluje z oziroma je član organizacije, ki od BPD prejema prispevke v obliki
donatorskih, sponzorskih ali drugih podpornih sredstev, če ti prispevki skupaj
presegajo znesek 1.000 eurov na letni ravni.
(3) BPD mora razkriti naslednje
informacije v zvezi s pomembnim poslovnim stikom iz točke (a) drugega odstavka
tega člena:
(a)    število pogodb, ki so sklenjene s posamezno osebo,
(b)    ime osebe iz točke (a) tega odstavka ter njegovo funkcijo oziroma
navedbo, ali gre za ožjega družinskega člana člana uprave oziroma nadzornega
sveta,
(c)    datum sklenitve posamezne pogodbe, vključno z morebitnimi
naknadnimi spremembami,
(d)    predmet posamezne pogodbe,
(e)    vrednost posamezne pogodbe in skupna vrednost vseh pogodb,
(f)    
plačilne pogoje.
(4) V primeru pogodbe o izvedbi
finančnih storitev mora BPD poleg informacij iz tretjega odstavka tega člena
dodatno razkriti še:
(a)    trajanje posamezne pogodbe,
(b)    način in vrsto zavarovanja v posamezni pogodbi,
(c)    provizije,
(d)    obrestno mero, ki je navedena v pogodbi oziroma druge stroške.
(5) BPD mora v zvezi s pomembnim
poslovnim stikom iz točke (b) drugega odstavka tega člena poleg informacij iz
tretjega in četrtega odstavka tega člena razkriti še razlike med elementi posla
glede na običajno poslovno politiko.
(6) BPD mora v zvezi s pomembnim
poslovnim stikom iz točke (c) drugega odstavka tega člena poleg informacij iz
tretjega oziroma četrtega odstavka tega člena razkriti še informacije o vrsti
in višini sredstev, ki jih je BPD ali njena podrejena družba v preteklem
poslovnem letu nakazala posamezni organizaciji ter ime te organizacije.
22.d člen
(upoštevanje predpisov)
(1) BPD mora razkriti informacije o
upoštevanju predpisov, drugih pravil in internih aktov, ki urejajo nasprotja
interesov članov vodenja in nadzora podrejenih finančnih družb s sedežem izven
Republike Slovenije.
(2) BPD mora razkriti naslednje
informacije v zvezi z upoštevanjem predpisov, drugih pravil in internih aktov
iz prvega odstavka tega člena:
(a)    seznam ugotovljenih nasprotij interesov pri članih vodenja in
nadzora podrejenih družb s sedežem izven Republike Slovenije v preteklem letu,
(b)    ukrepe, ki so bili sprejeti na ravni nadzornega sveta za
preprečevanje in omejevanje nasprotij interesov iz točke (a) tega odstavka.
23. člen
(pristop IRB)
BPD, ki za izračun kapitalske zahteve za
kreditno tveganje uporablja pristop IRB, mora razkriti naslednje informacije:
(a)    o datumu izdaje dovoljenja za uporabo pristopa IRB in morebitnem
postopnem uvajanju pristopa IRB,
(b)    obrazložitev in pregled:
-  strukture notranjih bonitetnih sistemov in primerjava notranjih
bonitetnih ocen z zunanjimi,
-  notranjih ocen parametrov tveganja, ki se ne uporabljajo samo za
namen izračuna kapitalske zahteve za kreditno tveganje po pristopu IRB, temveč
tudi za druge namene,
-  procesa za priznavanje kreditnih zavarovanj in upravljanja z njimi,
-  mehanizmov upravljanja in nadzora notranjih bonitetnih sistemov,
vključno z opisom njihove neodvisnosti, zanesljivosti in preverjanja njihove
ustreznosti,
(c)    opis notranjega bonitetnega procesa, ločeno po kategorijah
izpostavljenosti,
(d)    vrednosti izpostavljenosti za vsako od kategorij izpostavljenosti,
(e)    za kategorije izpostavljenosti do enot centralne ravni držav in
centralnih bank, do institucij, do podjetij in iz naslova lastniških
instrumentov, razčlenjene na zadostno število bonitetnih razredov dolžnikov
(vključno z bonitetnimi razredi neplačnikov), ki omogočajo razumno razlikovanje
kreditnega tveganja,
(f)    
oslabitve oziroma rezervacije, oblikovane v
poročevalskem obdobju, za vsako kategorijo izpostavljenosti in primerjavo s
predhodnim poročevalskim obdobjem,
(g)    opis dejavnikov, ki so vplivali na stopnjo izgube v poročevalskem
obdobju,
(h)    ocene BPD v primerjavi z dejanskimi rezultati skozi daljše obdobje.
To mora vključevati najmanj informacijo o ocenah izgub glede na dejanske izgube
v vsaki kategoriji izpostavljenosti skozi obdobje, ki je dovolj dolgo, da
omogoča razumno oceno učinkovitosti notranjih bonitetnih procesov za vsako
kategorijo izpostavljenosti.
24. člen
(kreditna zavarovanja)
BPD, ki uporablja kreditna zavarovanja,
mora razkriti naslednje informacije:
(a)    politike in procese za uporabo bilančnega pobota ter obseg uporabe
te vrste zavarovanja,
(b)    politike in procese za vrednotenje zavarovanja s premoženjem in
upravljanje z njim,
(c)    opis glavnih vrst zavarovanja s premoženjem, ki jih BPD sprejema,
(d)    pomembnejše vrste dajalcev osebnih jamstev in nasprotnih strank v
poslih s kreditnimi izvedenimi finančnimi instrumenti ter njihovo boniteto,
(e)    informacije o koncentraciji tržnega ali kreditnega tveganja po
tipih zavarovanj,
(f)    
BPD, ki za izračun kapitalske zahteve za
kreditno tveganje uporablja standardizirani pristop ali pristop IRB, za vsako
kategorijo izpostavljenosti skupno vrednost izpostavljenosti (po bilančnem
pobotu, če se slednji uporablja), ki je zavarovana s premoženjem in to po
uporabi prilagoditev za nestanovitnost,
(g)    za vsako kategorijo izpostavljenosti skupno vrednost
izpostavljenosti (po bilančnem pobotu, če se slednji uporablja), ki je
zavarovana z osebnimi jamstvi ali kreditnimi izvedenimi finančnimi instrumenti.
25. člen
(operativno tveganje – napredni pristop)
BPD, ki izračunava kapitalsko zahtevo za
operativno tveganje po naprednem pristopu, mora opisati uporabo zavarovanj ali
drugih načinov prenosa operativnega tveganja, namenjenih za njegovo
zmanjševanje.

Sklep o razkritjih s strani borznoposredniških
družb (Uradni list RS, št. 106/07)
vsebuje naslednji končni določbi:
»3. KONČNI DOLOČBI
26. člen
(uveljavitev
sklepa)
Ta sklep začne veljati naslednji dan po
objavi v Uradnem listu Republike Slovenije.
27. člen
(uporaba
sklepa)
Ta sklep se prvič uporabi za razkritja
informacij po stanju na dan 31. 12. 2008, razen v primeru iz 8. člena tega
sklepa. Kadar se podatki razkrivajo prvič, ni treba vključevati podatkov za
preteklo poslovno leto.«.

Sklep o spremembah in dopolnitvah Sklepa o
razkritjih s strani borznoposredniških družb (Uradni list RS, št. 74/09) vsebuje naslednjo končno določbo:
»4. člen
Ta sklep začne veljati osmi dan po objavi v
Uradnem listu Republike Slovenije.«.

Sklep o spremembah in dopolnitvah Sklepa o
razkritjih s strani borznoposredniških družb (Uradni list RS, št. 80/11) vsebuje naslednjo končno določbo:
»7. člen
Ta sklep začne veljati 1. januarja 2012.«.

Sklep o spremembah in dopolnitvah Sklepa o
razkritjih s strani borznoposredniških družb (Uradni list RS, št. 33/12) vsebuje naslednjo končno določbo:
»14. člen
Ta sklep začne veljati osmi dan po objavi v
Uradnem listu Republike Slovenije.«.