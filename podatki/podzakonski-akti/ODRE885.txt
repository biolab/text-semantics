1. člen
Republika Slovenija izda blagajniške zapise za kritje izgube
slovenskih železarn (v nadaljnjem besedilu: zapisi) po določbah zakona o kritju
izgube slovenskih železarn (Uradni list RS, št. 57/92 – v nadaljnjem besedilu:
zakon) in te odredbe.
2. člen
Zapisi se izdajo na ime podjetij v sistemu slovenskih
železarn (v nadaljnjem besedilu: podjetje), ki so izkazala izgubo v bilanci
uspeha za leto 1991.
3. člen
Zapisi se izdajo v vrednosti 4.369,000.000 tolarjev,
preračunani v DEM po srednjem tečaju Banke Slovenije na dan 15. decembra 1992,
in sicer:
-       
150 zapisov po 100.000 DEM
-       
5667 zapisov po 10.000 DEM
-       
54 zapisov po 1.000 DEM.
Besedilo zapisa je navedeno v prilogi, ki je objavljena
skupaj s to odredbo in je njen sestavni del.
4. člen
Podjetje poravna z zapisi neporavnane obveznosti iz 3. člena
zakona, ki so evidentirane pri službi družbenega knjigovodstva, po vrstnem
redu, ki je določen v 14. členu zakona o finančnem poslovanju (Uradni list
SFRJ, št. 10/89, 26/89, 35/89, 58/89, 79/89 in 61/90 ter Uradni list RS, št.
4/91) in do dneva uveljavitve te odredbe niso bile poravnane, in sicer
najkasneje do 5. februarja 1993.
Po poravnavi obveznosti iz prejšnjega odstavka poravna
podjetje z zapisi obveznosti do proračuna Republike Slovenije, ki so bile
odložene s sklepi Vlade Republike Slovenije, in sicer najkasneje do 5. februarja
1993.
Po poravnavi obveznosti iz prejšnjih odstavkov poravna
podjetje najpozneje do 10. februarja 1993 z zapisi naslednje usklajene
obveznosti in po naslednjem vrstnem redu:
-       
obveznosti iz naslova odloženih prispevkov;
-       
obveznosti iz naslova dobavljene električne energije;
-       
obveznosti iz naslova opravljenih storitev v železniškem prometu;
-       
obveznosti iz naslova dobavljenega zemeljskega plina;
-       
druge obveznosti.
Za poravnavo obveznosti do upnikov iz 1. odstavka tega člena,
razen do proračuna Republike Slovenije, predloži podjetje službi družbenega
knjigovodstva izjavo upnika, s katero upnik potrjuje, da se strinja s poravnavo
obveznosti z zapisi in da so mu bili izročeni zapisi v višini neporavnane
obveznosti.
Šteje se. da je bila obveznost poravnana z dnem, ko je
podjetje predložilo službi družbenega knjigovodstva izjavo upnika iz prejšnjega
odstavka.
Za poravnavo obveznosti do proračuna Republike Slovenije se
uporabljajo določbe 5. člena te odredbe.
Služba družbenega knjigovodstva označi zapise, ki so bili
predloženi za poravnavo obveznosti do proračuna Republike Slovenije, na način
iz 5. odstavka 5. člena te odredbe.
5. člen
Imetnik zapisa, ki ni podjetje v sistemu slovenskih železarn,
poravna z zapisom obveznosti iz 2. odstavka 5. člena zakona od 1. aprila 1993
tako, da predloži enoti službe družbenega knjigovodstva, pri kateri ima odprt
žiro račun:
-       
seznam dospelih obveznosti po posameznih vrstah in zneskih,
-       
blagajniške zapise v višini dospele obveznosti z navedbo serijske in
kontrolne številke.
Nominalna vrednost zapisa v tolarjih, ki je predložen za
poravnavo dospelih obveznosti, se določi po srednjem tečaju Banke Slovenije za
DEM na dan dospelosti obveznosti.
Ne glede na določbo prejšnjega odstavka se za poravnavo
obveznosti iz 1. in 2. odstavka prejšnjega člena uporablja srednji tečaj Banke
Slovenije na dan uveljavitve te odredbe.
Če je vrednost zapisa iz 2. in 3. odstavka večja od zneska
dospele obveznosti, še preostala vrednost v DEM prenese s soglasjem imetnika
zapisa naprej za poravnavo obveznosti, ki še niso dospele.
Zapis, ki je bil v celoti izkoriščen za poravnavo obveznosti
po tem členu, označi služba družbenega knjigovodstva z besedo »IZKORIŠČENO« ter
datumom in žigom službe.
6. člen
Služba družbenega knjigovodstva vodi evidenco o poravnanih
obveznostih po 1. in 2. odstavku 4. člena in po 5. členu te odredbe.
Služba družbenega knjigovodstva obvesti Ministrstvo za
finance o poravnavi obveznosti iz 1. in 2. odstavka 4. člena te odredbe do 31.
januarja 1993, o poravnavi obveznosti iz 5. člena te odredbe pa v desetih dneh
po poteku posameznega meseca.
Podjetje obvesti Ministrstvo
za finance o poravnavi obveznosti iz tretjega odstavka 4. člena te odredbe do
15. februarja 1993.
7. člen
Imetnik vnovčuje zapis ob dospelosti pri enoti službe
družbenega knjigovodstva, pri kateri ima odprt žiro račun, v breme proračuna.
Republike Slovenije.
Če se pri službi družbenega knjigovodstva ob dospelosti
nahajajo zapisi, katerih nominalna vrednost ni v celoti izkoriščena za
poravnavo obveznosti po 4. in 5. členu te odredbe, vnovči takšne zapise v dobro
imetnika zapisa služba družbenega knjigovodstva.

Priloga:
Besedilo blagajniškega zapisa

Odredba o izdaji blagajniških zapisov
Republike Slovenije za kritje izgube slovenskih železarn, načinu poravnavanja
obveznosti z blagajniškimi zapisi in o izplačilu blagajniških zapisov (Uradni
list RS, št. 63/92) vsebuje naslednjo prehodno in
končno določbo:
»8. člen
Služba družbenega knjigovodstva izroči zapise, ki so bili
izkoriščeni za poravnavo obveznosti do proračuna Republike Slovenije oziroma so
bili vnovčeni v breme proračuna, Banki Slovenije in sicer:
-       
za obveznosti po 1. in 2. odstavku 4. člena te odredbe – do 15.
februarja 1993,
-       
za obveznosti po 5. členu te odredbe – v desetih dneh po poteku
posameznega meseca,
-       
za vnovčene zapise ob dospelosti – do 15. julija 1993.
9. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba o
dopolnitvi odredbe o izdaji blagajniških zapisov Republike Slovenije za kritje
izgube slovenskih železarn, načinu poravnavanja obveznosti z blagajniškimi
zapisi in o izplačilu blagajniških zapisov (Uradni list RS, št. 6/93) vsebuje naslednjo končno določbo:
»3. člen
Ta odredba začne veljati naslednji dan po objavi v Uradnem
listu Republike Slovenije.«.