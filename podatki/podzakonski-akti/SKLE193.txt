1. člen
Za izvedbo kontrole letenja in vodenje zrakoplovov na letališču
Cerklje se ustanovi letališča kontrola letenja Cerklje, Cerklje ob Krki (v
nadaljevanju: LKL LJCE).
2. člen
Letališka kontrola letenja iz prejšnjega člena je notranja organizacijska
enota Uprave Republike Slovenije za zračno plovbo.
3. člen
Notranja organizacija in sistemizacija delovnih mest v Upravi
Republike Slovenije za zračno plovbo mora biti usklajena z določbami tega
sklepa.
4. člen
Strokovno osebje, opremo in finančna sredstva, potrebna za
organizacijo in delovanje LKL LJCE določita Uprava Republike Slovenije za
zračno plovbo in Generalštab Slovenske vojske s posebnim pisnim dogovorom.
5. člen
Strokovno osebje, opremo in službo za zagotovitev meteorološke
varnosti zračne plovbe na letališču Cerklje zagotavlja Ministrstvo za okolje in
prostor – Hidrometeorološki zavod Republike Slovenije v sporazumu z Generalštabom
Slovenske vojske.
6. člen
Ta sklep začne veljati petnajsti dan po objavi v Uradnem listu
Republike Slovenije.
Št. 340-16/97-1
Ljubljana, dne 31. julija 1997.
Vlada Republike Slovenije
Marjan Podobnik l. r.
Podpredsednik