1. člen
(vsebina)
Ta pravilnik določa podrobnejše podatke, ažuriranje podatkov
in dostop do podatkov za izvajanje: 
-       
Uredbe Komisije (ES) št. 1122/2009 z dne 30. november 2009 o podrobnih
pravilih za izvajanje Uredbe Sveta (ES) št. 73/2009 v zvezi z navzkrižno
skladnostjo, modulacijo ter integriranim administrativnim in kontrolnim
sistemom v okviru shem neposrednih podpor za kmete, določenih za navedeno
uredbo, ter za izvajanje Uredbe Sveta (ES) št. 1234/2007 v zvezi z navzkrižno
skladnostjo v okviru sheme podpore, določene za sektor vina (UL L št. 316 z dne
2. 12. 2009, str. 65), zadnjič spremenjene z Uredbo Komisije (EU) št. 146/2010
z dne 23. februarja 2010 o spremembi Uredbe (ES) št. 1122/2009 o podrobnih
pravilih za izvajanje Uredbe Sveta (ES) št. 73/2009 v zvezi z navzkrižno
skladnostjo, modulacijo ter integriranim administrativnim in kontrolnim
sistemom v okviru shem neposrednih podpor za kmete, določenih z navedeno
uredbo, ter za izvajanje Uredbe Sveta (ES) št. 1234/2007 v zvezi z navzkrižno
skladnostjo v okviru sheme podpore, določene za sektor vina (UL L št. 47 z dne
24. 2. 2010, str. 1), (v nadaljnjem besedilu: Uredba 1122/2009/ES) in 
-       
Uredbe Sveta (ES) št. 73/2009 z dne 19. januarja 2009 o skupnih pravilih
za sheme neposrednih podpor za kmete v okviru skupne kmetijske politike in o
uvedbi nekaterih shem podpor za kmete, spremembi uredb (ES) št. 1290/2005, (ES)
št. 247/2006, (ES) št. 378/2007 in razveljavitvi Uredbe (ES) št. 1782/2003 (UL
L št. 30 z dne 31. 1. 2009, str. 16), zadnjič spremenjene z Uredbo Komisije
(EU) št. 360/2010 z dne 27. aprila 2010 o spremembi Priloge VIII in Priloge IV
k Uredbi Sveta (ES) št. 73/2009 o skupnih pravilih za sheme neposrednih podpor
za kmete v okviru skupne kmetijske politike (UL L št. 106 z dne 28. 4. 2010,
str. 1).
2. člen
(podatki)
Podrobnejši podatki, ki se vodijo v registru plačilnih pravic
(v nadaljnjem besedilu: register), so glede: 
1.     
imetnika plačilne pravice: ime in priimek ter naslov nosilca kmetijskega
gospodarstva; 
2.     
identifikacijskih podatkov o plačilnih pravicah: 
- 
identifikacijska številka plačilne pravice je številka, ki je dodeljena
z odločbo o dodelitvi plačilnih pravic in je osemmestna neponovljiva številka, 
- 
interval od – do je sestavni del identifikacijske številke plačilne
pravice in je namenjen sledenju plačilne pravice in 
- 
dovoljenje, pri čemer DA pomeni, da plačilna pravica ima dovoljenje za
sadje, zelenjavo in krompir oziroma NE pomeni, da plačilna pravica dovoljenja
za sadje, zelenjavo in krompir nima; 
3.     
števila, vrednosti in vrste plačilnih pravic: 
- 
število plačilnih pravic je število upravičenih hektarjev, za katere so
bile dodeljene plačilne pravice, 
- 
vrednost plačilne pravice je vrednost plačilne pravice v eurih,
sestavljene iz regionalnega plačila in morebitnega dodatka za mleko, dodatka za
sladkor in dodatka za sektor govedoreje, dodatka za ovce in koze, dodatka za
hmeljišče ter dodatka za ohranitev živinoreje na kmetijskih gospodarstvih s
travinjem in 
- 
vrsta plačilne pravice je: 
- 
plačilna pravica za njive, 
- 
plačilna pravica za travinje, 
- 
plačilna pravica za izkrčitev vinogradov, 
- 
plačilna pravica za praho, 
- 
posebna plačilna pravica na osnovi dodatka za mleko, 
- 
posebna plačilna pravica na osnovi dodatka za sektor govedoreje in 
- 
posebna plačilna pravica na osnovi dodatka za ovce in koze; 
4.     
datuma vzpostavitve plačilne pravice: datum izdaje odločbe o dodelitvi
plačilne pravice; 
5.     
porekla plačilne pravice: 
- 
prva dodelitev, ki pomeni, da so bile plačilne pravice dodeljene v letu
2007, 
- 
dodelitev 2008, ki pomeni, da so bile plačilne pravice dodeljene v letu
2008, 
- 
zakup, ki pomeni, da so plačilne pravice pridobljene na podlagi zakupa, 
- 
nakup, ki pomeni, da so plačilne pravice pridobljene na podlagi prodaje,
- 
dedovanje, ki pomeni prenos plačilne pravice zaradi smrti nosilca
kmetijskega gospodarstva na novega nosilca kmetijskega gospodarstva na podlagi
zahtevka za prenos plačilnih pravic, 
- 
nacionalna rezerva, ki pomeni, da so plačilne pravice dodeljene iz
nacionalne rezerve v skladu s predpisom, ki ureja dodelitev plačilnih pravic iz
nacionalne rezerve; 
6.     
spremembe plačilnih pravic: 
- 
izkoriščenost plačilne pravice v posameznem letu pomeni, da je za njo
vložen zahtevek za izplačilo plačilne pravice, katero spremlja ustrezna
ugotovljena površina in 
- 
stanje plačilih pravic od leta 2007 dalje pomeni, da se za vsako
kmetijsko gospodarstvo vodi podatek o izkoriščenosti plačilnih pravic; 
7.     
datuma zadnje aktivacije plačilne pravice: datum zadnjega izplačila
plačilne pravice.
3. člen
(ažuriranje podatkov)
Register plačilnih pravic je elektronski register, ki
zagotavlja učinkovito sledljivost plačilnih pravic in se ažurira na podlagi: 
-       
odločbe o dodelitvi plačilnih pravic za leto 2007 v skladu z zahtevkom
za dodelitev plačilnih pravic za leto 2007, 
-       
odločbe o dodelitvi plačilnih pravic za leto 2008 v skladu z zahtevkom
za dodelitev plačilnih pravic za leto 2008, 
-       
odločbe o dodelitvi plačilnih pravic v skladu s 5. členom Uredbe o
neposrednih plačilih (Uradni list RS, št. 113/09), 
-       
odločbe o prenosu plačilnih pravic v skladu z 10. členom Uredbe o
neposrednih plačilih (Uradni list RS, št. 113/09), 
-       
odločbe o dodelitvi plačilnih pravic iz nacionalne rezerve v skladu z
zahtevkom za dodelitev plačilnih pravic iz nacionalne rezerve, 
-       
odločbe o izdvojitvi plačilnih pravic v nacionalno rezervo v skladu z 9.
členom Uredbe o neposrednih plačilih (Uradni list RS, št. 113/09), 
-       
odločbe o odstopu plačilnih pravic v skladu z zahtevkom za odstop
plačilnih pravic v korist nacionalne rezerve ter 
-       
odločbe o odvzemu plačilnih pravic v skladu z 81. členom Uredbe
1122/2009/ES.
4. člen
(dostop do registra)
(1) Zaposleni na Agenciji imajo dostop do vpogleda in dela v
register preko posebnih pravic, ki jih predhodno odobri generalni direktor
Agencije. V registru imajo vpogled do vseh zbirk podatkov iz 2. člena tega
pravilnika. 
(2) Dostop do vpogleda v podatke za posamezno kmetijsko
gospodarstvo je omogočen z vnosom podatka KMG-MID.
5. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-395/2009
Ljubljana, dne 18. maja 2010
EVA 2010-2311-0071
mag. Dejan Židan l.r. 
Minister 
za kmetijstvo, gozdarstvo in prehrano