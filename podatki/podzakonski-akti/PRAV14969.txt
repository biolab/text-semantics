I. SPLOŠNE DOLOČBE
1. člen
(vsebina)
Ta pravilnik določa meroslovne in z njimi povezane tehnične
zahteve, ki jih morajo izpolnjevati merilni transformatorji razredov točnosti
0,1, 0,2, 0,2S, 0,5 in 0,5S (v nadaljnjem besedilu: merilni transformatorji),
ki se uporabljajo za obračunavanje električne energije skupaj s števci
električne energije v krogih izmeničnega toka s frekvenco 50 Hz do napetosti 38
kV, postopke ugotavljanja skladnosti, overitev in način označevanja.
2. člen
(postopek informiranja in klavzula)
(1) Ta pravilnik se izda ob upoštevanju postopka informiranja
v skladu z Direktivo (EU) 2015/1535 Evropskega parlamenta in Sveta z dne 9.
septembra 2015 o določitvi postopka za zbiranje informacij na področju
tehničnih predpisov in pravil za storitve informacijske družbe (UL L št. 241 z
dne 17. 9. 2015, str. 1).
(2) Določbe tega pravilnika se ne uporabljajo za proizvode,
ki se v skladu z nacionalno zakonodajo, ki zagotavlja enakovredno raven
varovanja javnega interesa, kot je določena v zakonodaji Republike Slovenije,
zakonito proizvajajo oziroma tržijo v drugih državah članicah Evropske unije in
Turčiji ali proizvajajo v državah Evropskega združenja za prosto trgovino
(EFTA), ki so hkrati podpisnice Sporazuma o Evropskem gospodarskem prostoru.
(3) Ta pravilnik se izvaja v skladu z Uredbo (EU) 2019/515
Evropskega parlamenta in Sveta z dne 19. marca 2019 o vzajemnem priznavanju
blaga, ki se zakonito trži v drugi državi članici, in o razveljavitvi Uredbe
(ES) št. 764/2008 (UL L št. 91 z dne 29. 3. 2019, str. 1).
3. člen
(pomen izrazov)
Izrazi, uporabljeni v tem pravilniku, pomenijo:
1.     
»fazni pogrešek napetostnih merilnih transformatorjev« je fazna razlika
med vektorjem primarne napetosti in vektorjem sekundarne napetosti;
2.     
»fazni pogrešek tokovnih merilnih transformatorjev« je fazna razlika med
vektorjem primarnega toka in vektorjem sekundarnega toka;
3.     
»NDP« je največji dopustni pogrešek;
4.     
»nazivna moč napetostnih merilnih transformatorjev« je navidezna moč,
izražena v voltamperih, z navedenim faktorjem moči, ki jo lahko dajejo
transformatorji sekundarnemu krogu pri nazivni sekundarni napetosti in
priključeni nazivni obremenitvi;
5.     
»nazivna moč tokovnih merilnih transformatorjev« je navidezna moč,
izražena v voltamperih, s predpisanim faktorjem moči, ki jo lahko dajejo
transformatorji sekundarnemu krogu pri nazivnem sekundarnem toku in priključeni
nazivni obremenitvi;
6.     
»napetostni merilni transformator« je transformator, ki meri izmenične
napetosti in je namenjen pretvorbi visokih vrednosti napetosti v nizke;
7.     
»nazivna primarna napetost in nazivna sekundarna napetost napetostnih
merilnih transformatorjev« sta efektivni vrednosti primarne napetosti in
sekundarne napetosti, ki morata biti navedeni na napisni ploščici in po katerih
se določajo karakteristike transformatorjev;
8.     
»nazivna obremenitev« je vrednost obremenitve, na kateri temeljijo meje
NDP v skladu s tem pravilnikom;
9.     
»nazivno razmerje transformacije tokovnih merilnih transformatorjev ali
napetostnih merilnih transformatorjev« je razmerje med nazivnim primarnim tokom
in nazivnim sekundarnim tokom ali razmerje med nazivno primarno napetostjo in
nazivno sekundarno napetostjo;
10.  
»nazivni primarni tok in nazivni sekundarni tok tokovnih merilnih
transformatorjev« sta efektivni vrednosti primarnega toka in sekundarnega toka,
ki morata biti navedeni na napisni ploščici in po katerih se določajo
karakteristike transformatorjev;
11.  
»pogrešek (tokovni ali napetostni) (ε)« je pogrešek, ki ga merilni
transformatorji pretvorijo v meritev in ki se pojavi zaradi dejstva, da
dejansko razmerje transformacije ni enako nominalnemu razmerju transformacije;
12.  
»tokovni merilni transformator« je transformator, ki meri izmenične
tokove in je namenjen pretvorbi visokih vrednosti tokov v nizke.
II. MEROSLOVNE IN TEHNIČNE ZAHTEVE
4. člen
(zasnova merilnih transformatorjev)
(1) Merilni transformatorji morajo zagotavljati tako visoko
raven meroslovne zaščite, da lahko vsakdo, ki ga merjenje zadeva, zaupa
rezultatom meritev, in morajo biti zasnovani ter proizvedeni na visoki
kakovostni ravni merilne tehnologije in varovanja merilnih podatkov.
(2) Rešitve, sprejete zaradi izpolnjevanja zahtev tega
pravilnika, morajo upoštevati predvideno uporabo merilnih transformatorjev in
vse predvidljive zlorabe merilnih transformatorjev.
(3) Merilni transformatorji morajo biti zasnovani tako, da je
mogoče izvesti vsak pregled in preskus, predpisan s tem pravilnikom.
5. člen
(največji dopustni pogrešek)
(1) Merilni pogrešek pri postopkih ugotavljanja skladnosti
ter rednih in izrednih overitvah v okviru naznačenih obratovalnih pogojev iz 7.
člena tega pravilnika in v odsotnosti motenj ne sme presegati vrednosti NDP.
NDP se izrazi kot dvostranska vrednost odmika od prave vrednosti meritve.
(2) Meje tokovnih in faznih
pogreškov za tokovne merilne transformatorje (razredi 0,1, 0,2 in 0,5) so
določene v naslednji tabeli:

Oznaka razreda točnosti

NDP, odvisno od odstotka nazivnega toka


Tokovni pogrešek ± Pi [%]

Fazni pogrešek ± di
  [min]

Fazni pogrešek ± di
  [centiradiani]


5

20

100

120

5

20

100

120

5

20

100

120


0,1

0,4

0,2

0,1

0,1

15

8

5

5

0,45

0,24

0,15

0,15


0,2

0,75

0,35

0,2

0,2

30

15

10

10

0,9

0,45

0,3

0,3


0,5

1,5

0,75

0,5

0,5

90

45

30

30

2,7

1,35

0,9

0,9

(3) Meje tokovnih in faznih
pogreškov za tokovne merilne transformatorje (razredi 0,2S in 0,5S) so določene
v naslednji tabeli:

Oznaka razreda točnosti

NDP, odvisno od odstotka nazivnega toka


Tokovni pogrešek ± Pi [%]

Fazni pogrešek ± di
  [min]

Fazni pogrešek ± di
  [centiradiani]


1

5

20

100

120

1

5

20

100

120

1

5

20

100

120


0,2S

0,75

0,35

0,2

0,2

0,2

30

15

10

10

10

0,9

0,45

0,3

0,3

0,3


0,5S

1,5

0,75

0,5

0,5

0,5

90

45

30

30

30

2,7

1,35

0,9

0,9

0,9

(4) Tokovni in fazni pogrešek ne smeta presegati vrednosti,
določenih v tabelah iz drugega in tretjega odstavka tega člena, za vse razrede
točnosti za tokovne merilne transformatorje, kadar je sekundarna obremenitev
katera koli vrednost od 25 % do 100 % nazivne obremenitve.
(5) Meje napetostnih in faznih
pogreškov za napetostne merilne transformatorje (razredi 0,1, 0,2 in 0,5) so
določene v naslednji tabeli:

Oznaka razreda točnosti

NDP, v območju od 80 % do 120 % nazivne napetosti


Napetostni pogrešek ± Pu [%]

Fazni pogrešek ± di
  [min]

Fazni pogrešek ± di
  [centiradiani]


0,1

0,1

5

0,15


0,2

0,2

10

0,3


0,5

0,5

20

0,6

(6) Napetostni in fazni pogrešek ne smeta presegati
vrednosti, določenih v tabeli iz prejšnjega odstavka, pri kateri koli napetosti
med 80 % in 120 % nazivne napetosti in z obremenitvami med 25 % in 100 %
nazivne obremenitve pri faktorju moči 0,8, ki zaostaja.
6. člen
(dopustni učinki motenj)
V okviru naznačenih obratovalnih pogojev sme biti učinek
motenj na merilne transformatorje tak, da sprememba merilnega rezultata ni
večja od NDP.
7. člen
(naznačeni obratovalni pogoji)
Proizvajalec mora za merilne transformatorje določiti
naslednje naznačene vrednosti za obratovalne pogoje:
-       
temperaturno območje okolice, ki mora biti v razponu, ki je enak ali
večji od – 5 °C do 40 °C,
-       
položaj vgradnje, če je merilni transformator zasnovan tako, da je to
potrebno.
8. člen
(pravila za preskušanje in določanje pogreškov)
(1) Skladnost z zahtevami iz 4. in 5. člena tega pravilnika
se preveri za vsako primerno vplivno veličino. Zahteve veljajo, kadar se
uporabi vsaka posamezna vplivna veličina in se njen učinek ocenjuje ločeno ter
se druge vplivne veličine ohranjajo relativno konstantne pri njihovih referenčnih
vrednostih.
(2) Meroslovni preskusi se izvajajo ob prisotnosti vplivne
veličine ali po njej, pri čemer se upoštevajo razmere, ki ustrezajo običajnemu
stanju delovanja merilnih transformatorjev, pri katerem se bo ta vplivna
veličina verjetno pojavila.
9. člen
(obnovljivost)
Uporaba iste merjene veličine na drugi lokaciji ali pri
drugem uporabniku mora pri enakih razmerah v zaporednih meritvah dati zelo
podobne rezultate. Razlika med merilnimi rezultati mora biti majhna v
primerjavi z NDP.
10. člen
(ponovljivost)
Uporaba iste merjene veličine mora v enakih razmerah pri
zaporednih meritvah dati zelo podobne rezultate. Razlika med merilnimi
rezultati mora biti majhna v primerjavi z NDP.
11. člen
(odzivnost in občutljivost)
Merilni transformatorji morajo biti dovolj občutljivi in
njihov prag odzivnosti mora biti dovolj nizek za predvideno merilno nalogo.
12. člen
(vzdržljivost)
Merilni transformatorji morajo biti zasnovani tako, da lahko
vzdržujejo primerno stabilnost svojih meroslovnih lastnosti v časovnem obdobju,
ki ga določi proizvajalec, pod pogojem, da so pravilno nameščeni, se vzdržujejo
in uporabljajo v skladu z navodili proizvajalca in se uporabljajo v okoljskih
pogojih, za katere so predvideni.
13. člen
(zanesljivost)
Merilni transformatorji morajo biti zasnovani tako, da v
največji možni meri zmanjšajo vpliv hibe, ki bi povzročila netočen merilni
rezultat, razen če prisotnost hibe ni očitna.
14. člen
(primernost)
(1) Merilni transformatorji morajo biti primerni za
predvideno uporabo, upoštevajoč praktične delovne pogoje.
(2) Merilni transformatorji morajo biti zasnovani tako, da
omogočajo nadzor nad merilnimi nalogami po dajanju na trg in dajanju v uporabo.
15. člen
(zaščita pred zlorabo)
(1) Merilni transformatorji morajo biti zasnovani tako, da
onemogočajo zlorabo, možnosti za nehoteno napačno uporabo pa morajo biti čim
manjše.
(2) Na meroslovne lastnosti merilnih transformatorjev se ne
sme nedopustno vplivati s priključevanjem drugih naprav in z nobeno lastnostjo
priključene naprave.
(3) Deli strojne opreme merilnih transformatorjev, ki je
bistvenega pomena za meroslovne lastnosti, morajo biti zasnovani tako, da jih
je mogoče zaščititi pred zlorabo oziroma napačno uporabo. Predvideni zaščitni
ukrepi morajo omogočiti dokazljivost morebitnega posega.
16. člen
(razmerje med nazivnimi tokovi oziroma napetostmi)
Za merilne transformatorje mora biti določeno razmerje med
nazivnim primarnim tokom oziroma nazivno primarno napetostjo in nazivnim
sekundarnim tokom oziroma napetostjo.
17. člen
(dodatne zahteve za tokovne merilne transformatorje)
(1) Standardni vrednosti sekundarnega toka pri tokovnih
merilnih transformatorjih sta 1 A in 5 A.
(2) Standardne vrednosti nazivnih izhodnih moči tokovnih
merilnih transformatorjev so 2 – 2,5 – 5,0 – 10 – 15 in 30 VA.
(3) Uporaba drugih nestandardnih vrednosti nazivnih izhodnih
moči, povezanih s standardnimi razredi točnosti, za tokovne merilne
transformatorje ni izključena pod pogojem, da je ena od vrednosti nazivne
izhodne moči standardna in povezana s standardnimi razredi točnosti.
(4) Za tokovne merilne transformatorje razreda točnosti 0,1 –
0,2 – 0,2 S z nazivno obremenitvijo, ki ni večja od 15 VA, je mogoče določiti
razširjen obseg nazivne obremenitve. Tokovni in fazni pogrešek ne smeta
presegati vrednosti iz tabele iz drugega oziroma tretjega odstavka 5. člena
tega pravilnika, kadar je sekundarna obremenitev katera koli od vrednosti med 1
VA do 100 % nazivne obremenitve.
(5) Sekundarno breme, ki se uporablja za namen preskušanja,
mora imeti faktor moči 0,8, ki zaostaja, le da se mora pri obremenitvi manj kot
5 VA uporabiti breme s faktorjem moči 1.
18. člen
(dodatne zahteve za napetostne merilne transformatorje)
(1) Standardne vrednosti sekundarne napetosti pri napetostnih
merilnih transformatorjih so 100 V – 100/√3 V, 110 V – 110/√3 V, 200 V – 200/√3
V.
(2) Standardne vrednosti nazivnih izhodnih moči napetostnih
merilnih transformatorjev za faktor moči 1 so 1 – 2, 5 – 5 – 10 VA, ter za
faktor moči 0,8, ki zaostaja, 10 – 25 – 50 – 100 VA.
(3) Za merilni transformator uporaba drugih vrednosti
nazivnih izhodnih moči, ki so nestandardne vrednosti, vendar povezane s
standardnimi razredi točnosti, ni izključena pod pogojem, da je ena od
vrednosti nazivne izhodne moči standardna in povezana s standardnim razredom
točnosti.
(4) Za napetostne merilne transformatorje razreda točnosti
0,1 in 0,2, pri katerih njihova nazivna obremenitev ne presega 25 VA, je mogoče
določiti razširjen obseg obremenitve. Napetostni in fazni pogrešek ne smeta
presegati vrednosti iz tabele iz petega odstavka 5. člena tega pravilnika,
kadar je sekundarna obremenitev katera koli od vrednosti med 1 VA in 100 %
nazivne obremenitve.
III. PODATKI, KI SO NA MERILNIH TRANSFORMATORJIH IN SO JIM
PRILOŽENI
19. člen
(jezik)
Podatki o merilnih transformatorjih so navedeni v slovenskem
jeziku ali podani tako, da je zagotovljena ustrezna obveščenost vseh
uporabnikov merilnih transformatorjev.
20. člen
(napisna ploščica)
(1) Na napisni ploščici tokovnih merilnih transformatorjev
morajo biti vsaj naslednji podatki:
1.     
oznaka vrste merilnega transformatorja,
2.     
ime ali znak proizvajalca merilnega transformatorja,
3.     
tovarniška številka in leto izdelave merilnega transformatorja,
4.     
nazivna frekvenca merilnega transformatorja,
5.     
nazivna stopnja izolacije merilnega transformatorja,
6.     
toplotni razred izolacije merilnega transformatorja, če se razlikuje od
razreda A,
7.     
oznaka tipa merilnega transformatorja,
8.     
nazivni vrednosti primarnega in sekundarnega toka merilnega
transformatorja,
9.     
nazivna moč tokovnega merilnega transformatorja,
10.  
oznaka razreda točnosti merilnega transformatorja,
11.  
uradna oznaka odobritve tipa merilnega transformatorja.
(2) Na napisni ploščici napetostnega merilnega
transformatorja morajo biti vsaj naslednji podatki:
1.     
oznaka vrste merilnega transformatorja,
2.     
ime ali znak proizvajalca merilnega transformatorja,
3.     
tovarniška številka in leto izdelave merilnega transformatorja,
4.     
nazivna frekvenca merilnega transformatorja,
5.     
napetostna klasifikacija merilnega transformatorja,
6.     
toplotni razred izolacije merilnega transformatorja, če se razlikuje od
razreda A,
7.     
oznaka tipa merilnega transformatorja,
8.     
nazivni vrednosti primarne in sekundarne napetosti merilnega
transformatorja,
9.     
nazivna moč napetostnega merilnega transformatorja,
10.  
oznaka razreda točnosti merilnega transformatorja,
11.  
uradna oznaka odobritve tipa merilnega transformatorja.
(3) V prvem in drugem odstavku tega člena navedene oznake
morajo biti v normalnih pogojih uporabe vidne, zlahka berljive in
neizbrisljive, pri čemer ne smejo ovirati odčitavanja rezultatov merjenja.
21. člen
(informacije o delovanju)
Merilnim transformatorjem morajo biti priložene informacije o
njihovem delovanju, ki vključujejo:
-       
navodila za uporabo in pravilno delovanje,
-       
vse posebne pogoje uporabe, in
-       
shemo priključitve.
IV. UGOTAVLJANJE SKLADNOSTI
22. člen
(splošna načela)
Skladnost merilnih transformatorjev z zahtevami iz II. in
III. poglavja tega pravilnika se potrdi z odobritvijo tipa, ki ji sledi prva
overitev ali izjava o skladnosti s tipom.
23. člen
(odobritev tipa)
(1) Za merilne transformatorje, ki so skladni z relevantnimi
standardi iz drugega odstavka tega člena ali njihovimi deli, se domneva, da so
skladni z zahtevami iz II. poglavja tega pravilnika, ki jih zajema relevantni
standard iz drugega odstavka tega člena ali njegovi deli.
(2) Standardi za merilne transformatorje so:
-       
SIST EN 61869-1 Instrumentni transformatorji – 1. del: Splošne zahteve;
-       
SIST EN 61869-2 Instrumentni transformatorji – 2. del: Dodatne zahteve
za tokovne transformatorje;
-       
SIST EN 61869-3 Instrumentni transformatorji – 3. del: Posebne zahteve
za induktivne napetostne transformatorje;
-       
SIST EN 61869-4 Instrumentni transformatorji – 4. del: Kombinirani
transformatorji;
-       
SIST EN 61869-5 Instrumentni transformatorji – 5. del: Posebne zahteve
za kapacitivne napetostne transformatorje.
(3) Šteje se, da domneva o skladnosti merilnih
transformatorjev iz prvega odstavka tega člena velja, če je program preskusov
opravljen v skladu z relevantnimi standardi iz prejšnjega odstavka in če
rezultati preskusov zagotavljajo skladnost z zahtevami iz II. poglavja tega
pravilnika.
(4) Šteje se, da se lahko pregledi in preskusi za pregled
izpolnjevanja zahtev tega pravilnika v okviru postopka odobritve tipa
napetostnih in tokovnih merilnih transformatorjev opravijo na način in pri
pogojih, kot jih določa standard SIST EN 61869-1 za preskus tipa in rutinske
preskuse.
24. člen
(tuja preskusna poročila)
V postopkih, ki se vodijo na podlagi tega pravilnika, se
sprejmejo in priznajo tudi preskusna poročila, ki jih je izdal organ za
ugotavljanje skladnosti, akreditiran za ustrezno področje ugotavljanja
skladnosti v zvezi z Uredbo (ES) št. 765/2008 Evropskega parlamenta in Sveta z
dne 9. julija 2008 o določitvi zahtev za akreditacijo in razveljavitvi Uredbe
(EGS) št. 339/93 (UL L št. 218 z dne 13. 8. 2008, str. 30), zadnjič spremenjeno
z Uredbo (EU) 2019/1020 Evropskega parlamenta in Sveta z dne 20. junija 2019 o
nadzoru trga in skladnosti proizvodov ter spremembi Direktive 2004/42/ES in
uredb (ES) št. 765/2008 in (EU) št. 305/2011 (UL L št. 169 z dne 25. 6. 2019,
str. 1) ali pristojni organ za odobritve tipa merilnih transformatorjev v
državi članici Evropske unije. Priznajo se tudi preskusna poročila, ki jih izda
akreditiran laboratorij, član Evropske Akreditacije (EA) oziroma Mednarodnega
združenja akreditiranih laboratorijev (ILAC).
25. člen
(preskusi pri prvi overitvi)
(1) Prva overitev vključuje preverjanje točnosti vsaj v
okviru merilnih točk, določenih v tabelah iz 5. člena tega pravilnika.
(2) Razširjena merilna negotovost preskusnega sistema pri
dani izmerjeni količini ne sme preseči 1/3 NDP za merilne transformatorje, ki
veljajo pri prvi overitvi.
26. člen
(preskusi pri prvi overitvi za tokovne merilne
transformatorje)
(1) Tokovni pogrešek tokovnih merilnih transformatorjev se
izračuna po naslednji enačbi:
kjer je:
»e«
–      tokovni pogrešek tokovnih merilnih transformatorjev,
»kr« –     nazivno razmerje
transformacije,
»Ip«–      efektivna
vrednost primarnega toka v A,
»Is«–           efektivna
vrednost sekundarnega toka v A, ki ustreza toku Ip v danih
merilnih pogojih.
(2) Nazivno razmerje transformacije se poda v obliki
neskrajšanega ulomka.
(3) Fazni pogrešek tokovnih merilnih transformatorjev je
pozitiven, če je vektor sekundarnega toka časovno pred vektorjem primarnega
toka. Smer vektorja se izbere tako, da je fazna razlika za idealni
transformator enaka nič. Ta pogrešek se izrazi v minutah.
(4) Pogreški tokovnih merilnih transformatorjev z več jedri
morajo biti za vsako jedro, ki se uporablja za obračunavanje električne
energije, v mejah, določenih v tabelah iz drugega oziroma tretjega odstavka 5.
člena tega pravilnika, tako pri sekundarnih na kratko vezanih navitjih drugih
jeder kot tedaj, kadar so ta sekundarna navitja obremenjena z nazivnimi
obremenitvami.
27. člen
(preskusi pri prvi overitvi za napetostne merilne
transformatorje)
(1) Napetostni pogrešek napetostnih merilnih
transformatorjev se izračuna po naslednji enačbi:
kjer je:
»ε« –      napetostni pogrešek
napetostnih merilnih transformatorjev,
»kr« –     nazivno razmerje
transformacije,
»Up« –   efektivna vrednost
primarne napetosti v V,
»Us«
–   efektivna vrednost sekundarne napetosti v V, ki ustreza napetosti Up
v danih merilnih pogojih.
(2) Fazni pogrešek napetostnih merilnih transformatorjev
je pozitiven, če je vektor sekundarne napetosti časovno pred vektorjem primarne
napetosti. Pogrešek je potrebno izmeriti vsaj pri 80 %, 100 % in
120 % nazivne napetosti. Smer vektorja se izbere tako, da je fazna razlika
za idealni transformator enaka nič. Ta pogrešek se izrazi v minutah.
28. člen
(izjava o skladnosti s tipom)
Pregledi in preskusi za pregled izpolnjevanja zahtev tega
pravilnika, ki jih proizvajalec izvede v okviru izjave o skladnosti s tipom
merila iz 22. člena tega pravilnika, se smiselno izvedejo v skladu z določili
za prvo overitev iz 25., 26. in 27. člena tega pravilnika.
V. REDNE IN IZREDNE OVERITVE
29. člen
(redna overitev)
(1) Redne overitve so obvezne za merilne transformatorje, ki
jih je mogoče razstaviti.
(2) Rok redne overitve za merilne transformatorje, ki jih je
mogoče razstaviti, je dve leti.
(3) Preskusi pri redni overitvi merilnih transformatorjev so
enaki preskusom, predvidenim za prvo overitev.
30. člen
(izredna overitev)
Preskusi meroslovnega pregleda pri izredni overitvi merilnih
transformatorjev so enaki preskusom, predvidenim za prvo overitev.
31. člen
(NDP v uporabi)
NDP tokovnih in merilnih transformatorjev v uporabi so enaki
NDP pri prvi overitvi.
VI. PREHODNE IN KONČNE DOLOČBE
32. člen
(prva overitev)
Merilni transformatorji, ki imajo na dan uveljavitve tega
pravilnika veljavno odobritev tipa na podlagi Pravilnika o meroslovnih zahtevah
za merilne transformatorje za električne števce (Uradni list RS, št. 30/02 in
28/06), se lahko dajo v promet ter prvo overitev na podlagi tega pravilnika do
izteka veljavnosti odobritve tipa ali odločbe o obvezni predhodni odobritvi
tipa, če izpolnjujejo zahteve iz tega pravilnika, ki se nanašajo na prvo
overitev.
33. člen
(redna in izredna overitev)
Merilni transformatorji, ki so na dan uveljavitve tega
pravilnika v uporabi in imajo veljavno prvo overitev na podlagi Pravilnika o
meroslovnih zahtevah za merilne transformatorje za električne števce (Uradni
list RS, št. 30/02 in 28/06), se lahko dajo v redno ali izredno overitev na
podlagi tega pravilnika, če izpolnjujejo zahteve iz tega pravilnika, ki se
nanašajo na redno oziroma izredno overitev.
34. člen
(uskladitev postopkov in odločb pravnih oseb, imenovanih za
izvajanje overitev)
(1) Postopki prvih in izrednih overitev merilnih
transformatorjev, ki se izvajajo na podlagi Pravilnika o meroslovnih zahtevah
za merilne transformatorje za električne števce (Uradni list RS, št. 30/02 in
28/06), se morajo uskladiti z zahtevami tega pravilnika v treh mesecih od
njegove uveljavitve.
(2) Pravne osebe in samostojni podjetniki posamezniki, ki
imajo na dan uveljavitve tega pravilnika odločbo Urada RS za meroslovje o
imenovanju za izvajanje prvih in izrednih overitev merilnih transformatorjev,
morajo postopke prvih in izrednih overitev merilnih transformatorjev, ki so
usklajeni s tem pravilnikom, akreditirati najkasneje v dveh letih od uveljavitve
tega pravilnika. Zahtevo za spremembo odločbe o imenovanju morajo vložiti pri
Uradu RS za meroslovje najkasneje v 15 dneh od pridobitve akreditacije na
podlagi tega pravilnika.
35. člen
(prenehanje veljavnosti certifikatov)
Vsem certifikatom o odobritvi tipa ali odločbam o obvezni
predhodni odobritvi tipa, izdanim pred uveljavitvijo tega pravilnika, preneha
veljavnost, kot je določena v certifikatu o odobritvi tipa ali odločbi o
obvezni predhodni odobritvi tipa merila, vendar najkasneje deset let po
uveljavitvi tega pravilnika.
36. člen
(prenehanje veljavnosti pravilnika)
Z dnem uveljavitve tega pravilnika preneha veljati Pravilnik
o meroslovnih zahtevah za merilne transformatorje za električne števce (Uradni
list RS, št. 30/02 in 28/06).
37. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-57/2023/13
Ljubljana, dne 18. septembra 2023
EVA 2023-2180-0013
Matjaž Han
minister
za gospodarstvo, turizem in šport