1. člen
S tem odlokom se za zagotovitev oblikovanja in izvajanja
politike napotitve oseb iz Republike Slovenije v mednarodne civilne misije in
mednarodne organizacije v skladu z zunanjepolitičnimi interesi in političnimi
interesi Republike Slovenije ustanovi Medresorska komisija za napotitev oseb v
mednarodne civilne misije in mednarodne organizacije (v nadaljnjem besedilu:
medresorska komisija).
2. člen
(1) Medresorsko komisijo sestavljajo predstavniki teh
državnih organov:
-       
ministrstva, pristojnega za zunanje zadeve, ki predseduje medresorski
komisiji,
-       
ministrstva, pristojnega za notranje zadeve,
-       
ministrstva, pristojnega za obrambo,
-       
ministrstva, pristojnega za pravosodje,
-       
ministrstva, pristojnega za finance,
-       
ministrstva, pristojnega za kulturo,
-       
ministrstva, pristojnega za zdravje,
-       
ministrstva, pristojnega za okolje in prostor,
-       
ministrstva, pristojnega za delo, družino, socialne zadeve in enake
možnosti,
-       
ministrstva, pristojnega za izobraževanje, znanost in šport,
-       
ministrstva, pristojnega za javno upravo,
-       
ministrstva, pristojnega za kmetijstvo, gozdarstvo in prehrano,
-       
ministrstva, pristojnega za gospodarski razvoj in tehnologijo,
-       
ministrstva, pristojnega za infrastrukturo,
-       
Vrhovnega državnega tožilstva,
-       
Vrhovnega sodišča,
-       
Sodnega sveta,
-       
Generalnega sekretariata vlade,
-       
organa, pristojnega za digitalno preobrazbo,
-       
organa, pristojnega za informacijsko varnost,
-       
organa, pristojnega za oskrbo in integracijo migrantov,
-       
Javne agencije za zdravila in medicinske pripomočke.
(2) Predstavnike iz prejšnjega odstavka lahko pri delu
medresorske komisije nadomeščajo namestniki.
3. člen
Medresorska komisija ima te naloge:
-       
oblikuje politiko napotitve oseb iz Republike Slovenije v mednarodne
civilne misije in mednarodne organizacije in skrbi za njeno izvajanje,
-       
spremlja in pripravlja stališča do dejavnosti na področju civilnega
kriznega upravljanja v delu, ki se nanaša na napotitev oseb v mednarodne
civilne misije in mednarodne organizacije,
-       
dejavno sodeluje na srečanjih predstavnikov mednarodnih organizacij, v njihovih
delovnih telesih in na tematskih konferencah z vsebinskega področja napotitev,
-       
koordinira usposabljanje kandidatov za napotitev v okviru nacionalnih
izobraževalnih programov, v okviru mednarodnih organizacij ali v dvostranskih
pobudah,
-       
sodeluje pri pripravi programov usposabljanja kandidatov za napotitev,
-       
sodeluje pri organizaciji različnih dogodkov mednarodnih organizacij in
dvostranskih pobud v Sloveniji,
-       
sprejema stališča glede zastopanosti slovenskega civilnega osebja v
mednarodnih civilnih misijah in mednarodnih organizacijah,
-       
oblikuje načrt napotitev civilnih oseb iz Republike Slovenije in skrbi
za predstavitev načrta v javnosti.
4. člen
(1) Organizacijo dela in administrativno-tehnično podporo
medresorske komisije opravlja ministrstvo, pristojno za zunanje zadeve.
(2) Pravice in dolžnosti predstavnikov državnih organov in
njihovih namestnikov ureja poslovnik medresorske komisije za napotitev oseb v
misije in mednarodne organizacije, ki ga sprejme medresorska komisija.
5. člen
Predstavniki državnih organov v medresorski komisiji delo
opravljajo v okviru rednih delovnih obveznosti.
PREHODNI IN KONČNA DOLOČBA
6. člen
Vlada imenuje predstavnike državnih organov v medresorsko
komisijo v 14 dneh od uveljavitve tega odloka.
7. člen
Z dnem uveljavitve tega odloka preneha veljati Odlok o
ustanovitvi Medresorske komisije za napotitev oseb v mednarodne civilne misije
in mednarodne organizacije (Uradni list RS, št. 58/20), uporablja pa se do
imenovanja predstavnikov državnih organov v medresorsko komisijo.
8. člen
Ta odlok začne veljati naslednji dan po objavi v Uradnem
listu Republike Slovenije.
Št. 00704-241/2022
Ljubljana, dne 14. julija 2022
EVA 2022-1811-0047
Vlada Republike Slovenije
dr. Robert Golob
predsednik