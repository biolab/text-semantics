1. člen
(predmet in obseg koncesije)
S to uredbo Vlada Republike Slovenije
določa pogoje za podelitev koncesije za gospodarsko izkoriščanje izvirske pitne
vode iz izvira Prošček, ki se nahaja v Veliki grapi na koti 725m nad cesto v
Knežke Ravne (v nadaljevanju: izvir) v skladu s 3. členom te uredbe. 
Koncesionar pridobi s koncesijo izključno
pravico gospodarsko izkoriščati izvir v obsegu 12 l/sek, ne glede na njegovo izdatnost.
Koncesija, podeljena na podlagi te uredbe,
se lahko omeji ali odvzame pod pogoji in na način, določen s to uredbo.
2. člen
(okoljevarstveni pogoji)
Koncesionar je dolžan najkasneje v enem
letu po podpisu koncesijske pogodbe predložiti koncedentu poročilo o vplivih
gospodarskega izkoriščanja vodnega izvira na okolje v skladu s 56. členom
zakona o varstvu okolja.
3. člen
(dejavnost koncesionarja)
Koncesionar lahko v zvezi s pravico do
gospodarskega izkoriščanja vodnega vira opravlja naslednje dejavnosti: 
-       
polnjenje vode v različne oblike embalaže (plastenke, sode, cisterne,
ipd.), 
-       
proizvodnja in distribucija vode, 
-       
proizvodnja osvežujočih pijač, 
-       
proizvodnja mineralne vode, 
-       
cevovodni transport vode, 
-       
proizvodnja in polnjenje alkoholnih pijač.
4. člen
(pogoji, ki jih mora izpolnjevati
koncesionar)
Koncesionar mora izpolnjevati naslednje
pogoje: 
-       
da je pravna oseba, registrirana v Republiki Sloveniji 
-       
da je registriran za opravljanje dejavnosti iz 3. člena te uredbe in 
-       
da razpolaga z ustrezno tehnologijo in znanjem za opravljanje dejavnosti
iz 3. člena te uredbe.
5. člen
(pogoji za koncesijo)
Koncesija se lahko podeli koncesionarju iz
prejšnjega člena, ki poleg z zakonom predpisanih pogojev še:
-       
zagotovi ukrepe, da predvideni poseg v prostor ohrani obstoječe razmere
v največji možni meri,
-       
zagotovi ukrepe za upoštevanje urbanističnih, arhitektonskih in
krajinskih značilnosti ter dognanj sonaravnega urejanja pri oblikovanju
objektov in naprav, 
-       
zagotovi ukrepe ohranjanja in varovanja naravne in kulturne dediščine v
največji možni meri,
-       
zagotovi ustrezno opremljenje in zaščito črpališča vode ter izgradnjo
povezave (cevovod) med črpališčem in proizvodnim obratom – polnilnico vode,
najkasneje v dveh letih po podpisu koncesijske pogodbe,
-       
zagotovi ukrepe, da bo dejavnost gospodarskega izkoriščanja izvira
potekala v okviru predpisanih standardov in normativov,
-       
zagotovi povrnitev morebitnih vloženih sredstev drugih vlagateljev v ta
izvir, razen v primeru, ko je vlagatelj koncedent, 
-       
zagotovi ukrepe za opravljanje dejavnosti, ki je predmet koncesije tako,
da ni ogrožena substanca in naravna vloga izvira, 
-       
zagotovi ukrepe v zvezi s sanacijo, vzpostavitvijo novega in
nadomestitvijo prejšnjega stanja okolja po prenehanju koncesije. 
Ukrepi in pogoji iz prejšnjega odstavka se
podrobnejše določijo v koncesijski pogodbi.
6. člen
(stroški koncesionarja)
Koncesionar nosi vse stroške v zvezi s
koncesijo, ki bo podeljena na podlagi te uredbe.
7. člen
(pravice koncedenta)
Koncedent ima poleg pravic, ki izhajajo iz
zakona in te uredbe tudi naslednje pravice: 
-       
pravico določiti pogoje pridobivanja vode v primerih izjemnih ekoloških
razmer ali druge višje sile, 
-       
pravico določiti ceno vode za čas trajanja razmer iz prejšnje alinee, 
-       
predkupno pravico do vse načrpane vode.
8. člen
(začetek in čas trajanja koncesije)
Koncesija za izkoriščanje naravnega vira iz
1. člena te uredbe se podeli za dobo trideset let, pri čemer se po poteku časa
lahko podaljša na način in pod pogoji, določenimi v koncesijski pogodbi. 
Koncesija prične veljati z dnem podpisa
koncesijske pogodbe.
9. člen
(območje, na katero se nanaša koncesija)
Koncesija za gospodarsko izkoriščanje
izvira se nanaša na vodozbirno območje tega izvira, ki se nahaja nad izvirom na
območju Bohinjskega grebena v približni izmeri 17 km2.
10. člen
(plačilo za koncesijo)
Plačilo za gospodarsko izkoriščanje se
podrobneje določi s koncesijsko pogodbo. 
Plačilo za koncesijo iz prvega odstavka
tega člena se razdeli med Republiko Slovenijo in občino, na območju katere se
nahaja izvir in sicer v razmerju 40: 60 v korist občine. 
Prihodki iz prejšnjih odstavkov tega člena
so vir proračuna Republike Slovenije oziroma sklada za okolje občine ali
občinskega proračuna, če občina sklada za okolje ni ustanovila.
11. člen
(nadzor nad izvajanjem koncesije)
Nadzor nad zakonitostjo dejavnosti
koncesionarja izvršujejo pristojni inšpekcijski organi. 
Nadzor nad finančnim poslovanjem
koncesionarja izvršujejo pooblaščene organizacije. 
Nadzor nad izkoriščanjem vodnega vira, ki
je predmet koncesije, nadzoruje Ministrstvo za okolje in prostor in obsega
upravni in vodnogospodarski inšpekcijski nadzor.
12. člen
(razlogi in način prenehanja koncesije)
Koncesija preneha: 
1.     
s prenehanjem koncesijske pogodbe v skladu z zakonom, 
2.     
z odkupom koncesije, 
3.     
z odvzemom koncesije, 
4.     
v drugih primerih, določenih s koncesijsko pogodbo. 
Pogoji in način prenehanja koncesije se
podrobneje uredijo s koncesijsko pogodbo.
13. člen
(prenos objektov in naprav)
Po prenehanju koncesije preidejo v
brezhibnem stanju v posest koncedenta vsi objekti in naprave, namenjeni za
gospodarsko izkoriščanje izvira in ki jih je za koncedenta zgradil ali drugače
pridobil koncesionar. 
Načini in pogoji prenosa objektov in naprav
iz prvega odstavka tega člena v posest koncedenta se uredijo s koncesijsko
pogodbo.
14. člen
(koncesijska pogodba)
Medsebojna razmerja med koncedentom in
koncesionarjem se podrobneje uredijo s koncesijsko pogodbo v skladu z zakonom. 
Koncesijsko pogodbo sklene v imenu
koncedenta Vlada Republike Slovenije.
15. člen
(razpis in izbor)
Koncesija na naravnem viru se podeli na
podlagi javnega razpisa. 
Javni razpis izvede Republiška direkcija za
varstvo okolja in urejanje voda. 
O izbiri koncesionarja odloči Vlada
Republike Slovenije. 
Javni razpis je veljaven tudi v primeru, če
se nanj prijavi samo en ponudnik.
16. člen
(objava in vsebina razpisa)
Javni razpis se objavi v Uradnem listu
Republike Slovenije. 
Javni razpis obvezno vsebuje: 
-       
predmet koncesije, 
-       
pogoje za koncesijo, 
-       
pogoje, ki jih mora izpolnjevati koncesionar, 
-       
elemente, ki jih mora vsebovati prijava na razpis, 
-       
pričetki in trajanje koncesije, 
-       
navedbo zahtevanih strokovnih podlag, ki jih zagotovi prijavitelj, 
-       
rok za predložitev prijav, 
-       
rok za izbor koncesionarja, 
-       
merila in postopek za izbor koncesionarja, 
-       
navedbo prednostnih meril, ki bodo vplivala na izbor, 
-       
rok, v katerem bodo prijavitelji obveščeni o izboru, 
-       
odgovorno osebo za dajanje informacij med razpisom.
17. člen
(trajanje razpisa)
Javni razpis traja od dneva objave v
Uradnem listu Republike Slovenije. 
Razpis je neuspešen, če do poteka
razpisnega roka ni predložena nobena prijava. 
Prijava je neveljavna, če ne vsebuje vseh v
razpisu določenih sestavin. 
Če javni razpis ni uspel, se lahko ponovi.
18. člen
(veljavnost koncesijskega akta)
Ta uredba začne veljati petnajsti dan po
objavi v Uradnem listu Republike Slovenije.
Št. 351-04/94-2/6-8
Ljubljana, dne 29. septembra 1994.
Vlada Republike Slovenije
dr. Janez Drnovšek l. r. 
Predsednik