1. člen
S to uredbo se sprejme Načrt upravljanja z morskim okoljem za
obdobje 2017–2021 (v nadaljnjem besedilu: načrt), ki je kot priloga sestavni
del te uredbe.
2. člen
Načrt določa okoljska izhodišča na področju upravljanja
morskega okolja v skladu s predpisi, ki urejajo varstvo okolja.
3. člen
Program ukrepov je izvedbeni del načrta, s katerim se
zagotavljata doseganje in ohranjanje dobrega stanja morskega okolja do leta
2020.
4. člen
Nosilci ukrepov in posameznih aktivnosti za doseganje in
ohranjanje dobrega stanja morskega okolja izvajajo ukrepe iz poglavja V priloge
te uredbe.
5. člen
Na območju izjem, določenih v načrtu, se izvajajo ukrepi in
aktivnosti, navedeni v poglavju VII priloge te uredbe.
6. člen
Ta uredba začne veljati naslednji dan po objavi v Uradnem listu
Republike Slovenije.
Št. 00719-28/2017
Ljubljana, dne 27. julija 2017
EVA 2015-2550-0047
Vlada Republike Slovenije
dr. Miroslav Cerar l.r.
Predsednik

Priloga: Načrt
upravljanja z morskim okoljem 2017-2021