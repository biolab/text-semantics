I. SPLOŠNE DOLOČBE
1. člen
(1) Ta pravilnik v skladu z Direktivo
Komisije 95/13/ES z dne 23. maja 1995 o izvajanju Direktive Sveta 92/75/EGS v
zvezi z energijskim označevanjem gospodinjskih električnih sušilnih strojev (UL
L št. 136 z dne 21. 6. 1995, str. 28; v nadaljnjem besedilu: Direktiva 95/13/ES
o energijskih nalepkah za gospodinjske električne sušilne stroje) določa
natančne zahteve o navajanju podatkov o porabi energije ter drugih bistvenih
virov na nalepkah in podatkovnih karticah, kar omogoča kupcu izbiro energijsko
učinkovitejšega aparata.
(2) Ta pravilnik se izdaja ob upoštevanju
postopka informiranja v skladu z Direktivo 98/34/ES Evropskega parlamenta in
Sveta z dne 22. junija 1998 o določitvi postopka za zbiranje informacij na
področju tehničnih standardov in tehničnih predpisov (UL L št. 204 z dne 21. 7.
1998, str. 37, z vsemi spremembami).
(3) Ta pravilnik se nanaša na gospodinjske
električne sušilne stroje, ki so napajani iz električnega omrežja, razen za
kombinirane pralno-sušilne stroje.
2. člen
(1) Ta pravilnik ne velja za sušilne
stroje, ki lahko uporabljajo druge vire energije.
(2) Nalepke in podatkovne kartice niso
obvezne za tiste modele sušilnih strojev, katerih proizvodnja je bila
ustavljena ter za rabljene aparate.
II. TEHNIČNA DOKUMENTACIJA
3. člen
Tehnična dokumentacija za sušilne stroje
mora vsebovati:
-      
ime in sedež dobavitelja;
-      
splošni opis stroja, ki mora zadoščati za
njegovo identifikacijo;
-      
podatke, vključno z ustreznimi risbami, ki
kažejo glavne konstrukcijske značilnosti modela, še posebej tiste podatke, ki
bistveno vplivajo na porabo energije;
-      
poročila o ustreznih meritvah izvedenih v
skladu s standardi, ki so navedeni v 5. členu tega pravilnika;
-      
navodila za uporabo.
III. NALEPKA IN PODATKOVNA KARTICA
4. člen
(1) Nalepka, s katero mora biti opremljen
vsak sušilni stroj, ko je dan v promet je specificirana v Prilogi I, ki je
sestavni del tega pravilnika. Nameščena mora biti na zunanji sprednji ali na
zgornji strani stroja in sicer na takšen način, da je jasno vidna in ni
zakrita.
(2) Vsebina in oblika podatkovne kartice,
je določena v Prilogi II, ki je sestavni del tega pravilnika.
(3) Če je dana ponudba za prodajo, najem
ali nakup na obroke, v obliki tiskanega gradiva (kataloška prodaja po pošti),
mora gradivo vsebovati podatke, ki so določeni v Prilogi III, ki je sestavni
del tega pravilnika. Podatke za tiskano gradivo mora trgovcu, ki ponuja aparate
na ta način, priskrbeti dobavitelj.
(4) Razred energijske učinkovitosti aparata
določa Priloga IV, ki je sestavni del tega pravilnika.
IV. MERILNI POSTOPKI
5. člen
(1) Podatki, ki jih zahteva ta pravilnik,
se pridobijo z meritvami, opravljenimi v skladu s harmoniziranimi standardi,
katerih referenčne številke so objavljene v Uradnem listu Evropskih skupnosti
in za katere so države članice objavile referenčne številke nacionalnih
standardov, ki prenašajo te harmonizirane standarde.
(2) Določbe tega pravilnika, ki se nanašajo
na podatke o hrupu, se upoštevajo samo, če se zahtevajo na podlagi Pravilnika o
emisiji hrupa gospodinjskih strojev (Uradni list RS, št. 13/01 in 43/05),
vključno z zahtevami glede meritev emisij hrupa.

Priloga I: Nalepka
Priloga II: Podatkovna kartica
Priloga III: Podatki za pisno komuniciranje
Priloga IV: Razred energijske učinkovitosti

Odredba za energijsko označevanje
gospodinjskih električnih sušilnih strojev (Uradni list RS, št. 104/01)
vsebuje naslednje prehodne in končno določbo: 
»V. PREHODNE IN KONČNA DOLOČBA
6. člen
(1) Določbe točke 1.2 Priloge I začnejo
veljati z dnem pristopa Republike Slovenije k Evropski uniji ali z
uveljavitvijo ustreznega mednarodnega sporazuma z Evropsko unijo.
(2) Določbe točke 1.1 Priloge I prenehajo
veljati pet let po pristopu Republike Slovenije k Evropski uniji ali pet let po
uveljavitvi ustreznega mednarodnega sporazuma z Evropsko unijo.
7. člen
Ta odredba začne veljati šest mesecev po
objavi v Uradnem listu Republike Slovenije.«.

Pravilnik o spremembah in dopolnitvah odredbe
za energijsko označevanje gospodinjskih električnih sušilnih strojev (Uradni
list RS, št. 100/06) spreminja 7. člen odredbe tako,
da se glasi:
»7. člen
Ta pravilnik začne
veljati šest mesecev po objavi v Uradnem listu Republike Slovenije.«;
ter vsebuje naslednjo prehodno in končno
določbo:
»6. člen
Nalepke, izdane v skladu z Odredbo za
energijsko označevanje gospodinjskih električnih sušilnih strojev (Uradni list
RS, št. 104/01 in 4/02 – popr.), se lahko uporabljajo še šest mesecev po
uveljavitvi tega pravilnika.
7. člen
Ta pravilnik začne veljati naslednji dan po
objavi v Uradnem listu Republike Slovenije.«.