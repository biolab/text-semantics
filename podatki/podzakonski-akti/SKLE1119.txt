1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Ljubno, izdelan za obdobje od 1. januarja 1997
do 31. decembra 2006.
2. člen
Gradivo iz prejšnjega člena se razgrne za 14 dni v prostorih
Zavoda za gozdove Slovenije, Krajevne enote Ljubno, C. v Rastke 60, Ljubno.
Javna razgrnitev se začne osmi dan po objavi tega sklepa v Uradnem listu
Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Ljubno.
4. člen
V času javne razgrnitve bo organizirana javna obravnava.
Datum in kraj javne obravnave bo objavljen naknadno v prostorih Zavoda za
gozdove Slovenije, Krajevne enote Ljubno.
5. člen
Ta sklep se objavi v Uradnem listu RS.
Št. 322-01-10/6-98
Ljubljana, dne 25. novembra 1998.
Minister 
za kmetijstvo, 
gozdarstvo in prehrano 
Ciril Smrkolj l. r.
 