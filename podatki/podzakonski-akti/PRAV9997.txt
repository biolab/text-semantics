1. člen
S tem pravilnikom se sprejme gozdnogospodarski načrt gozdnogospodarske
enote Mokrice (2010–2019), št. 08‑01/10 z dne 25. 8. 2010, ki ga je za
obdobje od 1. januarja 2010 do 31. decembra 2019 izdelal Zavod za gozdove
Slovenije, Območna enota Brežice.
2. člen
Gozdnogospodarska enota Mokrice, ki meri 9.344,45 ha, se
nahaja v Gozdnogospodarskem območju Brežice, v občini Brežice, oziroma v
katastrskih občinah Cerklje, Krška vas, Bušeča vas, Stojanski vrh, Globočice, Čatež,
Cerina, Koritno, Velika dolina in Nova vas.
3. člen
V gozdnogospodarski enoti Mokrice je s 1. Januarjem 2010
ugotovljeno naslednje stanje gozdov:
a)    
lastništvo: 74,5% zasebnih gozdov v lasti fizičnih ali pravnih oseb,
25,38% državnih gozdov in 0,17% gozdov lokalnih skupnosti;
b)    
površina: 3.827,33 ha, od katere je 3.663,82 ha večnamenskih gozdov in
163,51 ha varovalnih gozdov;
c)    
lesna zaloga: 262,7 m3/ha, od tega 19,7 m3/ha
iglavcev in 243,0 m3/ha listavcev;
d)    
tekoči letni prirastek: 8,3 m3/ha, od tega 0,8 m3/ha
iglavcev in 7,5 m3/ha listavcev.
4. člen
(1) V gozdnogospodarskem načrtu gozdnogospodarske enote
Mokrice (2010–2019) je ob upoštevanju
usmeritev iz gozdnogospodarskega načrta Gozdnogospodarskega območja Brežice,
izdelanega za obdobje od 1. januarja 2001 do 31. decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Mokrice določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.847,79 ha,
-       
ekološke funkcije na površini 334,87 ha in
-       
socialne funkcije na površini 117,69 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Mokrice (2010–2019) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Mokrice za obdobje od 1. januarja 2010 do
31. decembra 2019 določeni naslednji ukrepi:
-       
najvišji možni posek v višini 240.308 m3, od tega 26.781 m3
iglavcev in 213.527 m3 listavcev,
-       
gojitvena dela, potrebna za ohranitev in razvoj gozdov, na površini
513,37 ha,
-       
nega drogovnjaka na površini 89,30 ha,
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 3.200 tulci ter vzdrževanje tulcev v obsegu 16,4
delovnih dni,
-       
varstvena dela, potrebna za zaščito pred boleznimi in žuželkami, v obsegu
550 delovnih dni,
-       
nega habitatov prosto živečih živali, in sicer vzdrževanje grmišč na
površini 1,0 ha ter sadnja 100 sadik plodonosnega drevja.
(2) V gozdnogospodarskem načrtu gozdnogospodarske enote
Mokrice (2010–2019) so določeni ukrepi
in načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Mokrice, v obdobju od uveljavitve
tega pravilnika do 31. decembra 2019, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Mokrice (2010–2019).
7. člen
Po en izvod gozdnogospodarskega načrta gozdnogospodarske enote
Mokrice (2010–2019) je na vpogled na
sedežu Zavoda za gozdove Slovenije, Območne enote Brežice, Cesta bratov
Milavcev 61, Brežice, na sedežu Zavoda za gozdove Slovenije, Krajevne enote Brežice,
Cesta bratov Milavcev 61, Brežice in na Ministrstvu za kmetijstvo, gozdarstvo
in prehrano, Dunajska 22, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote
Mokrice (2010–2019).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-517/2010
Ljubljana, dne 30. decembra 2010
EVA 2010-2311-0050
mag. Dejan Židan l.r.
Minister
za kmetijstvo, gozdarstvo in prehrano