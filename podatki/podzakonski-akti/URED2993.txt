1. člen
S to uredbo se določi ureditveno območje mejnega prehoda za
obmejni promet Drenovec (v nadaljnjem besedilu: mejni prehod) na podlagi
Elaborata za ugotavljanje javne koristi za mejni prehod Drenovec, ki ga je
izdelal Savaprojekt, d.d., Krško, pod št. 03153/01, julij 2003 in je na vpogled
na Servisu skupnih služb Vlade Republike Slovenije, Gregorčičeva 27a,
Ljubljana.
2. člen
Ureditveno območje mejnega prehoda obsega nepremičnine,
potrebne za gradnjo objekta mejnega prehoda, nadstrešnice in ureditev vozišča,
na zemljišču parc. št. 142, k.o. Drenovec. 
Ureditveno območje obsega tudi traso za izgradnjo
infrastrukturnih objektov in naprav, potrebnih za nemoteno delovanje mejnega
prehoda, to so električni kablovod, vodovod in telefonski kabel. Zemljišča, po
katerih so predvidene te naprave, so zunaj območja iz prvega odstavka tega
člena. 
Okvirno 1.5 km od lokacije gradnje poteka 20kV daljnovod.
Priklop novega objekta je možen preko kablovoda, vodenega ob cesti, in vgradnja
TP v bližini mejnega prehoda. Trasa elektroenergetskega priključka od
obstoječega daljnovoda poteka po zemljiščih parc. št. 142, 138/3, 27/1, 25/1,
25/3, 25/2, 24/1, 24/2, 26, 28, 29, 30, 33, 34, 36, 37, 38/1, 38/2, *2/3, *2/1,
33, 31/1, 31/3, 32/1, 32/3, 45/1, 45/2, 45, 26/1, 20, 21, 22/1, 15, 18, 39/1,
39/2, 42/1, 42/2, 51, 52, 53, 60/1, 90/4, 81/2. – vse k.o. Drenovec, v dolžini
približno 2 km. 
Na obravnavanem območju je urejen javni vodovod, ki je
oddaljen približno 770 m in poteka v bližini Sv. Mohorja, na katerega je možno
priključiti obravnavani objekt. Trasa vodovodnega priključka od obstoječega
vodovoda poteka po enakih zemljiščih kot elektroenergetski priključek. 
Telefonski priključek se lahko izvede z lokacije, ki je
približno 500 m oddaljena od mejnega prehoda in poteka po enakih parcelnih
številkah kot ostala priključka. 
Meja ureditvenega območja je prikazana v elaboratu iz 1.
člena te uredbe in je razvidna iz geodetskega načrta v M 1:500, ki je sestavni
del te uredbe.
3. člen
Urbanistična podlaga za določitev ureditvenega območja
mejnega prehoda je Družbeni plan Občine Ptuj za obdobje 1986–1990 (Uradni
vestnik občin Ormož in Ptuj, št. 25/86, 28/86, 12/87, 28/90, 32/90, 25/91,
12/93 in 16/94), odlok o spremembah in dopolnitvah prostorskih sestavin
srednjeročnega družbenega plana Občine Ptuj za obdobje 1986–1990 za območje
Občine Zavrč, dopolnjen v letu 1996 (Uradni list RS, št. 14/97) in prostorski
izvedbeni akt lokalne skupnosti. 
Ureditveno območje mejnega prehoda urejajo Prostorski
ureditveni pogoji za območje Občine Ptuj (Uradni vestnik občin Ormož in Ptuj,
št. 20/92, 22/92 – popr., 27/93 in 26/94 ter Uradni list RS, št. 51/97).
4. člen
Območje mejnega prehoda obsega zemljišča, ki so namenjena za
izgradnjo naslednjih objektov in izvedbo naslednjih ureditev: 
-       
gradnjo montažnega objekta, v katerem se bo opravljala policijska in
carinska kontrola; 
-       
gradnjo nadstrešnice nad voziščem; 
-       
ureditev vozišča na območju mejnega prehoda; 
-       
ureditev parkirišč in druge infrastrukture in 
-       
zunanjo ureditev.
5. člen
Šteje se, da je za namene gradnje mejnega prehoda na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
začne s pripravljalnimi deli na območju tega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 280-14/2002-20
Ljubljana, dne 31. julija 2003.
EVA 2003-1520-0011
Vlada Republike Slovenije
mag. Anton Rop l. r. 
Predsednik

Priloga:
Geodetski načrt v M 1:500