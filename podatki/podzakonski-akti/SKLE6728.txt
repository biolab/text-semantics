1. člen
Zavarovalnice, zavarovalni in pozavarovalni pool ter Slovensko
zavarovalno združenje v delu, ki se nanaša na poslovanje škodnega sklada, vodijo
knjigovodstvo po kontnem okviru predpisanem za zavarovalnice, ki je objavljen
skupaj s tem sklepom in je njegov sestavni del.
Določila tega sklepa veljajo tudi za pokojninske družbe, ustanovljene
po Zakonu o pokojninskem in invalidskem zavarovanju (Uradni list RS, št. 109/06
– uradno prečiščeno besedilo).
Zavarovalnice lahko predpisane konte za svoje potrebe še
naprej razčlenjujejo.
2. člen
S tem sklepom določen kontni okvir temelji na mednarodnih standardih
računovodskega poročanja (Uredba 1606/2002/ES in Uredba 1725/2003/ES s
spremembami).
3. člen
Zavarovalnice, katerih izkazi se vključujejo v konsolidirane računovodske
izkaze, v okviru posameznih skupin kontov, v skladu z računovodskimi standardi
ločeno izkazujejo razmerja do družb v skupini, do pridruženih in skupaj obvladovanih
družb ter do drugih družb.
4. člen
Z dnem začetka veljave tega sklepa preneha veljati Sklep o
kontnem okviru za zavarovalnice – SKL2002 (Uradni list RS, št. 92/02, 89/05 in
31/06).
5. člen
Ta sklep začne veljati 1. 1. 2007.
Ljubljana, dne 4. decembra
2006
EVA 2006-1611-0185
Predsednik Strokovnega sveta
Agencije za zavarovalni nadzor
dr. Mihael Perman l.r.

Priloga
1: Kontni okvir za zavarovalnice