I. STATUS INŠTITUTA
1. člen
Inštitut za narodnostna vprašanja (v
nadaljnjem besedilu: Inštitut), ki je bil ustanovljen z Uredbo o ustanovitvi
Inštituta za narodnostna vprašanja (Uradni list LRS, št. 7/48) in Odlokom o soustanoviteljstvu
Inštituta za narodnostna vprašanja Ljubljana (Uradni list SRS, št. 18/77) in je
po zakonu o zavodih (Uradni list RS, št. 12/91) postal javni zavod, pridobi na
predlog Ministrstva za znanost in tehnologijo status javnega raziskovalnega zavoda.
Republika Slovenija, Slovenska akademija
znanosti in umetnosti in Univerza v Ljubljani medsebojne pravice in obveznosti
iz ustanoviteljstva oziroma soustanoviteljstva Inštituta uredijo s pogodbo.
1.a člen
Izraz delavec, ki se v tem odloku uporablja
za zaposlenega, ki je v delovnem razmerju v javnem raziskovalnem zavodu, pomeni
javnega uslužbenca skladno z določbami zakona, ki ureja javne uslužbence, in
zakona, ki ureja sistem plač v javnem sektorju.
II. IME IN SEDEŽ JAVNEGA RAZISKOVALNEGA ZAVODA
2. člen
Ime javnega raziskovalnega zavoda je:
Inštitut za narodnostna vprašanja, Erjavčeva 26, Ljubljana.
Skrajšano ime je
INV. 
Sedež Inštituta je v Ljubljani, Erjavčeva
26.
Angleško ime: Institute for Ethnic Studies
Skrajšano ime v angleškem jeziku: IES.
III. DEJAVNOST INŠTITUTA
3. člen
Dejavnosti Inštituta v skladu z Uredbo o
standardni klasifikaciji dejavnosti (Uradni list RS, št. 69/07 in 17/08) so:

72.200

Raziskovalna in
  razvojna dejavnost na področju družboslovja in humanistike,


85.421

Višješolsko
  izobraževanje,


85.422

Visokošolsko
  izobraževanje,


85.5

Drugo izobraževanje,
  izpopolnjevanje in usposabljanje,


58.110 

Izdajanje knjig,


58.140 

Izdajanje revij in
  druge periodike,


91.011

Dejavnost knjižnic.

Inštitut kot multidisciplinarni javni
raziskovalni zavod, povezan z visokošolskimi organizacijami v okviru Programa
dela Inštituta izvaja kot javno službo raziskovalne programe, ki predstavljajo
zaokroženo področje raziskovalnega dela, za katerega je pričakovati, da bo v
svetu aktualen še v naslednjem desetletju in je hkrati za Slovenijo tako
pomembno, da obstaja državni interes, da se na tem področju dolgoročno
raziskuje. Inštitut opravlja temeljno in aplikativno raziskovanje ter skrbi za
razvoj in delovanje infrastrukture v okviru Raziskovalne in inovacijske
strategije Slovenije.
Inštitut v okviru svoje dejavnosti opravlja
strokovno-razvojne naloge, za katere Inštitut pridobi pooblastilo, koncesijo,
imenovanje ali je kako drugače izbran v skladu z veljavnimi predpisi, povezane
s temeljnimi in aplikativnimi raziskavami iz prejšnjega odstavka, in sicer: 
-      
strokovno-razvojne naloge, povezane s
spremljanjem položaja Slovencev v zamejstvu in po svetu v skladu z zakonom, ki
ureja odnose Republike Slovenije s Slovenci zunaj njenih meja, 
-      
strokovno-razvojne naloge, povezane s
sprejemanjem in izvajanjem ukrepov za uresničevanje dodatnih potreb pripadnikov
romske skupnosti na področju vzgoje in izobraževanja v skladu z zakonom, ki
ureja vzgojo in izobraževanje v Republiki Sloveniji, 
-      
strokovno-razvojne naloge, povezane s
sprejemanjem in izvajanjem ukrepov za uresničevanje posebnih pravic pripadnikov
narodnih skupnosti v Republiki Sloveniji na področju vzgoje in izobraževanja v
skladu z zakonom, ki ureja posebne pravice italijanske in madžarske narodne
skupnosti na področju vzgoje in izobraževanja, 
-      
strokovno-razvojne naloge, povezane s pripravo
javnih kulturnih programov in kulturnih projektov, ki so namenjeni slovenskim
narodnim skupnostim v Italiji, Avstriji, na Madžarskem in Hrvaškem ter
Slovencem po svetu, italijanski in madžarski narodni skupnosti ter romski
skupnosti in kulturni integraciji drugih manjšinskih skupnosti in priseljencev,
v skladu z zakonom, ki ureja uresničevanje javnega interesa za kulturo, 
-      
strokovno-razvojne naloge, povezane z razvojem
območij avtohtonih narodnih skupnosti in naselij romske skupnosti v Republiki
Sloveniji, v skladu z zakonom, ki ureja spodbujanje skladnega regionalnega
razvoja, 
-      
druge strokovno-razvojne naloge, določene v
letnem programu strokovnih in svetovalnih nalog za potrebe oziroma na podlagi
prioritet ministrstev in drugih državnih organov, pristojnih za etnična,
manjšinska in migrantska vprašanja v Republiki Sloveniji. 
Podrobnejša opredelitev in predvideni obseg
strokovno-razvojnih nalog iz prejšnjega odstavka se določi v letnem programu
strokovno-razvojnih nalog Inštituta, ki je usklajen s pristojnimi ministrstvi
in drugimi državnimi organi in je sestavni del letnega programa dela in
finančnega načrta Inštituta.
Za opravljanje dejavnosti znanstvenega
informiranja deluje Inštitut kot specializirani INDOK center. INDOK center
skrbi za nabavo, obdelavo in hrambo gradiva z različnih področij slovenskega
narodnega vprašanja in tvori osrednjo specializirano bazo podatkov ter skrbi za
diseminacijo znanstvenih informacij.
Za preučevanje medetičnih odnosov in zaščite
manjšin v jugovzhodni Evropi se na inštitutu ustanovi Mednarodni center za
medetične odnose in manjšine v jugovzhodni Evropi, kot notranja organizacijska
enota.
Za raziskovanje medetničnih odnosov v
obmejnem prostoru deluje v Lendavi organizacijska enota Lendava / Lendva.
Za raziskovanje položaja Slovencev na
Hrvaškem deluje na Reki (Republika Hrvaška) organizacijska enota Enota Reka.
4. člen
Za izvajanje javne službe se na Inštitutu
oblikujejo programske skupine.
5. člen
Inštitut opravlja dejavnost tudi za druge
naročnike v obsegu in na način določen z letnim programom dela Inštituta, ki je
usklajen s Programom dela Inštituta.
Za izvajanje strokovno-razvojnih nalog dejavnosti
iz tretjega odstavka 3. člena tega odloka se medsebojna razmerja med Inštitutom
in pristojnim ministrstvom oziroma drugim pristojnim državnim organom
podrobneje uredijo s pogodbo v skladu z veljavnimi predpisi.
6. člen
Inštitut je za izvajanje nalog organiziran
tako, da dosega čim večjo strokovno in znanstveno uspešnost, upoštevajoč pri
tem zahteve stroke, cilje, velikost in obseg raziskovalne dejavnosti ter
človeške in materialne možnosti družbe.
S statutom inštituta se podrobno določijo
dejavnosti notranjih organizacijskih enot, sodelovanje ter vključevanje v
medresorske projekte.
V okviru svoje dejavnosti lahko za potrebe
prenosa znanja in tehnologij Inštitut s soglasjem ustanovitelja v skladu z
zakonodajo ustanovi drug zavod.
IV. ORGANI INŠTITUTA
7. člen
Organ upravljana Inštituta je Upravni
odbor.
Upravni odbor Inštituta ima pet članov, od
katerih:
-      
dva člana imenuje ustanovitelj, in sicer enega
člana na predlog ministrstva, pristojnega za raziskovalno dejavnost, in enega
člana na medsebojno usklajeni predlog soustanoviteljev Slovenske akademije
znanosti in umetnosti ter Univerze v Ljubljani;
-      
dva člana imenuje znanstveni svet Inštituta iz
vrst uporabnikov Inštituta, ki imajo dolgoročen interes pri povezovanju raziskovalnih
dejavnosti Inštituta, oziroma zainteresirane javnosti, kot so javni zavodi in
manjšinske institucije oziroma organizacije;
-      
enega člana izvolijo zaposleni delavci
Inštituta izmed sebe.
Predsednika Upravnega odbora izvolijo člani
Upravnega odbora izmed sebe.
Način imenovanja članov iz vrst uporabnikov
dejavnosti Inštituta, ki imajo dolgoročen interes pri povezovanju raziskovalnih
dejavnosti Inštituta, oziroma zainteresirane javnosti in izmed zaposlenih
delavcev na Inštitutu se podrobneje določi v statutu.
8. člen
Upravni odbor Inštituta obravnava in
sprejema:
-      
statut in druge splošne akte,
-      
Program dela Inštituta,
-      
letna poročila o izvajanju Programa dela
Inštituta,
-      
petletno poročilo o izvajanju Programa dela
Inštituta,
-      
letni program dela in finančni načrt Inštituta,
-      
(črtana),
-      
imenuje in razrešuje direktorja,
-      
(črtana),
-      
obravnava pobude znanstvenega sveta in o njih
sklepa,
-      
opravlja druge naloge v skladu s predpisi.
Upravni odbor Inštituta s soglasjem
ustanovitelja sprejema statut, Program dela Inštituta ter imenuje in razrešuje
direktorja.
9. člen
Mandat članov Upravnega odbora Inštituta je
štiri leta.
Upravni odbor vsako leto poroča
ustanovitelju o delu Inštituta.
Način dela Upravnega odbora se določi s
statutom Inštituta.
10. člen
Delo in poslovanje Inštituta vodi direktor.
Direktorja Inštituta imenuje in razrešuje
Upravni odbor s soglasjem ustanovitelja. 
Mandat direktorja je pet let.
11. člen
Število pomočnikov direktorja se določi s
statutom.
S statutom se določi tudi način določanja
zaposlenih, ki opravljajo naloge vodenja notranje organizacijske enote.
12. člen
Za obravnavanje in odločanje o vprašanjih s
področja strokovnega dela Inštituta se oblikuje Znanstveni svet.
Znanstveni svet v okviru pooblastil,
določenih v statutu:
-      
oblikuje strokovne podlage za pripravo
raziskovalnih programov,
-      
vsebinsko usklajuje pripravo Programa dela
Inštituta,
-      
opravlja izvolitve raziskovalcev v raziskovalne
nazive,
-      
daje mnenja in pobude glede organizacije in
pogojev za razvoj dejavnosti,
-      
opravlja druge naloge v skladu s statutom.
Direktor je član znanstvenega sveta po
funkciji in ne more biti izvoljen za predsednika.
Za člana znanstvenega sveta je lahko
imenovan znanstveni svetnik, strokovno raziskovalni svetnik, višji znanstveni
sodelavec, višji strokovno raziskovalni sodelavec, vodja notranje organizacijske
enote in vodja programa.
S statutom se določijo pristojnosti
znanstvenega sveta in način imenovanja članov.
V. MEDNARODNI CENTER ZA MEDETIČNE ODNOSE IN MANJŠINE V
JUGOVZHODNI EVROPI (v nadaljnjem besedilu: Mednarodni center)
12.a člen
Delo Mednarodnega centra vodi vodja centra,
ki ga na predlog Sveta Mednarodnega centra imenuje Upravni odbor.
Mandat vodje je pet let. Za svoje delo je
vodja Mednarodnega centra odgovoren Svetu Mednarodnega centra ter Upravnemu
odboru inštituta.
12.b člen
Število in način imenovanja članov Sveta
Mednarodnega centra ter njegove naloge in način delovanja se določijo v
statutu.
12.c člen
(črtan)
12.č člen
(črtan)
VI. VIRI, NAČIN IN POGOJI PRIDOBIVANJA SREDSTEV ZA DELO
INŠTITUTA
13. člen
Ustanovitelj zagotavlja Inštitutu prostore
za izvajanje dejavnosti.
Inštitut upravlja z osnovnimi in drugimi
materialnimi sredstvi, s katerimi je gospodaril do uveljavitve tega odloka.
Inštitut mora s sredstvi ustanovitelja
ravnati s skrbnostjo dobrega gospodarja.
14. člen
Sredstva, potrebna za izvajanje svojih
dejavnosti, Inštitut pridobiva: 
-      
iz proračuna Republike Slovenije, 
-      
iz proračuna Evropske unije, 
-      
s prodajo storitev na trgu, 
-      
z donacijami in darili, 
-      
z drugimi prihodki.
15. člen
Inštitut pridobiva sredstva na podlagi
Programa dela Inštituta, h kateremu je dala soglasje Vlada Republike Slovenije.
Program je pripravljen za obdobje petih let in vsebuje:
-      
znanstveno-raziskovalno
usmeritev,
-      
program
raziskovalne dejavnosti z opredelitvijo obsega javne službe ter raziskovalnega
dela za trg,
-      
opredelitev
infrastrukturnih programov,
-      
fiksne stroške
upravljanja javnega raziskovalnega zavoda,
-      
program investicij
in investicijskega vzdrževanja ter pridobivanja stvarnega premoženja,
-      
fiksne stroške za
financiranje instrumentalnih centrov in zbirk ter
-      
sistemizacijo
programskih in infrastrukturnih skupin.
Program dela Inštituta pripravi direktor
Inštituta na predlog vodij programskih skupin. Upravni odbor Inštituta po
predhodnem mnenju znanstvenega sveta sprejme Program dela Inštituta.
Sredstva za izvajanje programa
strokovno-razvojnih nalog iz tretjega odstavka 3. člena tega odloka Inštitut
pridobiva na podlagi letnega programa strokovno-razvojnih nalog. Program
strokovno-razvojnih nalog je pripravljen za eno leto. Višina in način
pridobivanja sredstev iz državnega proračuna se uredita s pogodbo iz drugega
odstavka 5. člena tega odloka. 
Javni zavod lahko za opravljanje nalog,
določenih z letnim programom dela, pridobi tudi druga proračunska sredstva ali
sredstva iz drugih virov in o tem sklene ustrezno pogodbo.
16. člen
Pri Inštitutu se ustanovi raziskovalni
sklad Inštituta, ki se financira iz donacij in drugih virov in je namenjen za:
-      
odpiranje novih področij in podporo obetavnih
projektov;
-      
posebno podporo za strokovno napredovanje
perspektivnih raziskovalcev;
-      
vključevanje tujih raziskovalcev v delo
Inštituta.
Oblikovanje in namen uporabe raziskovalnega
sklada se natančneje določi s statutom.
17. člen
Inštitut pridobiva sredstva, potrebna za
izvajanje svoje dejavnosti tudi:
-      
preko državnih razpisov in pogodb za pridobljene
in sprejete projekte;
-      
iz skladov in donacij iz domačih in mednarodnih
virov.
VII. RAZPOLAGANJE S PRESEŽKOM PRIHODKOV NAD ODHODKI IN KRITJE
PRIMANJKLJAJA SREDSTEV ZA DELO
18. člen
Presežek prihodkov nad odhodki Inštitut
uporablja za izvajanje in razvoj svojih dejavnosti.
O načinu razpolaganja s presežkom prihodkov
nad odhodki odloča na predlog upravnega odbora ustanovitelj.
19. člen
Primanjkljaj prihodkov nad odhodki se krije
v skladu z zakonom in odločitvijo ustanovitelja.
Ustanovitelj ne krije primanjkljaja
prihodkov nad odhodki iz naslova izvajanja dejavnosti na trgu.
VIII. PRAVICE, OBVEZNOSTI IN ODGOVORNOSTI INŠTITUTA V PRAVNEM
PROMETU
20. člen
Inštitut je pravna oseba, ki nastopa v
pravnem prometu v okviru svoje dejavnosti samostojno, z vsemi pravicami in
obveznostmi brez omejitev.
IX. ODGOVORNOSTI USTANOVITELJA ZA OBVEZNOSTI INŠTITUTA
21. člen
Ustanovitelj prevzema odgovornost za
obveznosti Inštituta iz naslova opravljanja dejavnosti, ki je javna služba, do
višine vrednosti premoženja s katerim Inštitut upravlja. Za obveznosti Inštituta iz lastne dejavnosti jamči Inštitut s
prihodki iz lastne dejavnosti.

Odlok o preoblikovanju Inštituta za
narodnostna vprašanja v javni raziskovalni zavod (Uradni list RS, št. 52/92)
vsebuje naslednje prehodne in končne določbe:
»IX. PREHODNE IN KONČNE DOLOČBE
22. člen
Način in pogoji za pridobivanje sredstev za
delo Inštituta, ki so določena v 15., 16. in prvi alinei 17. člena tega odloka,
se začno izvajati z dnem, ko se z državnim proračunom uredi financiranje javnih
raziskovalnih zavodov.
Do uveljavitve novega načina financiranja
javnih raziskovalnih zavodov, se za Inštitut ohranijo obstoječi načini in
pogoji za pridobivanje sredstev za delo.
23. člen
Svet Inštituta nadaljuje z delom do
imenovanja Upravnega odbora.
Drugi organi Inštituta, ki so bili
izvoljeni ali imenovani pred sprejemom tega odloka, nadaljujejo z delom do
ustanovitve in imenovanja novih organov Inštituta, določenih s tem odlokom in
statutom Inštituta.
24. člen
Direktor, delavci s posebnimi pooblastili
ter vodilni in vodstveni delavci, imenovani pred sprejetjem tega odloka,
nadaljujejo z delom na teh funkcijah do imenovanja direktorja in delavcev s
posebnimi pooblastili ter vodilnih in vodstvenih delavcev po postopku in na
način kot ga določa zakon, ta odlok in novi statut.
25. člen
Upravni odbor se imenuje v roku 60 dni po
sprejemu tega odloka.
Statut mora biti sprejet v roku 180 dni po
uveljavitvi tega odloka. Imenovanje vodilnih poslovodnih delavcev in delavcev s
posebnimi pooblastili Inštituta, izvolitev ostalih organov in imenovanje
vodilnih raziskovalnih delavcev se izvede takoj po sprejetju statuta Inštituta.
26. člen
Ta odlok začne veljati petnajsti dan po objavi
v Uradnem listu Republike Slovenije.«.

Sklep o spremembi Sklepa o preoblikovanju
Inštituta za narodnostna vprašanja v javni raziskovalni zavod (Uradni list RS,
št. 65/99) vsebuje naslednji prehodni in
končno določbo:
»11. člen
Dosedanji direktor opravlja funkcijo do
izteka veljavnega mandata.
12. člen
Inštitut mora v roku 180 dni po uveljavitvi
tega sklepa uskladiti statut.
13. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o dopolnitvi odloka o preoblikovanju
Inštituta za narodnostna vprašanja v javni raziskovalni zavod (Uradni list RS,
št. 45/00) vsebuje naslednjo končno določbo:
»2. člen
Ta sklep začne veljati naslednji dan po
objavi v Uradnem listu Republike Slovenije.«.

Odlok o spremembah odloka o preoblikovanju
Inštituta za narodnostna vprašanja v javni raziskovalni zavod (Uradni list RS,
št. 72/01) spreminja IX poglavje odloka tako,
da se glasi:
»X. PREHODNE IN KONČNE DOLOČBE«;
ter vsebuje naslednjo končno določbo:
»5. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvi odloka o
preoblikovanju Inštituta za narodnostna vprašanja v javni raziskovalni zavod
(Uradni list RS, št. 69/02) vsebuje naslednjo končno določbo:
»7. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah odloka o
preoblikovanju Inštituta za narodnostna vprašanja v javni raziskovalni zavod
(Uradni list RS, št. 112/03) vsebuje naslednjo končno določbo:
»4. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembi Odloka o preoblikovanju
Inštituta za narodnostna vprašanja v javni raziskovalni zavod (Uradni list RS,
št. 61/04) vsebuje naslednjo končno določbo:
»2. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Inštituta za narodnostna vprašanja v javni raziskovalni zavod
(Uradni list RS, št. 11/06) vsebuje naslednjo prehodno in
končno določbo:
»5. člen
Do imenovanja oziroma izvolitve novega
Upravnega odbora Inštituta nadaljuje z delom dosedanji Upravni odbor Inštituta.
Novi Upravni odbor Inštituta se imenuje
oziroma izvoli v roku, določenem z zakonom. 
Inštitut mora uskladiti statut in druge
splošne akte v roku, določenem z zakonom.
6. člen
Ta sklep začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Inštituta za narodnostna vprašanja v javni raziskovalni zavod
(Uradni list RS, št. 47/11) vsebuje naslednjo prehodno in
končno določbo:
»13. člen
Inštitut mora uskladiti statut in druge
splošne akte s tem odlokom do 26. junija 2011.
14. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvi Odloka o
preoblikovanju Inštituta za narodnostna vprašanja v javni raziskovalni zavod
(Uradni list RS, št. 72/11) vsebuje naslednjo končno določbo:
»5. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
preoblikovanju Inštituta za narodnostna vprašanja v javni raziskovalni zavod
(Uradni list RS, št. 55/17)
vsebuje naslednjo prehodno in končno določbo:
»PREHODNA IN KONČNA DOLOČBA
7. člen
Pogodba o prenosu ustanoviteljskih pravic
na Inštitutu za narodnostna vprašanja, Erjavčeva cesta 26, Ljubljana, ter o
ureditvi medsebojnih pravic, obveznosti in odgovornosti soustanoviteljev,
sklenjena 31. 12. 1992 med Republiko Slovenijo, Slovensko akademijo
znanosti in umetnosti, Filozofsko fakulteto, Pravno fakulteto, Ekonomsko
fakulteto in Fakulteto za družbene vede, se šteje za pogodbo iz spremenjenega
drugega odstavka 1. člena odloka. 
8. člen
Ta odlok začne veljati naslednji dan po
objavi v Uradnem listu Republike Slovenije.«.