1. člen
Ta pravilnik določa dela, ki jih delavci na
obrambnem področju poleg svojega dela ne smejo opravljati in dela, za katera
potrebujejo soglasje delodajalca.
2. člen
(1) Delavci na obrambnem področju ne
smejo opravljati naslednjih del:
1.     
dela v tujini;
2.     
posredovanje ali sklepanje pogodb pri prodaji nepremičnin ali storitev;
3.     
prodaja in opravljanje drugih storitev v zvezi z nabavo, prodajo ali
vzdrževanjem vojaškega orožja in opreme oziroma namenskih sredstev za obrambne
potrebe;
4.     
dela v zvezi z graditvijo ali vzdrževanjem vojaških objektov oziroma
objektov posebnega pomena za obrambo;
5.     
posredovanje in sklepanje pogodb ali druga dela na področju
zavarovalništva ter prodaja vrednostnih papirjev za druge;
6.     
prodaja in trženje blaga po domovih;
7.     
dela v zasebni varnostni agenciji, detektivski dejavnosti in dela v
zvezi z izvršbami oziroma izterjavo;
8.     
zavarovanje javnih shodov in javnih prireditev ter rediteljska dejavnost
v gostinskih in drugih objektih;
9.     
spremljanje prevozov in prenosov denarja in drugih vrednostnih pošiljk.
(2) Delavci, ki poklicno opravljajo
vojaško službo, kot so letalsko tehnično osebje, radarsko osebje, pirotehniki,
potapljači in drugi, ne smejo poleg del iz prejšnjega odstavka, opravljati tudi
del, ki po posebnih predpisih niso združljiva z opravljanjem vojaške službe.
(3) Delavci na obrambnem področju lahko
dela v gospodarskih družbah ali enaka oziroma podobna dela kot jih opravljajo
na svojem delovnem mestu, pri drugem organu ali organizaciji, opravljajo le po
predhodnem soglasju ministra, razen del, za katera zakon določa, da soglasja
ministra ni treba pridobiti.
3. člen
Delavcu na obrambnem področju se ne izda
soglasje za opravljanje del iz tretjega odstavka prejšnjega člena, če se
ugotovi, da bi takšno delo delavca oviralo pri opravljanju dela, škodovalo
ugledu Ministrstva za obrambo ali Slovenske vojske ali ni združljivo z
dejavnostjo Ministrstva za obrambo ali Slovenske vojske. Iz enakih razlogov se
že izdano soglasje lahko prekliče.
4. člen
Delavec na obrambnem področju vlogo za
izdajo soglasja vloži pri pristojni kadrovski službi, ki predlog odločitve
posreduje ministru. Obrazec vloge je kot priloga sestavni del tega pravilnika.
5. člen
Minister za obrambo izda pisno soglasje za
dobo največ enega leta in se na podlagi vloge delavca lahko podaljša.
6. člen
Soglasja, izdana pred uveljavitvijo tega
pravilnika, prenehajo veljati 31. decembra 2012.
7. člen
Z dnem uveljavitve tega pravilnika preneha
veljati Pravilnik o delih, ki jih delavci na obrambnem področju ne smejo
opravljati (Uradni list RS, št. 60/03).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 0070-41/2012-10
Ljubljana, dne 26. novembra 2012
EVA 2012-1911-0025
Aleš Hojs l.r.
Minister
za obrambo

Priloga 1: Vloga za
izdajo soglasja