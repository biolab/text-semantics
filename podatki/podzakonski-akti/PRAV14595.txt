1. člen
(vsebina)
Ta pravilnik določa podrobnejši nabor storitev dolgotrajne
oskrbe (v nadaljnjem besedilu: storitve DO) in način njihovega izvajanja.
2. člen
(storitve DO in način njihovega izvajanja)
(1) Nabor storitev iz prve do tretje alineje prvega odstavka
14. člena Zakona o dolgotrajni oskrbi (Uradni list RS, št. 196/21; v nadaljnjem
besedilu: zakon) je določen v Prilogi 1, ki je sestavni del tega pravilnika.
(2) Nabor storitev za krepitev in ohranjanje samostojnosti iz
četrte alineje prvega odstavka 14. člena zakona je določen v Prilogi 2, ki je
sestavni del tega pravilnika.
(3) Oskrbovalec družinskega člana v skladu z načrtom
priporočenih storitev opravlja storitve iz Priloge 1 tega pravilnika, pri čemer
se ne zahteva izpolnjevanje pogoja izobrazbe, kot ga določa Pravilnik o
kadrovskih pogojih, usposabljanju in superviziji v dolgotrajni oskrbi (Uradni
list RS, št. 53/22; v nadaljnjem besedilu: pravilnik o kadrovskih pogojih)
oziroma Priloga 1 tega pravilnika.
(4) Storitve e-oskrbe iz pete alineje prvega odstavka 14. člena
zakona obsegajo:
-       
celodnevno varovanje in spremljanje stanja uporabnika na daljavo,
-       
celodnevno povezavo s pomočjo podpornih tehnologij na daljavo.
(5) Nabor storitev iz prvega in drugega odstavka tega člena,
kot je določen v Prilogi 1 in Prilogi 2 tega pravilnika, pri posamezni storitvi
določa:
1.     
sklop storitev DO;
2.     
podsklop storitev DO;
3.     
storitev DO;
4.     
poklicno skupino za opravljanje posamezne storitve DO v skladu s
pravilnikom o kadrovskih pogojih;
5.     
obliko opravljanja storitve DO;
6.     
dodatna merila in
7.     
najnižji čas opravljanja posamezne storitve DO oziroma trajanje storitve
DO v minutah.
(6) Način izvajanja storitev DO je določen v Prilogi 3, ki je
sestavni del tega pravilnika, pri čemer za:
1.     
izvajalce DO na domu iz petega odstavka 58. člena zakona za opravljanje
storitev DO iz prvega in drugega odstavka tega člena glede obravnave v
oddaljenem kraju vsebuje:
- 
element;
- 
obliko opravljanja DO in
- 
dodatna merila;
2.     
izvajalce DO iz prvega odstavka 57. člena zakona glede zagotavljanja
pogojev elektronskega evidentiranja, razvoja in upravljanja sistema kakovosti
DO vsebuje:
- 
element;
- 
obliko opravljanja DO;
- 
dodatna merila in
3.     
izvajalce DO iz prvega odstavka 57. člena zakona glede obiska
koordinatorja DO vsebuje:
- 
element;
- 
obliko opravljanja DO;
- 
dodatna merila in
- 
trajanje.
3. člen
(načrtovanje opravljanja storitev DO)
(1) V izvedbenem načrtu iz 42. člena zakona (v nadaljnjem
besedilu: izvedbeni načrt) se določijo nabor storitev DO iz prvega in drugega
odstavka prejšnjega člena ter časovnica njihovega opravljanja.
(2) Če iz izvedbenega načrta izhaja, da se upravičencu v
istem časovnem obdobju zagotavlja kombinacija storitev DO iz prvega in drugega
odstavka prejšnjega člena, se opravljanje storitev DO načrtuje tako, da vse
storitve DO opravi en zaposleni, ki je v skladu s Prilogo 1 tega pravilnika
kompetenten za opravljanje vseh storitev, ki so načrtovane, pri čemer je:
-       
za opravljanje storitev DO, ki so v pristojnosti osebe, ki izpolnjuje
pogoje iz 2. točke prvega odstavka 6. člena pravilnika o kadrovskih pogojih,
kompetentna tudi oseba, ki izpolnjuje pogoje iz 1. in 3. točke prvega odstavka
6. člena pravilnika o kadrovskih pogojih;
-       
za opravljanje storitev DO, ki so v skladu s Prilogo 1 tega pravilnika v
pristojnosti osebe, ki izpolnjuje pogoje iz 1. točke prvega odstavka 6. člena
Pravilnika o kadrovskih pogojih, kompetentna tudi oseba, ki izpolnjuje pogoje
iz 3. točke prvega odstavka 6. člena Pravilnika o kadrovskih pogojih.
PREHODNA IN KONČNA DOLOČBA
4. člen
(evalvacija)
Ministrstvo, pristojno za zdravje, v sodelovanju z
ministrstvom, pristojnim za socialne zadeve, v obdobju od 1. julija do 30.
septembra 2022 opravi evalvacijo storitev iz Priloge 1 tega pravilnika na
način, da se pri predstavnikih izvajalcev iz prvega odstavka 129. člena zakona
preveri:
-       
trajanje posamezne storitve DO;
-       
pogostost opravljanja posamezne storitve DO;
-       
ustreznost nabora storitev DO;
-       
opravljanje storitev DO po poklicnih skupinah.
5. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-46/2022/42
Ljubljana, dne 31. maja 2022
EVA 2022-2711-0022
Janez Poklukar
minister
za zdravje
 
Soglašam!
 
Janez Cigler Kralj
minister
za delo, družino, socialne zadeve
in enake možnosti

Priloga
1: Nabor storitev pomoči pri osnovnih dnevnih opravil, pomoči pri podpornih
dnevnih opravil in storitev zdravstvene nege, vezane na osnovna dnevna opravila
Priloga
2: Storitve za krepitev in ohranjanje samostojnosti
Priloga
3: Dodatni elementi glede na načina izvajanja storitev DO