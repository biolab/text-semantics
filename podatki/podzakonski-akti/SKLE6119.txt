I.
Minister za okolje in prostor odreja javno razgrnitev: 
1.     
Predloga državnega lokacijskega načrta za glavno cesto
Želodnik–Mengeš–Vodice na odseku Žeje–Vodice, ki ga je pod številko projekta
5039/2 septembra 2005 izdelal LUZ d.d., Verovškova ulica 64, Ljubljana (v
nadaljnjem besedilu: državni lokacijski načrt); 
2.     
povzetka za javnost; 
3.     
Poročila o vplivih na okolje, ki ga je pod številko projekta 2307/00-1
septembra 2005 izdelal Vodnogospodarski biro Maribor d.o.o., Maribor, ter 
4.     
drugih strokovnih podlag, na katerih temeljijo rešitve državnega
lokacijskega načrta.
II.
Gradivo iz prejšnje točke bo od 25. novembra 2005 do 25.
decembra 2005 javno razgrnjeno: 
-       
na Ministrstvu za okolje in prostor, Uradu za prostorski razvoj,
Dunajska 21, Ljubljana; 
-       
v prostorih Občine Vodice, Kopitarjev trg 1, v času uradnih ur; 
-       
v prostorih Občine Komenda, Zajčeva 23, Komenda, v času uradnih ur; 
-       
v prostorih stare mlekarne v Mostah, Moste 8f, Komenda, ob sredah od 14.
do 17. ure; 
Javni obravnavi bosta potekali v sredo, 14. decembra 2005, ob
17. uri v prostorih Občine Vodice, Kopitarjev trg 1, Vodice, in v četrtek, 15.
decembra 2005, ob 18. uri v prostorih Osnovne šole Komenda Moste, Moste 40,
Komenda.
III.
Med javno razgrnitvijo in obravnavo lahko na razgrnjeni
predlog državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predlogi se
lahko do 25. decembra 2005 podajo pisno ali ustno na javni obravnavi, na mestih
javne razgrnitve kot zapis v knjigo pripomb in predlogov ali se posredujejo na
elektronski naslov: gp.mop@gov.si, pri čemer se pod rubriko ''Zadeva'' navedejo
ključne besede ''DLN za GC Žeje–Vodice''. 
O pripombah in predlogih, danih med javno razgrnitvijo,
odloči pripravljavec državnega lokacijskega načrta po predhodnem mnenju
pobudnika izdelave državnega lokacijskega načrta.
IV.
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (http://www.gov.si/upr/) ter na
krajevno običajen način v časopisu Kopitarjev glas in na lokalni televiziji TV
Plus.
Št. 350-08-28/2005-LB
Ljubljana, dne 3. novembra 2005
EVA 2005-2511-0262
Janez Podobnik l.r.
Minister
za okolje in prostor