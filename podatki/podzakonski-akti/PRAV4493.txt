I
Seznam avtohtonih in tradicionalnih pasem domačih živali (v
nadaljnjem besedilu: seznam pasem) se objavlja za potrebe izvajanja ukrepa reja
avtohtonih in tradicionalnih pasem domačih živali v skladu s predpisi, ki
urejajo izvajanje Programa razvoja podeželja 2004-2006 in odločanje o vlogah za
izvajanje tega ukrepa.
II
Seznam pasem predstavlja lokalne pasme domačih živali, ki so
v reji na določenem območju in so prilagojene na klimo, krmo, strukturo in
konfiguracijo tega območja. Lokalne pasme domačih živali vključujejo avtohtone
in tradicionalne pasme.
III
Avtohtone pasme so tiste pasme
domačih živali, ki so nastale na območju Republike Slovenije in v skladu z
Uredbo Sveta (ES) št. 1999/1257 (UL L 160/99 z dne 26. 6. 1999, str. 80) o
podpori za razvoj podeželja iz Evropskega kmetijskega usmerjevalnega in
jamstvenega sklada (EKUJS) ter o spremembi in razveljavitvi določenih uredb, in
Uredbo Komisije (ES) št. 2004/817 (UL L 153/04 z dne 30. 4. 2004, str. 30) o
podrobnejših pogojih za izvedbo Uredbe Sveta št. 1999/1257, z vsemi
spremembami, vključujejo:


Vrsta

Pasma


Govedo (Bos taurus)

Cikasto govedo


Konji (Equus
  caballus)

Lipicanski konj


Posavski konj


Slovenski hladnokrvni
  konj


Prašiči (Sus scrofa
  domesticus)

Krškopoljski prašič


Ovce (Ovis aries)

Jezersko-solčavska ovca


Bovška ovca


Istrska pramenka –
  istrijanka


Belokranjska pramenka


Koze (Capra hircus)

Drežniška koza


Domača kokoš (Gallus
  domesticus)

Štajerska kokoš –
  štajerka


IV
Tradicionalne pasme so tujerodne pasme domačih živali, ki so se
prilagodile na podnebne in druge pogoje v Republiki Sloveniji. 
Za slovenske razmere se šteje, da so tradicionalne pasme
tiste tujerodne pasme domačih živali, ki so v Republiki Sloveniji pod rejskim
in selekcijskim nadzorom najmanj trideset let za vrste prašiči, ovce, koze in
perutnina ter petdeset let za ostale vrste živali. 
Tradicionalne pasme domačih
živali v skladu z Uredbo Sveta (ES) št. 1999/1257 in Uredbo Komisije (ES) št.
2004/817, z vsemi spremembami, vključujejo:


Vrsta

Pasma


Konji (Equus caballus)

Ljutomerski kasač


Koze (Capra hircus)

Slovenska sanska koza


Slovenska srnasta koza


Domača kokoš (Gallus
  domesticus)

Slovenska grahasta
  kokoš


Slovenska srebrna kokoš


V
Opis avtohtonih in tradicionalnih pasem domačih živali je
objavljen na spletnih straneh Ministrstva za kmetijstvo, gozdarstvo in
prehrano.
VI
Ta seznam se objavi v Uradnem listu Republike Slovenije.
Št. 321-205/2003-14
Ljubljana, dne 28. junija 2004.
EVA 2002-2311-0257
dr. Milan Pogačnik l. r. 
Minister 
za kmetijstvo, gozdarstvo in prehrano