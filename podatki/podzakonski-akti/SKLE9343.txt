1. člen
Ta sklep določa območne enote Uprave
Republike Slovenije za javna plačila in njihove sedeže ter območja krajevne
pristojnosti po statističnih regijah v Republiki Sloveniji.
2. člen
Upravo Republike Slovenije za javna plačila
(v nadaljnjem besedilu: UJP) sestavljajo Urad UJP in osem (8) območnih enot
UJP.
3. člen
Območne enote UJP in njihovi sedeži ter
območja krajevne pristojnosti po statističnih regijah so:
1.    
Območna enota UJP Koper, s sedežem v Kopru, ki obsega Obalno-kraško
statistično regijo,
2.    
Območna enota UJP Kranj, s sedežem v Kranju, ki obsega Gorenjsko
statistično regijo,
3.    
Območna enota UJP Ljubljana, s sedežem v Ljubljani, ki obsega
Osrednjeslovensko in Zasavsko statistično regijo,
4.    
Območna enota UJP Murska Sobota, s sedežem v Murski Soboti, ki obsega
Pomursko statistično regijo,
5.    
Območna enota UJP Novo mesto, s sedežem v Novem mestu, ki obsega
Jugovzhodno in Spodnjeposavsko statistično regijo,
6.    
Območna enota UJP Postojna, s sedežem v Postojni, ki obsega
Notranjsko-kraško in Goriško statistično regijo,
7.    
Območna enota UJP Slovenska Bistrica, s sedežem v Slovenski Bistrici, ki
obsega Podravsko in Koroško statistično regijo,
8.    
Območna enota UJP Žalec, s sedežem v Žalcu, ki obsega Savinjsko
statistično regijo.
Za določanje krajevne pristojnosti
posamezne območne enote UJP se upoštevajo območja statističnih regij, ki so
določena v skladu z Uredbo o standardni klasifikaciji teritorialnih enot
(Uradni list RS, št. 9/07).
4. člen
Najpozneje do 31. 10. 2012
prenehajo delovati te območne enote UJP:
-      
Območna enota UJP Nova Gorica,
-      
Območna enota UJP Trbovlje,
-      
Območna enota UJP Krško in
-      
Območna enota UJP Radlje ob Dravi.
5. člen
Akt o notranji organizaciji in sistemizaciji
delovnih mest UJP se mora uskladiti z določbami tega sklepa najpozneje v 30
dneh od dneva uveljavitve tega sklepa.
6. člen
Z dnem uveljavitve tega sklepa preneha
veljati Sklep o določitvi uradov Uprave Republike Slovenije za javna plačila in
njihovih sedežev (Uradni list RS, št. 53/02, 87/02 in 59/10 – ZOPSPU).
7. člen
Ta sklep začne veljati petnajsti dan po
objavi v Uradnem listu Republike Slovenije.
Št. 00712-32/2012
Ljubljana, dne 7. junija 2012
EVA 2012-1611-0108
Janez Janša l.r. 
Predsednik