1. člen
S tem pravilnikom se določa vsebina obrazca Prijava podatkov
o vodnem plovilu oziroma prijava sprememb podatkov o vodnem plovilu.
2. člen
(1) Če plovilo izpolnjuje pogoje za vpis v evidenco plovil,
vzpostavljeno na podlagi zakonov, ki urejajo plovbo po morju in celinskih
vodah, a v tej evidenci ni vpisano, mora davčni zavezanec davčnemu uradu
sporočiti podatke, ki se vodijo v davčni evidenci, prijaviti mora tudi vsako
spremembo v povezavi s plovilom, zaradi katere se njegova davčna obveznost
spremeni, in spremembe vseh drugih podatkov, ki se vodijo v davčni evidenci, če
jih ni prej sporočil organu oziroma organizaciji, ki vodi evidenco plovil. 
(2) Podatke davčni zavezanec prijavi na obrazcu Prijava
podatkov o vodnem plovilu oziroma prijava sprememb podatkov o vodnem plovilu,
ki je skupaj z navodilom za izpolnjevanje obrazca Priloga 1 tega pravilnika in
njegov sestavni del.
3. člen
Ta pravilnik začne veljati 1. januarja 2007.
Št. 423-236/2006/9
Ljubljana, dne 21. decembra 2006
EVA 2006-1611-0176
dr. Andrej Bajuk l.r. 
Minister 
za finance

Priloga
1: Prijava podatkov o vodnem plovilu oziroma prijava sprememb podatkov o vodnem
plovilu