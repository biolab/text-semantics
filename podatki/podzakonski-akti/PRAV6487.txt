I. SPLOŠNE DOLOČBE
1. člen
(vsebina)
(se
preneha uporabljati)
(1) Ta pravilnik določa zahteve za
oskrbo s pitno vodo, ki morajo biti izpolnjene pri opravljanju storitev obvezne
občinske gospodarske javne službe varstva okolja oskrbe s pitno vodo (v
nadaljnjem besedilu: javna služba) in pri lastni oskrbi prebivalcev s pitno
vodo.
(2) Ta pravilnik določa tudi vsebino:
-      
evidence vodovodov in njihovih upravljavcev,
-      
operativnega programa varstva okolja, ki se nanaša na oskrbo s pitno
vodo,
-      
evidence opravljanja storitev javne službe in lastne oskrbe s pitno
vodo,
-      
katastra javnega vodovoda,
-      
programa oskrbe s pitno vodo in
-      
poročila o izvajanju javne službe.
2. člen
(uporaba storitev javne službe)
(se
preneha uporabljati)
(1) S storitvami javne službe se
zagotavlja oskrba s pitno vodo stavb ter gradbenih inženirskih objektov, če se
v njih zadržujejo ljudje ali se pitna voda uporablja za oskrbo živali.
(2) Za storitve javne službe se ne
šteje oskrba s pitno vodo nestanovanjsih prostorov v stanovanjskih stavbah in
oskrba s pitno vodo nestanovanjskih stavb in gradbenih inženirskih objektov,
če:
1.    
iz vode nastaja zaradi njene rabe industrijska odpadna voda v skladu s predpisom,
ki ureja emisije snovi in toplote pri odvajanju odpadnih vod v vode in javno
kanalizacijo,
2.    
je namen rabe vode proizvodnja pijač,
3.    
se voda rabi za tehnološke namene, pri katerih je voda pretežna
sestavina proizvodov,
4.    
se voda rabi za polnjenje bazenskih kopališč ali
5.    
se voda rabi za namakanje ali pranje površin, ki niso javne površine.
(3) Ne glede na določbe 1. točke
prejšnjega odstavka se za storitve javne službe šteje oskrba s pitno vodo stavb
ali gradbenih inženirskih objektov, v katerih se opravljajo storitve državnih
in občinskih javnih služb.
(4) Storitve javne službe opravljajo
izvajalci storitev javne službe v obliki in na način, določen s predpisom, ki
ureja gospodarske javne službe.
3. člen
(območja izvajanja oskrbe s pitno vodo)
(se
preneha uporabljati)
(1) Občina mora zagotavljati izvajanje
storitev javne službe na vseh poselitvenih območjih na njenem območju, razen na
območjih, ki so nad 1500 m nadmorske višine, in poselitvenih območjih, kjer se
oskrbuje iz posameznega vodnega vira manj kot 50 prebivalcev s stalnim
prebivališčem ali je letna povprečna zmogljivost oskrbe s pitno vodo manj kot 10 m3 pitne vode na dan.
(2) Lastna oskrba prebivalcev s pitno
vodo se lahko izvaja na območju poselitve, kjer se oskrba s pitno vodo ne
zagotavlja v okviru storitev javne službe, če je vodovod v zasebni lasti, vodni
vir pa oskrbuje:
-      
poselitveno območje z manj kot 50 prebivalcev s stalnim prebivališčem in
z letno povprečno zmogljivostjo oskrbe s pitno vodo, manjšo od 10 m3 pitne vode na dan, ali
-      
stavbe na območjih, ki so nad 1500 m nadmorske višine.
4. člen
(pomen izrazov)
(se
preneha uporabljati)
Izrazi, uporabljeni v tem pravilniku, imajo
naslednji pomen:
1.    
pitna voda je voda v skladu s predpisom, ki ureja pitno vodo;
2.    
obdelava vode je filtriranje, čiščenje in dezinfekcija vode iz vodnega
vira, ki je namenjen oskrbi s pitno vodo;
3.    
odjemno mesto je mesto vodovoda, kjer se odčitava poraba pitne vode
posameznega porabnika pitne vode. Na posamezno odjemno mesto je lahko
priključeno več porabnikov pitne vode, če je v skladu z določbami
stanovanjskega zakona zagotovljena porazdelitev stroškov med njimi;
4.    
javna površina je površina objekta ali dela objekta državne ali lokalne
gospodarske javne infrastrukture, ki ima status grajenega javnega dobra po
predpisih, ki urejajo graditev objektov. Za javno površino štejejo tudi
površine javnih zelenic in površine zemljišč v javnih parkih;
5.    
sistem za oskrbo s pitno vodo (v nadaljnjem besedilu: vodovod) je sistem
elementov vodovoda, kot so cevovodi, črpališča, vodohrani in čistilne naprave,
ter oprema, kot so priključki in hidranti, ki pretežni del rednega obratovanja
deluje kot samostojen vodovodni sistem, hidravlično ločen od drugih vodovodov;
6.    
sekundarni vodovod je omrežje cevovodov ter z njimi povezani tehnološki
objekti, kot so objekti za dvigovanje ali zmanjševanje tlaka v omrežju in za
obdelavo vode na sekundarnem vodovodu, ki je namenjeno za neposredno priključevanje
stavb na posameznem poselitvenem območju. V sekundarni vodovod je vključeno
tudi vodovodno omrežje, vključno z zunanjimi hidranti, in vodovodno omrežje za
vzdrževanje javnih površin. Gradbeni inženirski objekti in oprema sekundarnega
vodovoda so občinska gospodarska javna infrastruktura. Priključki stavb na
sekundarni vodovod niso objekti oziroma oprema javne infrastrukture;
7.    
primarni vodovod je omrežje cevovodov ter z njimi povezani tehnološki
objekti, kot so objekti za obdelavo vode, vodohrani in črpališča, ki so
namenjeni transportu pitne vode od enega ali več vodnih virov do sekundarnega
vodovoda. Gradbeni inženirski objekti in oprema primarnega vodovoda so občinska
gospodarska javna infrastruktura;
8.    
transportni vodovod je del vodovoda, na katerem ni priključkov
neposrednih porabnikov pitne vode in je namenjen za transport vode na večje
razdalje od vodnih virov do primarnega vodovoda;
9.    
lastna oskrba prebivalcev s pitno vodo je oskrba prebivalcev s pitno
vodo na podlagi vodnega dovoljenja, izdanega v skladu s predpisi, ki urejajo
upravljanje z vodami, na območjih, kjer se storitve javne službe ne izvajajo;
10.  zasebni
vodovod je vodovod, katerega objekti in oprema so v lasti oseb zasebnega prava
in namenjeni lastni oskrbi prebivalcev s pitno vodo;
11.  javni
vodovod je vodovod, ki ga sestavlja en ali več sekundarnih vodovodov, lahko pa
tudi en ali več primarnih ali transportnih vodovodov in je namenjen kot
občinska gospodarska javna infrastruktura opravljanju storitev javne službe;
12.  oskrbovalno
območje je eno ali več poselitvenih območij skupaj, ki ga s pitno vodo oskrbuje
posamezni vodovod;
13.  hidrantno
omrežje so gradbeni inženirski objekti in naprave, s katerimi se voda od vira
za oskrbo z vodo dovaja do zunanjih hidrantov, ki se uporabljajo za gašenje
požara ali se nanje priključijo gasilna vozila z vgrajenimi črpalkami ali
prenosne gasilne črpalke;
14.  upravljavec
vodovoda je oseba, ki je v skladu s predpisom občine, ki ureja izvajanje javne
službe na njenem območju, pridobila pravico upravljanja z objekti in opremo
vodovoda zaradi opravljanja storitev javne službe, in oseba, ki so jo
prebivalci, ki se oskrbujejo v okviru lastne oskrbe prebivalcev s pitno vodo,
pooblastili za upravljanje z zasebnim vodovodom;
15.  obstoječe
poselitveno območje je naselje in območje, ki je z ustreznim prostorskim aktom,
uveljavljenim najpozneje do 31. decembra 2005, določeno za širitev
naselja;
16.  predvideno
poselitveno območje je v skladu s predpisi s področja urejanja prostora
določeno območje za širitev naselja, razen območij iz prejšnje točke;
17.  vodovarstveno
območje je območje, kot ga določa predpis, ki ureja varstvo vode, namenjene
oskrbi s pitno vodo;
18.  obstoječa
stavba je stavba, za katero je postalo izdano gradbeno dovoljenje dokončno
najpozneje ob uveljavitvi tega pravilnika;
19.  kataster
gospodarske javne infrastrukture je evidenca o objektih gospodarske javne
infrastrukture;
20.  zbirni
kataster gospodarske javne infrastrukture je evidenca zbirnih podatkov o
omrežjih in objektih gospodarske javne infrastrukture, ki jo vodi Geodetska
uprava Republike Slovenije na podlagi zakona, ki ureja urejanje prostora.
II. UPRAVLJANJE VODOVODOV
5. člen
(določitev upravljavca vodovoda)
(se
preneha uporabljati)
(1) Občina v predpisu, ki ureja
izvajanje javne službe oskrbe s pitno vodo, določi območja, kjer se opravlja
oskrba s pitno vodo s storitvami javne službe, in območja, kjer se opravlja
lastna oskrba prebivalcev s pitno vodo.
(2) V predpisu iz prejšnjega odstavka
občina ali več občin skupaj za isto oskrbovalno območje določi tudi način
izbora oziroma določanja upravljavcev vodovodov, pri čemer lahko transportne,
primarne ali sekundarne vodovode istega javnega vodovoda upravljajo različni
upravljavci vodovodov.
(3) Pri določitvi upravljavcev
zasebnih vodovodov mora občina upoštevati, da mora imeti zasebni vodovod
upravljavca, če oskrbuje več kot pet stanovanjskih stavb, v katerih prebivajo
prebivalci s stalnim prebivališčem, ali če oskrbuje s pitno vodo stavbo ali več
stavb, v katerih se izvaja gostinska, turistična ali živilska dejavnost.
(4) Za upravljavca zasebnega vodovoda
občina potrdi pravno ali fizično osebo, s katero so lastniki zasebnega vodovoda
sklenili pogodbo o upravljanju zasebnega vodovoda.
(5) Če med osebami, ki jih zasebni
vodovod oskrbuje s pitno vodo v okviru lastne oskrbe prebivalcev s pitno vodo,
ni doseženega soglasja o upravljavcu zasebnega vodovoda, občina za upravljavca
zasebnega vodovoda določi izvajalca javne službe, ki oskrbuje sosednja
poselitvena območja.
(6) Če med občinami, ki jih javni
vodovod oskrbuje s pitno vodo, ni doseženega soglasja o upravljavcu celotnega
javnega vodovoda ali njegovega dela, ministrstvo naloži z odločbo županom izvedbo
potrebnih ukrepov v skladu z določbami zakona, ki ureja lokalno samoupravo.
6. člen
(vodno dovoljenje za rabo vode za oskrbo s
pitno vodo iz javnega vodovoda)
(se preneha
uporabljati)
(1) Za rabo vode iz vodnega vira za
oskrbo s pitno vodo iz javnega vodovoda je treba pridobiti vodno dovoljenje v
skladu s predpisi, ki urejajo vode (v nadaljnjem besedilu: vodno dovoljenje).
(2) Vodno dovoljenje mora pridobiti
občina oziroma več občin, če so objekti in oprema javnega vodovoda v njeni
oziroma njihovi lasti ali lasti pravne osebe javnega prava, ki jo je ustanovila
občina oziroma več občin.
(3) Če javni vodovod oskrbuje s pitno
vodo več občin, pridobijo vodno dovoljenje za rabo vode iz vodnega vira ali več
vodnih virov, ki zagotavljajo vodo javnemu vodovodu, vse občine, ki jih ta
vodovod oskrbuje, pravica rabe količin pitne vode iz vodnega vira ali več
vodnih virov pa se posamezni občini v vodnem dovoljenju določi glede na količino
pitne vode, ki je na območju posamezne občine dobavljena porabnikom pitne vode
v okviru storitev javne službe.
(4) Vodno dovoljenje pridobi občina
tudi za vodovod, ki je v lasti oseb, ki niso osebe iz drugega odstavka tega
člena, če so cevovodi in oprema vodovoda namenjeni opravljanju storitev javne
službe.
7. člen
(vodno dovoljenje za rabo vode za lastno
oskrbo s pitno vodo)
(se
preneha uporabljati)
(1) Za rabo vode iz vodnega vira,
namenjenega lastni oskrbi prebivalcev s pitno vodo iz zasebnega vodovoda,
morajo pridobiti vodno dovoljenje lastniki vseh stavb, ki jih zasebni vodovod
oskrbuje s pitno vodo.
(2) Če je lastnikov posamezne
stanovanjske stavbe, ki jih zasebni vodovod oskrbuje s pitno vodo, več, se
vodno dovoljenje glasi na lastnika oziroma lastnike, ki so kot lastniki
stanovanjske stavbe navedeni v vlogi za pridobitev vodnega dovoljenja za rabo
vode za oskrbo s pitno vodo iz zasebnega vodovoda.
(3) Če se namerava na zasebni vodovod
priključiti stavba v lasti osebe, ki ni imetnik vodnega dovoljenja za rabo vode
zaradi oskrbe s pitno vodo iz zasebnega vodovoda, mora lastnik oziroma lastniki
stavbe pridobiti vodno dovoljenje za rabo vode iz tega zasebnega vodovoda.
(4) Če je stavba, ki se namerava
priključiti na zasebni vodovod šesta stanovanjska stavba ali stavba, v kateri
se izvaja gostinska, turistična ali živilska dejavnost, ministrstvo, pristojno
za varstvo okolja (v nadaljnjem besedilu: ministrstvo), izda vodno dovoljenje
iz prejšnjega odstavka, če je občina določila ali potrdila upravljavca
zasebnega vodovoda.
(5) Če se namerava na vodni vir, ki
napaja zasebni vodovod, ali neposredno na zasebni vodovod priključiti nestanovanjska
stavba ali gradbeni inženirski objekt, za katerega se oskrba s pitno vodo v
skladu z drugim odstavkom 2. člena tega pravilnika ne šteje za storitev javne
službe, mora upravljavec take stavbe ali gradbenega inženirskega objekta
pridobiti posebno vodno dovoljenje za rabo vode za namene izvajanja svoje
dejavnosti.
(6) Ne glede na določbe prvega do
petega odstavka tega člena ministrstvo izda vodno dovoljenje občini, če se mora
zaradi novega priklopa stavbe na zasebni vodovod v skladu z določbami tega
pravilnika oskrba s pitno vodo izvajati v obliki storitev javne službe, ker je
število s pitno vodo oskrbovanih prebivalcev s stalnim prebivališčem preseglo
50 ali ker je letna povprečna zmogljivost oskrbe s pitno vodo presegla 10 m3 pitne vode na dan.
(7) V primeru iz prejšnjega odstavka
mora občina za upravljavca vodovoda določiti osebo, ki opravlja na vodovodu
storitve javne službe, objekti in oprema do tedaj zasebnega vodovoda pa pridobi
status objektov in opreme javnega vodovoda.
8. člen
(vsebina vloge za izdajo vodnega
dovoljenja)
(se
preneha uporabljati)
(1) Če gre za zasebni vodovod, je
treba v vlogi za pridobitev vodnega dovoljenja za rabo vode iz vodnega vira,
namenjenega oskrbi s pitno vodo, poleg podatkov, ki jih določajo predpisi, ki
urejajo upravljanje z vodami, navesti tudi:
1.    
oznako zasebnega vodovoda, ki rabi vodo iz vodnega vira, oziroma njegovo
identifikacijsko številko, če gre za priključitev na obratujoči zasebni
vodovod;
2.    
oskrbovalno območje zasebnega vodovoda;
3.    
hišne številke stanovanjskih stavb, ki jih zasebni vodovod oskrbuje s
pitno vodo, in imena ter naslove lastnikov teh stavb oziroma v primeru
večstanovanjske stavbe imena in naslove vseh etažnih lastnikov;
4.    
število prebivalcev s stalnim prebivališčem, ki jih oskrbuje zasebni
vodovod, in
5.    
letno količino pitne vode, ki jo iz vodnega vira porabniki pitne vode
porabijo.
(2) Če gre za javni vodovod, je treba
v vlogi za pridobitev vodnega dovoljenja za rabo vode iz vodnega vira, namenjenega
oskrbi s pitno vodo, poleg podatkov, ki jih določajo predpisi, ki urejajo
upravljanje z vodami, navesti tudi:
1.    
oskrbovalno območje javnega vodovoda;
2.    
število prebivalcev s stalnim prebivališčem, ki jih oskrbuje javni
vodovod;
3.    
letno količino pitne vode, ki jo iz vodnega vira porabniki pitne vode
porabijo, in
4.    
delež pitne vode iz vodnega vira, izražen v odstotkih letne količine
pitne vode iz prejšnje točke, ki ni dobavljena porabnikom pitne vode kot
storitev javne službe.
9. člen
(evidenca upravljavcev vodovodov)
(1) Ministrstvo vodi evidenco o
upravljavcih javnih vodovodov.
(2) Občine morajo zaradi vodenja
evidenc o upravljavcih javnih vodovodov sporočiti ministrstvu vsako spremembo o
upravljavcih javnih vodovodov.
(3) Evidenca o upravljavcih javnih
vodovodov vsebuje podatke o:
1.    
firmi oziroma imenu in sedežu upravljavca javnega vodovoda,
2.    
občinskih aktih, ki se nanašajo na oskrbo s pitno vodo in na izbor
oziroma določitev upravljavcev vodovodov.
(4) Evidenco o upravljavcih javnih
vodovodov ministrstvo objavi na svojih spletnih straneh.
10. člen
(evidenca vodovodov)
(1) Ministrstvo vodi evidenco o javnih
in zasebnih vodovodih.
(2) Upravljavci vodovodov morajo
zaradi vodenja evidenc o vodovodih poročati ministrstvu.
(3) Evidenca o vodovodih vsebuje
podatke o:
1.    
oskrbovalnemu območju in poselitvenih območjih ter številu prebivalcev s
stalnim prebivališčem na oskrbovalnemu območju,
2.    
tehničnih lastnostih in skupni dolžini cevovodov vodovoda,
3.    
vodnih virih, ki napajajo posamezni vodovod,
4.    
pravici rabe vode za oskrbo s pitno vodo na podlagi vodnih dovoljenj,
5.    
rabi in namenu rabe pitne vode iz vodovodov, ki se v skladu z drugim
odstavkom 2. člena tega pravilnika ne šteje za rabo v okviru storitev javne
službe,
6.    
letni rabi vode za oskrbo s pitno vodo ter kazalcih oskrbe s pitno vodo
iz poročil o izvajanju javne službe.
(4) Podatki iz evidence o vodovodih
niso javno dostopni, neposreden dostop do evidence pa je omogočen ministrstvu,
pristojnemu za zdravje, in ministrstvu, pristojnemu za obrambo.
III. OPREMLJENOST NASELIJ Z VODOVODI
11. člen
(opremljenost naselij)
(se
preneha uporabljati)
(1) Poselitveno območje z gostoto
prebivalstva s stalnim prebivališčem več kot 5 prebivalcev na ha površine mora
biti opremljeno z enim, funkcionalno zaokroženim javnim vodovodom, če je
število prebivalcev, ki stalno prebivajo na tem območju, večje od 50, ali če je
letna povprečna zmogljivost oskrbe s pitno vodo večja od 10 m3 pitne vode na dan.
(2) Poselitveno območje z gostoto
prebivalstva s stalnim prebivališčem manj kot 5 prebivalcev na ha površine mora
biti opremljeno z enim ali več vodovodi, ki jih upravljajo:
-      
izvajalci javne službe, če na oskrbovalnemu območju posameznega vodovoda
stalno prebiva več kot 50 prebivalcev ali če letna povprečna zmogljivost oskrbe
s pitno vodo presega 10 m3 pitne vode na dan, ali
-      
upravljavci zasebnih vodovodov, namenjenih lastni oskrbi s pitno vodo,
če niso izpolnjeni pogoji oskrbe iz prejšnje alinee.
(3) Na poselitvenem območju nad 1500 m nadmorske višine ni treba zagotavljati opremljenosti z javnim vodovodom.
(4) Na poselitvenem območju iz prvega
in drugega odstavka tega člena je treba zagotoviti vgradnjo hidrantov na sekundarnem
vodovodu ali izjemoma na primarnem vodovodu v skladu s predpisom, ki na
področju varstva pred požari ureja obratovanje javnih vodovodov in hidrantnih
omrežij.
(5) Če je hidrantno omrežje sekundarni
vodovod z vgrajenimi hidranti, je tako omrežje javno hidrantno omrežje, ki ga
upravlja izvajalec javne službe.
(6) Če je hidrantno omrežje zasebni
vodovod z vgrajenimi hidranti, je tako omrežje zasebno hidrantno omrežje, ki ga
upravlja upravljavec zasebnega vodovoda.
12. člen
(operativni program)
(se
preneha uporabljati)
(1) Oskrbovalna območja iz prejšnjega
člena se podrobneje določijo v operativnem programu varstva okolja, ki se
nanaša na oskrbo s pitno vodo (v nadaljnjem besedilu: operativni program) in ga
sprejme vlada v skladu z zakonom, ki ureja varstvo okolja.
(2) V operativnem programu se vodovodi
razvrstijo glede na velikost oskrbe s pitno vodo v naslednje skupine vodovodov:
1.    
zasebni vodovodi, namenjeni lastni oskrbi s pitno vodo, brez
upravljavcev vodovoda;
2.    
zasebni vodovodi, namenjeni lastni oskrbi s pitno vodo, z upravljavci
vodovoda;
3.    
funkcionalno zaokroženi javni vodovodi z enim ali več vodnimi viri;
4.    
javni vodovodi s priključkom na transportni vodovod;
5.    
medobčinski javni vodovodi za oskrbo pitne vode na območju več občin;
6.    
medobčinski javni vodovodi, katerim transport pitne vode od vodnih virov
do primarnih oziroma sekundarnih vodovodov zagotavlja transportni vodovod, in
7.    
transportni vodovodi.
(3) Glede na razvrstitev vodovodov v
skupine iz prejšnjega odstavka se v operativnem programu za vodovode določijo
obseg in roki za izvedbo:
1.    
ukrepov varstva vodnih virov posameznih vodovodov pred onesnaženjem;
2.    
monitoringa kakovosti podzemne vode oziroma površinske vode, ki se
uporablja za vodni vir oskrbe s pitno vodo;
3.    
ukrepov zmanjšanja vodnih izgub v vodovodu;
4.    
ukrepov zagotavljanja rezervnih vodnih virov;
5.    
ukrepov doseganja tehničnih standardov oskrbe s pitno vodo;
6.    
ukrepov za zmanjšanje zunanjih okoljskih stroškov, ki nastajajo zaradi
preprečevanja in zmanjševanja onesnaževanja vode, namenjene oskrbi s pitno
vodo;
7.    
primerjalne analize cen storitev javne službe;
8.    
ukrepov za znižanje stroškov storitev oskrbe s pitno vodo;
9.    
mejnih stroškov za posamezne skupine vodovodov in
10.  finančnih
virov za izvedbo ukrepov iz tega odstavka.
13. člen
(prepoved lastne oskrbe s pitno vodo)
(se
preneha uporabljati)
(1) Na oskrbovalnem območju, kjer
občina zagotavlja oskrbo s pitno vodo s storitvami javne službe, ni dovoljena
oskrba s pitno vodo z lastno oskrbo s pitno vodo.
(2) Vodni vir, ki zagotavlja pitno
vodo javnemu vodovodu, se ne sme uporabljati za lastno oskrbo prebivalcev s
pitno vodo.
14. člen
(obveznost priključitve na javni vodovod)
(se
preneha uporabljati)
(1) Če se v stavbi oziroma gradbenem
inženirskem objektu na poselitvenem območju, kjer se zagotavlja oskrba s pitno
vodo s storitvami javne službe, rabi pitna voda, mora lastnik stavbe oziroma
gradbenega inženirskega objekta zaradi oskrbe s pitno vodo zagotoviti izvedbo
priključka stavbe na sekundarni vodovod.
(2) Če se v stavbi oziroma gradbenem
inženirskem objektu na poselitvenem območju, kjer se oskrba s pitno vodo ne zagotavlja
s storitvami javne službe, rabi pitna voda, lahko lastnik stavbe zagotovi
oskrbo s pitno vodo iz zasebnega vodovoda, namenjenega lastni oskrbi s pitno
vodo, če je izpolnjen eden od naslednjih pogojev:
-      
oddaljenost stavbe oziroma gradbenega inženirskega objekta od javnega
vodovoda je večja od 200 m ali
-      
je izvedba priključka stavbe oziroma gradbenega inženirskega objekta na
javni vodovod, povezana z nesorazmernimi stroški.
(3) Občina v svojem programu
komunalnega opremljanja naselij opredeli poselitvena območja oziroma njihove
dele, kjer se stavbe in gradbeni inženirski objekti ne bodo priključevali na
javni vodovod zaradi nesorazmerno visokih stroškov priključitve.
15. člen
(priključek stavbe na javni vodovod)
(se
preneha uporabljati)
(1) Na javni vodovod se mora
priključiti vsako odjemno mesto posebej.
(2) Če je treba priključiti na javni
vodovod več odjemnih mest tako, da se priključek stavbe na obratujoči
sekundarni vodovod izvede s skupnim cevovodom, se šteje za del javnega vodovoda
cevovod, ki povezuje obratujoči sekundarni vodovod in razcep cevovoda za
priključitev zadnjih dveh odjemnih mest.
16. člen
(lastna oskrba prebivalcev)
(se
preneha uporabljati)
Če je stavba ali več stavb na poselitvenem
območju, na katerem v skladu z merili iz tega pravilnika priključitev na javni
vodovod ni obvezna, se oskrba s pitno vodo lahko izvaja v obliki lastne oskrbe
prebivalcev, če so za obratovanje zasebnega vodovoda izpolnjeni pogoji iz 5. in 7. člena tega pravilnika.
IV. NAČRTOVANJE VODOVODA
17. člen
(gradnja novega vodovoda)
(se
preneha uporabljati)
(1) Pri načrtovanju komunalne
opremljenosti predvidenega poselitvenega območja je treba zagotoviti, da se nov
javni vodovod priključi na obratujoči javni vodovod.
(2) Če priključitev novega javnega
vodovoda ali porabnikov pitne vode na obratujoči javni vodovod ni možna zaradi
nezadostne tehnološke zmogljivosti obratujočega javnega vodovoda, ima obnova
oziroma rekonstrukcija obratujočega javnega vodovoda, zlasti z vidika
zmanjševanja vodnih izgub, prednost pred zagotavljanjem novih vodnih virov
pitne vode za nov javni vodovod.
(3) Če priključitev novega javnega
vodovoda na obratujoči javni vodovod ni možna zaradi nezadostnih količin pitne
vode iz vodnih virov pitne vode obratujočega javnega vodovoda, ima povečanje
zmogljivosti vodnih virov obratujočega javnega vodovoda ali njihova nadomestitev
z drugimi obratujočimi vodnimi viri prednost pred zagotavljanjem novih vodnih
virov pitne vode za nov javni vodovod.
(4) Če je za priključitev novega
javnega vodovoda na obratujoči javni vodovod treba zagotoviti nove vodne vire
pitne vode, ima priključitev na nov ali obratujoči transportni vodovod prednost
pred zagotavljanjem novih vodnih virov pitne vode.
(5) Načrtovalec mora merila iz tega
člena upoštevati pri izboru variante oskrbe s pitno vodo pri izvedbi
prostorskega akta, ki je podlaga za poseg v prostor objektov in opreme
komunalnega opremljanja predvidenega poselitvenega območja.
18. člen
(prednostna raba vode iz vodovoda)
(se
preneha uporabljati)
(1) Pri načrtovanju in zagotavljanju
odvzema pitne vode iz vodovodov je treba upoštevati, da ima oskrba prebivalstva
s pitno vodo prednost pred rabo voda za druge namene.
(2) Če objekti in naprave javnega
vodovoda ne morejo zagotavljati oskrbe s pitno vodo sočasno z zagotavljanjem
pogojev hidrantnega omrežja v skladu s predpisom, ki na področju varstva pred
požari ureja obratovanje javnih vodovodov in hidrantnih omrežij, je treba za
oskrbo hidrantnega omrežja zagotoviti druge vodne vire, pri čemer morajo biti
viri za oskrbo hidrantnega omrežja hidravlično ločeni od javnega vodovoda,
razen če se s priključkom na javni vodovod izvede samo napajanje požarnega
bazena iz javnega vodovoda.
(3) V primeru pomanjkanja vode na
vodnem viru ali poškodb na objektih ali opremi vodovoda, zaradi katerih je
ogrožena zmogljivost oskrbe s pitno vodo, lahko upravljavec vodovoda omeji
odvzem vode iz vodovoda, pri čemer mora upoštevati, da ima oskrba prebivalstva
s pitno vodo prednost pred rabo voda za druge namene.
19. člen
(rezervne zmogljivosti in varno
obratovanje vodovoda)
(se
preneha uporabljati)
(1) Javne vodovode je treba načrtovati
tako, da imajo zagotovljene rezervne zmogljivosti virov pitne vode, s katerimi
se povečujeta zanesljivost in varnost obratovanja javnega vodovoda, pri čemer
je treba upoštevati razvojne potrebe oskrbovalnega območja, ki ga javni vodovod
oskrbuje s pitno vodo.
(2) Vsak javni vodovod mora imeti
rezervni vodni vir, iz katerega se lahko v primeru onesnaženja enega vodnega
vira pokriva poraba vode v javnem vodovodu vsaj v nujnem obsegu porabe, pri
čemer se za nujni obseg porabe pitne vode šteje zagotavljanje pitne vode za
pitje in osnovno higieno prebivalstva ter nujne dejavnosti za delo in življenje
na oskrbovalnem območju.
(3) Rezervni vodni vir je lahko drug
neodvisen vodni vir, ki napaja isti javni vodovod. Rezervni vodni vir je lahko
tudi sosednji javni vodovod, če je izveden ustrezen priključek nanj in
predviden režim obratovanja obeh javnih vodovodov v takih primerih.
(4) Upravljavec javnega vodovoda lahko
izjemoma nadomesti rezervne vodne vire z dovažanjem pitne vode za javne
vodovode, ki oskrbujejo s pitno vodo manj kot 300 prebivalcev s stalnim
prebivališčem, pri čemer mora za vsakega prebivalca zagotoviti najmanj 10 litrov pitne vode na dan.
(5) Rezervni vodni vir in njegovo
zmogljivost oskrbe s pitno vodo se podrobneje opredeli v programu oskrbe s
pitno vodo iz 28. člena tega pravilnika.
20. člen
(zmanjševanje vodnih izgub vodovoda)
(se
preneha uporabljati)
(1) Upravljavec javnega vodovoda mora
letno spremljati stanje vodnih izgub v vodovodnem omrežju ter pripraviti
program ukrepov za zmanjševanje vodnih izgub.
(2) Za potrebe izdelave programa
ukrepov za zmanjševanje vodnih izgub je treba ugotavljati vodne količine, ki so
načrpane, transportirane, porabljene in izgubljene iz javnega vodovoda, in
izdelati vodno bilanco na način iz priloge, ki je sestavni del tega pravilnika.
(3) Upravljavec javnega vodovoda mora
zagotoviti, da se pri načrtovanju rekonstrukcije javnega vodovoda načrtujejo
tudi ukrepi za zmanjšanje vodnih izgub vodnih količin, ki nastajajo pri
obratovanju javnega vodovoda.
(4) Z izvedbo ukrepov za zmanjšanje
vodnih izgub mora upravljavec javnega vodovoda izgube vodnih količin zmanjšati
do količin, ki so podrobneje določene za posamezno skupino vodovodov v
operativnem programu.
(5) Če upravljavec javnega vodovoda
načrtuje zaradi večje rabe pitne vode gradnjo novih vodnih virov pitne vode ali
povečanje zmogljivosti črpanja obratujočih vodnih virov pitne vode, mora skupaj
z izvedbo teh ukrepov zagotoviti, da vodne izgube javnega vodovoda ne presegajo
v letnem povprečju količin iz prejšnjega odstavka.
(6) Upravljavec javnega vodovoda mora
zagotoviti, da je upoštevanje zahtev iz tega člena razvidno iz poročila o
vplivih na okolje, ki je predložen pristojnemu upravnemu organu v postopku
presoje vplivov na okolje gradnje novega ali rekonstrukcije obratujočega
vodnega vira zaradi povečanja zmogljivosti črpanja.
21. člen
(priključitev stavb na javni vodovod)
(se
preneha uporabljati)
(1) Predvideno poselitveno območje
mora biti pred dajanjem v uporabo novih stavb ali gradbenih inženirskih
objektov v skladu s predpisi, ki urejajo graditev objektov, opremljeno z javnim
vodovodom skladno z določbami tega pravilnika.
(2) Na predvidenem poselitvenem območju
upravljavec javnega vodovoda ne sme priključiti stavb ali gradbenih inženirskih
objektov na javni vodovod, če na območju ni zagotovljenega odvajanja odpadnih
voda v skladu s predpisom, ki ureja odvajanje in čiščenje komunalne odpadne in
padavinske vode.
(3) Na obstoječem ali predvidenem
poselitvenem območju upravljavec javnega vodovoda ne sme priključiti na javni
vodovod nestanovanjskih stavb ali gradbenih inženirskih objektov, če lastnik
stavbe oziroma objekta ni pridobil vodnega dovoljenja in gre za rabo vode iz
javnega vodovoda, za katero je treba pridobiti vodno dovoljenje.
V. OSKRBOVALNI STANDARDI JAVNE SLUŽBE
22. člen
(obseg storitev javne službe)
(se
preneha uporabljati)
(1) V okviru storitev javne službe
mora upravljavec javnega vodovoda na celotnem oskrbovalnem območju zagotoviti:
1.    
oskrbo s pitno vodo vsem uporabnikom storitev javne službe pod enakimi
pogoji v skladu s predpisi, ki urejajo pitno vodo in storitve javnih služb;
2.    
pridobivanje podatkov o odvzemu pitne vode iz javnega vodovoda zaradi
obračuna storitev javne službe;
3.    
vzdrževanje objektov in opreme javnega vodovoda;
4.    
nadzor priključkov stavb na sekundarni vodovod;
5.    
vzdrževanje delov priključkov stavb na sekundarni vodovod, ki niso
daljši od 50 m;
6.    
vzdrževanje javnega hidrantnega omrežja in hidrantov, priključenih nanj,
v skladu s predpisom, ki na področju varstva pred požari ureja obratovanje
javnih vodovodov in hidrantnih omrežij;
7.    
izvajanje notranjega nadzora zdravstvene ustreznosti pitne vode v javnem
vodovodu v skladu z zahtevami iz predpisa, ki ureja pitno vodo;
8.    
monitoring kemijskega stanja vodnega vira za oskrbo s pitno vodo;
9.    
monitoring količine iz vodnih virov pitne vode odvzete vode zaradi
obratovanja javnega vodovoda v skladu s pogoji iz vodnega dovoljenja za rabo
vode iz vodnih virov;
10.  označevanje
vodovarstvenih območij in izvajanje ukrepov varstva vodnega vira pitne vode v
skladu s predpisom, ki ureja vodovarstveni režim na vodovarstvenem območju vodnega
vira, iz katerega javni vodovod odvzema pitno vodo;
11.  izvajanje
in pripravo občinskega programa razvoja vodovodnega sistema;
12.  občasno
hidravlično modeliranje vodovodih sistemov;
13.  občasno
modeliranje kakovosti vode v vodovodnih sistemih;
14.  izdelavo
programa ukrepov v primeru izrednih dogodkov v skladu s predpisi, ki urejajo
varstvo pred naravnimi in drugimi nesrečami;
15.  redno
preverjanje podatkov o stavbah, ki so priključene na javni vodovod, v katastru
stavb z dejanskim stanjem stavb na oskrbovalnem območju;
16.  (črtana);
17.  (črtana);
18.  vodenje
evidenc v skladu s tem pravilnikom, razen vodenja katastra javnega vodovoda.
(2) Monitoring kemijskega stanja
vodnega vira iz 8. točke prejšnjega odstavka se izvaja na tistih vodnih virih,
ki oskrbujejo s pitno vodo javne vodovode, za katere je monitoring določen v
programu izvajanja monitoringa, sprejetega v skladu s predpisom, ki ureja
kemijsko stanje podzemne vode, oziroma v skladu s predpisom, ki ureja kakovost
površinskih voda, če je vodni vir za oskrbo s pitno vodo površinska voda.
(3) V okviru storitev javne službe
lahko upravljavec javnega vodovoda izdaja projektne pogoje, soglasja k
projektnim rešitvam, smernice in mnenja v skladu s predpisi, ki urejajo
graditev objektov in urejanje prostora, na podlagi posebnega pooblastila občine
ali več občin, če ima upravljavec javnega vodovoda zaposleno osebo z
opravljenim strokovnim izpitom iz upravnega postopka.
(4) Upravljavec javnega vodovoda
organizira na stroške upravljavcev zasebnih vodovodov, ki so namenjeni lastni
oskrbi s pitno vodo, njihovo stalno izobraževanje, pri čemer mora izobraževanje
vsebovati tehnične in zdravstvene vidike oskrbe prebivalstva s pitno vodo.
Program izobraževanja se natančneje opredeli v programu oskrbe s pitno vodo iz
28. člena tega pravilnika.
23. člen
(oskrba s pitno vodo iz zasebnih
vodovodov)
(se
preneha uporabljati)
(1) V okviru lastne oskrbe s pitno
vodo iz zasebnega vodovoda mora upravljavec zasebnega vodovoda na celotnem oskrbovalnem
območju zagotoviti:
1.    
oskrbo s pitno vodo vsem porabnikom pitne vode pod enakimi pogoji v
skladu s predpisi, ki urejajo pitno vodo in storitve javnih služb;
2.    
redno vzdrževanje objektov in opreme zasebnega vodovoda;
3.    
vzdrževanje zasebnega hidrantnega omrežja in hidrantov, priključenih
nanj, v skladu s predpisom, ki na področju varstva pred požari ureja
obratovanje javnih vodovodov in hidrantnih omrežij;
4.    
nadzor priključkov stavb na zasebni vodovod;
5.    
monitoring količine iz vodnih virov pitne vode odvzete vode zaradi
obratovanja zasebnega vodovoda v skladu s pogoji iz vodnega dovoljenja za rabo
vode iz vodnih virov;
6.    
obvezno udeležbo pri izobraževanju upravljavcev zasebnih vodovodov, ki
ga organizira izvajalec javne službe;
7.    
meritve količin dobavljene vode in obračun storitev.
(2) Upravljavec zasebnega vodovoda ne
more izdajati projektnih pogojev in soglasij k projektnim rešitvam ter smernic
in mnenj v skladu s predpisi, ki urejajo graditev objektov in urejanje
prostora.
24. člen
(storitve v zvezi s priključki stavb na
sekundarni vodovod)
(se
preneha uporabljati)
(1) Priključek stavbe na sekundarni
vodovod je del javnega vodovoda, ki se nahaja med sekundarnim vodovodom in napravo
za merjenje porabljene pitne vode pri porabniku pitne vode.
(2) Načrtovanje, gradnjo in
vzdrževanje cevovodov in druge opreme priključka stavbe na javni vodovod mora
zagotoviti lastnik stavbe. Priključek stavbe na javni vodovod je v lasti
lastnika stavbe.
(3) Upravljavec javnega vodovoda mora
vzdrževati priključek stavbe na sekundarni vodovod, lastnik ali najemnik stavbe
pa mora preverjanje izvedbe in delovanje cevovoda in opreme priključka stavbe
na sekundarni vodovod ter njegovo vzdrževanje dopustiti in storjene storitve
javne službe plačati v skladu s tarifo za storitve vzdrževanja priključkov
stavbe na sekundarni vodovod.
(4) Upravljavec javnega vodovoda mora
voditi evidence o stavbah in opremi priključkov stavb na sekundarni vodovod in
trasah teh priključkov.
25. člen
(vodenje evidenc opravljanja storitev
javne službe)
(se
preneha uporabljati)
(1) Izvajalec javne službe mora v
zvezi z upravljanjem javnega vodovoda voditi evidenco o:
1.    
oskrbovalnih območjih, kjer zagotavlja opravljanje storitev javne
službe;
2.    
naseljih znotraj oskrbovalnih območij iz prejšnje točke;
3.    
stavbah, ki so priključene na sekundarne vodovode;
4.    
stavbah in gradbenih inženirskih objektih, ki jih ne oskrbuje s pitno
vodo na podlagi storitev javne službe;
5.    
javnih površinah, za katere zagotavlja vodo za čiščenje oziroma za
namakanje;
6.    
objektih in opremi sekundarnega, primarnega in transportnega vodovoda;
7.    
hidrantih in javnem hidrantnem omrežju, ki je oskrbovano iz javnega
vodovoda;
8.    
vodnih virih pitne vode, ki jih upravlja;
9.    
vodovarstvenih območjih vodnih virov iz prejšnje točke;
10.  stavbah
na širših, ožjih in najožjih vodovarstvenih območjih, ki so oskrbovane s pitno
vodo iz vodovodnega omrežja vodovoda, stavbe pa niso priključene na javno kanalizacijo;
11.  stroških
izvajanja storitev javne službe;
12.  letni
količini iz vodovodnega omrežja odvzete pitne vode zaradi opravljanja storitev
javne službe in
13.  priključkih
stavb na sekundarni vodovod.
(2) Podatke o stavbah, ki niso
priključene na javno kanalizacijo, mora upravljavcu javnega vodovoda
posredovati izvajalec obvezne občinske gospodarske javne službe varstva okolja
odvajanja komunalne in padavinske odpadne vode, ki izvaja svoje storitve na
območju javnega vodovoda.
(3) Upravljavec javnega vodovoda mora
dokumentacijo o evidencah v skladu s tem členom trajno hraniti.
26. člen
(vodenje evidence oskrbe s pitno vodo iz
zasebnih vodovodov)
(se
preneha uporabljati)
(1) V okviru javne službe morajo
upravljavci javnega vodovoda za celotno območje občine, kjer zagotavljajo storitve
javne službe, za stavbe, ki so v skladu z določbami tega pravilnika oskrbovane
s pitno vodo iz zasebnih vodovodov, zagotoviti:
1.    
vodenje evidenc zasebnih vodovodov;
2.    
vodenje evidenc zasebnih hidrantnih omrežij in hidrantov, priključenih
na njih, če so oskrbovani iz zasebnih vodovodov;
3.    
vodenje evidenc vodnih virov in količin, ki se uporabljajo za odvzem
vode za oskrbo s pitno vodo iz zasebnih vodovodov;
4.    
vodenje evidenc stavb, ki so oskrbovane s pitno vodo iz zasebnih
vodovodov.
(2) Upravljavec zasebnega vodovoda
mora na zahtevo izvajalca javne službe podatke iz prejšnjega odstavka posredovati
v zahtevani obliki v roku 30 dni od prejema zahteve.
(3) Stroški priprave podatkov v
digitalni obliki, kot jo zahteva upravljavec javnega vodovoda za vodenje
evidence zasebnih vodovodov, bremenijo uporabnike storitev zasebnega vodovoda.
(4) Upravljavec javnega vodovoda mora
dokumentacijo o evidencah v skladu s tem členom trajno hraniti.
27. člen
(kataster javnega vodovoda)
(se
preneha uporabljati)
(1) Vodenje katastra javnega vodovoda zagotavlja
občina v skladu s predpisi, ki urejajo prostorsko načrtovanje, graditev
objektov in geodetsko dejavnost.
(2) V katastru javnega vodovoda, se vodijo
podatki o:
-      
objektih in napravah sekundarnega, primarnega in transportnega vodovoda,
-      
hidrantnih omrežjih in hidrantih, če so oskrbovani iz javnega vodovoda
in
-      
priključkih na javni vodovod.
(3) Med objekte, naprave in opremo javnega
vodovoda, ki se evidentirajo v katastru javnega vodovoda, spadajo: 
-      
vodovodna cev, 
-      
vodohran, 
-      
črpališče, 
-      
razbremenilnik, 
-      
jašek, 
-      
naprave za obdelavo pitne vode, 
-      
zajetje, 
-      
objekti za bogatenje ali aktivno zaščito vodonosnika, 
-      
drugi objekti, naprave in oprema javnega vodovoda. 
(4) V katastru javnega vodovoda se
evidentirajo tudi območja objektov javnega vodovoda. 
(5) Lokacija objektov, naprav in opreme iz
tretjega odstavka tega člena se v katastru javnega vodovoda vodi v skladu s
predpisom, ki ureja vodenje zbirnega katastra gospodarske javne infrastrukture.
(6) Vsebino zbirnega katastra javnega
vodovoda objavi Geodetska uprava Republike Slovenije na svojih spletnih
straneh. 
(7) Občina mora posredovati spremembe
podatkov v katastru javnega vodovoda, ki bi pomenile tudi spremembo podatkov v
zbirnem katastru gospodarske javne infrastrukture, organu, pristojnemu za
geodetske zadeve, v roku treh mesecev od nastanka spremembe.
28. člen
(program oskrbe s pitno vodo)
(se
preneha uporabljati)
(1) Javna služba se mora izvajati v
skladu s programom oskrbe s pitno vodo.
(2) Program oskrbe s pitno vodo mora
vsebovati predvsem podatke o:
1.    
naseljih in številu prebivalcev na oskrbovalnem območju, kjer se
zagotavljajo storitve javne službe;
2.    
dolžini cevovodov sekundarnega, primarnega in transportnega vodovoda, ki
ga upravlja;
3.    
vrstah in številu objektov in opreme javnega vodovoda;
4.    
javnem hidrantnem omrežju ter njegovem vzdrževanju;
5.    
vodnih virih pitne vode in črpališčih za odvzem pitne vode;
6.    
zasebnih vodovodih, za katere zagotavlja vodenje evidenc in strokovno pomoč;
7.    
zdravstveni ustreznosti pitne vode v javnem vodovodu;
8.    
vzdrževanju javnega hidrantnega omrežja in hidrantov, priključenih nanj;
9.    
količinah iz vodnih virov odvzete vode;
10.  označevanju
vodovarstvenih območij in izvajanju ukrepov varstva vodnega vira pitne vode;
11.  celotni
količini pitne vode, ki jo odvzemajo uporabniki storitev javne službe na
območju posameznih naselij;
12.  celotni
količini pitne vode in namenu rabe pitne vode, ki jo iz javnega vodovoda
odvzemajo osebe, ki niso uporabniki storitev javne službe;
13.  javnih
površinah, za katerih čiščenje oziroma namakanje zagotavlja vodo iz javnega
vodovoda;
14.  opremljenosti
črpališč za odvzem vode iz vodnih virov pitne vode, ki jih upravlja;
15.  rednem
obveščanju in drugih načinih seznanjanja uporabnikov storitev javne službe o
pogojih oskrbe s pitno vodo;
16.  načrtu
zmanjševanja vodnih izgub javnega vodovoda;
17.  načrtu
zagotavljanja rezervnih vodnih virov in
18.  razvojnem
načrtu javnega vodovoda.
(3) Program oskrbe s pitno vodo
pripravi za vsako naslednje leto upravljavec javnega vodovoda in ga posreduje
občini v uskladitev najpozneje do 31. oktobra v tekočem letu.
(4) Upravljavec javnega vodovoda
pripravi predlog programa oskrbe s pitno vodo na obrazcu, ki je dostopen na
spletni strani ministrstva.
(5) Upravljavec javnega vodovoda mora
ministrstvu posredovati po elektronski pošti z občino usklajen program oskrbe s
pitno vodo za prihodnje leto najpozneje do 31. decembra v tekočem letu.
(6) Program oskrbe s pitno vodo mora
biti sestavni del programa za obvladovanje kakovosti poslovanja izvajalca javne
službe.
(7) Če občina ali več občin skupaj
zagotavlja izvajanje javne službe s podelitvijo koncesije osebi zasebnega
prava, mora biti predložitev programa oskrbe s pitno vodo eden od pogojev
javnega razpisa za pridobitev koncesije.
29. člen
(poročilo o izvajanju javne službe)
(se
preneha uporabljati)
(1) Upravljavec javnega vodovoda mora
ministrstvu najpozneje do 31. marca tekočega leta posredovati letno poročilo
o izvajanju javne službe za preteklo leto.
(2) Sestavni del letnega poročila o
izvajanju javne službe so tudi podatki iz evidenc iz 25., 26. in 27. člena tega pravilnika in podatki spremljanja oziroma monitoringa iz 6., 7. in 8. točke prvega odstavka 22. člena tega pravilnika.
(3) Letno poročilo o izvajanju javne
službe je treba posredovati ministrstvu po elektronski pošti na obrazcu, ki je
dostopen na spletni strani ministrstva.

Priloga:
Izdelava vodne bilance

Pravilnik o oskrbi s pitno vodo (Uradni list
RS, št. 35/06)
vsebuje naslednje prehodne in končno določbo:
»VI. PREHODNE DOLOČBE
30. člen
(prilagoditev
občinskih predpisov zahtevam tega pravilnika)
(1) Občine morajo prilagoditi svoje
predpise, ki urejajo izvajanje javne službe na njenem območju, zahtevam tega
pravilnika najpozneje do 31. decembra 2008.
(2) V predpisih iz prejšnjega odstavka
morajo biti posebej navedena in na topografski karti označena oskrbovalna območja,
kjer občina zagotavlja oskrbo s pitno vodo na podlagi določb prvega in drugega
odstavka 11. člena tega pravilnika, in posebej oskrbovalna območja, kjer občina
zagotavlja storitve javne službe, čeprav ne gre za območja iz prvega in drugega
odstavka 11. člena tega pravilnika.
(3) Oskrbovalna območja morajo biti v
predpisu iz prvega odstavka tega člena označena na temeljni topografski karti.
31. člen
(izpolnjevanje
zahtev v zvezi z oskrbo s pitno vodo)
(1) Občine morajo zagotoviti, da so
zahteve tega pravilnika v zvezi z oskrbo s pitno vodo izpolnjene najpozneje do:
-      
31. decembra 2008 na obstoječih poselitvenih območjih z več kot
100.000 prebivalci,
-      
31. decembra 2009 na obstoječih poselitvenih območjih s 15.000 do
vključno 100.000 prebivalci,
-      
31. decembra 2015 na vseh obstoječih poselitvenih območjih z manj
kot 15.000 prebivalci.
(2) Zahteve iz prejšnjega odstavka se
ne nanašajo na priključke obstoječih stavb na sekundarni vodovod, ki se morajo
prilagoditi zahtevam iz 24. člena tega pravilnika ob prvi menjavi vodomera ali
ob izvedbi gradbenih del na stavbi, za katera je treba pridobiti gradbeno
dovoljenje.
(3) Zahteve iz prvega odstavka tega
člena so za posamezno poselitveno območje podrobneje določene v operativnem
programu.
(4) Izpolnjevanje zahtev iz prvega
odstavka tega člena se podrobneje uredi v programu opremljanja zemljišč po
predpisih o urejanju prostora.
32. člen
(komunalna
opremljenost na oskrbovalnih območjih)
(1) Če obstoječa poselitvena območja,
kjer mora občina zagotavljati opravljanje storitev javne službe v skladu z 11.
členom tega pravilnika, niso opremljena ali niso v celoti opremljena z javnim
vodovodom, je oskrba s pitno vodo iz zasebnih vodovodov dovoljena, dokler
občina ne vzpostavi pogojev za priključitev stavb na sekundarni vodovod.
(2) Za rabo vodnih virov za lastno
oskrbo stavb s pitno vodo iz prejšnjega odstavka morajo lastniki stavb in gradbenih
inženirskih objektov pridobiti vodno dovoljenje v skladu z določbami tega
pravilnika.
(3) Vodno dovoljenje za rabo vode za
lastno oskrbo s pitno vodo stavb na poselitvenih območjih iz prvega odstavka
tega člena se izda z veljavnostjo do izgradnje javnega vodovoda, ki zagotavlja
opravljanje storitev javne službe.
33. člen
(vzpostavitev
vodenja evidenc)
(1) Upravljavci javnega vodovoda
morajo vzpostaviti in začeti z vodenjem evidenc iz 25., 26. in 27. člena tega pravilnika najpozneje do 1. januarja 2008.
(2) Ne glede na določbe prejšnjega
odstavka mora upravljavec javnega vodovoda do 31. decembra 2006 vzpostaviti
in voditi evidence o:
1.    
naseljih, kjer zagotavlja storitve javne službe;
2.    
stavbah, ki jih ne oskrbuje s pitno vodo na podlagi storitev javne
službe;
3.    
vodnih virih pitne vode, ki jih upravlja;
4.    
celotni količini iz javnega vodovoda odvzete pitne vode zaradi
opravljanja storitev javne službe;
5.    
celotni količini in namenu porabe iz javnega vodovoda odvzete pitne vode
za rabo pitne vode, za katero se ne zagotavljajo storitve javne službe;
6.    
objektih in opremi javnega vodovoda in
7.    
hidrantih in javnih hidrantnih omrežij.
(3) Upravljavec javnega vodovoda mora
posredovati podatke o vseh obstoječih objektih in opremi v zbirni kataster gospodarske
javne infrastrukture najpozneje do 31. decembra 2006.
(4) Upravljavec zasebnega vodovoda
mora do 31. decembra 2006 vzpostaviti in voditi evidence o:
1.    
naselju, kjer zagotavlja storitve;
2.    
stavbah, ki so priključene na zasebni vodovod;
3.    
vodnih virih pitne vode, ki oskrbujejo posamezni zasebni vodovod;
4.    
količini in namenu porabe iz zasebnega vodovoda odvzete pitne vode;
5.    
objektih in opremi zasebnega vodovoda in
6.    
hidrantih in zasebnih hidrantnih omrežij.
(6) Upravljavec zasebnega vodovoda
mora posredovati zahtevane podatke iz prejšnjega odstavka na zahtevo izvajalca
javne službe v 30 dneh od prejema zahteve.
34. člen
(posredovanje
prvega programa in prvega poročila)
(1) Upravljavec javnega vodovoda mora
posredovati ministrstvu prvi program oskrbe s pitno vodo do 31. decembra
2007 za leto 2008.
(2) Upravljavec javnega vodovoda mora
posredovati ministrstvu prvo letno poročilo o izvajanju javne službe za leto
2008 najpozneje do 31. marca 2009.
35. člen
(prilagoditev
zasebnih vodovodov)
Lastniki obstoječih stavb, ki si
zagotavljajo oskrbo s pitno vodo iz zasebnih vodovodov, morajo prilagoditi
oskrbo s pitno vodo zahtevam tega pravilnika najpozneje do 31. decembra
2010.
36. člen
(odprava
skupinskih priključkov)
Lastniki stavb morajo zagotoviti, da se
priključki stavb na sekundarni vodovod, ki ne omogočajo merjenja porabe pitne
vode za vsako posamezno stavbo posebej, prilagodijo zahtevam iz tega pravilnika
najpozneje do 31. decembra 2010.
37. člen
(prenos
priključkov stavb v vzdrževanje izvajalcu javne službe)
Občina mora zagotoviti, da se na podlagi
občinskega predpisa, ki ureja storitve javne službe, priključki obstoječih
stavb prenesejo v vzdrževanje upravljavcu javnega vodovoda najpozneje do
31. decembra 2010.
38. člen
(vzdrževanje
hidrantnih omrežij)
Do uveljavitve predpisa, ki na področju
varstva pred požari ureja obratovanje javnih vodovodov in hidrantnih omrežij,
mora izvajalec javne službe vzdrževati objekte in opremo javnega hidrantnega
omrežja, priključenega na javni vodovod, ter zagotavljati vodo za primer požara
in gasilske vaje za preprečevanje požara v okviru vzdrževanja objektov skupne
rabe na območju občine, kjer izvaja javno službo, pri čemer se krijejo stroški
za to vzdrževanje in zagotavljanje vode iz občinskega proračuna, njegov obseg
pa se opredeli v programu oskrbe s pitno vodo.
VII. KONČNA DOLOČBA
39. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o oskrbi s pitno vodo (Uradni list RS, št. 41/08) vsebuje naslednjo končno določbo:
»3. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o
katastrih gospodarske javne infrastrukture javnih služb varstva okolja (Uradni
list RS, št. 28/11) določa:
»9. člen
(prenehanje
uporabe)
Z dnem uveljavitve tega pravilnika se
prenehata uporabljati 20. člen Pravilnika o nalogah, ki se izvajajo v okviru
obvezne občinske gospodarske javne službe odvajanja in čiščenja komunalne in
padavinske odpadne vode (Uradni list RS, št. 109/07 in 33/08), in 27. člen
Pravilnika o oskrbi s pitno vodo (Uradni list RS, št. 35/06, 33/07 – ZPNačrt in
41/08)
ter vsebuje naslednjo končno določbo:
»10. člen
(začetek veljavnosti)
Ta pravilnik prične veljati petnajsti dan
po objavi v Uradnem listu Republike Slovenije.«.

Uredba o oskrbi
s pitno vodo (Uradni list RS, št. 88/12) posega v prehodne in končno
določbo pravilnika:
»VI. PREHODNE DOLOČBE
30. člen
(prilagoditev
občinskih predpisov zahtevam tega pravilnika)
(se
preneha uporabljati)
(1) Občine morajo prilagoditi svoje
predpise, ki urejajo izvajanje javne službe na njenem območju, zahtevam tega
pravilnika najpozneje do 31. decembra 2008.
(2) V predpisih iz prejšnjega odstavka
morajo biti posebej navedena in na topografski karti označena oskrbovalna območja,
kjer občina zagotavlja oskrbo s pitno vodo na podlagi določb prvega in drugega
odstavka 11. člena tega pravilnika, in posebej oskrbovalna območja, kjer občina
zagotavlja storitve javne službe, čeprav ne gre za območja iz prvega in drugega
odstavka 11. člena tega pravilnika.
(3) Oskrbovalna območja morajo biti v
predpisu iz prvega odstavka tega člena označena na temeljni topografski karti.
31. člen
(izpolnjevanje
zahtev v zvezi z oskrbo s pitno vodo)
(se
preneha uporabljati)
(1) Občine morajo zagotoviti, da so
zahteve tega pravilnika v zvezi z oskrbo s pitno vodo izpolnjene najpozneje do:
-      
31. decembra 2008 na obstoječih poselitvenih območjih z več kot
100.000 prebivalci,
-      
31. decembra 2009 na obstoječih poselitvenih območjih s 15.000 do
vključno 100.000 prebivalci,
-      
31. decembra 2015 na vseh obstoječih poselitvenih območjih z manj
kot 15.000 prebivalci.
(2) Zahteve iz prejšnjega odstavka se
ne nanašajo na priključke obstoječih stavb na sekundarni vodovod, ki se morajo
prilagoditi zahtevam iz 24. člena tega pravilnika ob prvi menjavi vodomera ali
ob izvedbi gradbenih del na stavbi, za katera je treba pridobiti gradbeno
dovoljenje.
(3) Zahteve iz prvega odstavka tega
člena so za posamezno poselitveno območje podrobneje določene v operativnem
programu.
(4) Izpolnjevanje zahtev iz prvega
odstavka tega člena se podrobneje uredi v programu opremljanja zemljišč po
predpisih o urejanju prostora.
32. člen
(komunalna
opremljenost na oskrbovalnih območjih)
(se
preneha uporabljati)
(1) Če obstoječa poselitvena območja,
kjer mora občina zagotavljati opravljanje storitev javne službe v skladu z 11.
členom tega pravilnika, niso opremljena ali niso v celoti opremljena z javnim
vodovodom, je oskrba s pitno vodo iz zasebnih vodovodov dovoljena, dokler
občina ne vzpostavi pogojev za priključitev stavb na sekundarni vodovod.
(2) Za rabo vodnih virov za lastno
oskrbo stavb s pitno vodo iz prejšnjega odstavka morajo lastniki stavb in gradbenih
inženirskih objektov pridobiti vodno dovoljenje v skladu z določbami tega
pravilnika.
(3) Vodno dovoljenje za rabo vode za
lastno oskrbo s pitno vodo stavb na poselitvenih območjih iz prvega odstavka
tega člena se izda z veljavnostjo do izgradnje javnega vodovoda, ki zagotavlja
opravljanje storitev javne službe.
33. člen
(vzpostavitev
vodenja evidenc)
(se
preneha uporabljati)
(1) Upravljavci javnega vodovoda
morajo vzpostaviti in začeti z vodenjem evidenc iz 25., 26. in 27. člena tega pravilnika najpozneje do 1. januarja 2008.
(2) Ne glede na določbe prejšnjega
odstavka mora upravljavec javnega vodovoda do 31. decembra 2006 vzpostaviti
in voditi evidence o:
1.    
naseljih, kjer zagotavlja storitve javne službe;
2.    
stavbah, ki jih ne oskrbuje s pitno vodo na podlagi storitev javne
službe;
3.    
vodnih virih pitne vode, ki jih upravlja;
4.    
celotni količini iz javnega vodovoda odvzete pitne vode zaradi
opravljanja storitev javne službe;
5.    
celotni količini in namenu porabe iz javnega vodovoda odvzete pitne vode
za rabo pitne vode, za katero se ne zagotavljajo storitve javne službe;
6.    
objektih in opremi javnega vodovoda in
7.    
hidrantih in javnih hidrantnih omrežij.
(3) Upravljavec javnega vodovoda mora
posredovati podatke o vseh obstoječih objektih in opremi v zbirni kataster gospodarske
javne infrastrukture najpozneje do 31. decembra 2006.
(4) Upravljavec zasebnega vodovoda
mora do 31. decembra 2006 vzpostaviti in voditi evidence o:
1.    
naselju, kjer zagotavlja storitve;
2.    
stavbah, ki so priključene na zasebni vodovod;
3.    
vodnih virih pitne vode, ki oskrbujejo posamezni zasebni vodovod;
4.    
količini in namenu porabe iz zasebnega vodovoda odvzete pitne vode;
5.    
objektih in opremi zasebnega vodovoda in
6.    
hidrantih in zasebnih hidrantnih omrežij.
(6) Upravljavec zasebnega vodovoda
mora posredovati zahtevane podatke iz prejšnjega odstavka na zahtevo izvajalca
javne službe v 30 dneh od prejema zahteve.
34. člen
(posredovanje
prvega programa in prvega poročila)
(se
preneha uporabljati)
(1) Upravljavec javnega vodovoda mora
posredovati ministrstvu prvi program oskrbe s pitno vodo do 31. decembra
2007 za leto 2008.
(2) Upravljavec javnega vodovoda mora
posredovati ministrstvu prvo letno poročilo o izvajanju javne službe za leto
2008 najpozneje do 31. marca 2009.
35. člen
(prilagoditev
zasebnih vodovodov)
(se
preneha uporabljati)
Lastniki obstoječih stavb, ki si
zagotavljajo oskrbo s pitno vodo iz zasebnih vodovodov, morajo prilagoditi
oskrbo s pitno vodo zahtevam tega pravilnika najpozneje do 31. decembra
2010.
36. člen
(odprava
skupinskih priključkov)
(se
preneha uporabljati)
Lastniki stavb morajo zagotoviti, da se
priključki stavb na sekundarni vodovod, ki ne omogočajo merjenja porabe pitne
vode za vsako posamezno stavbo posebej, prilagodijo zahtevam iz tega pravilnika
najpozneje do 31. decembra 2010.
37. člen
(prenos
priključkov stavb v vzdrževanje izvajalcu javne službe)
(se
preneha uporabljati)
Občina mora zagotoviti, da se na podlagi
občinskega predpisa, ki ureja storitve javne službe, priključki obstoječih
stavb prenesejo v vzdrževanje upravljavcu javnega vodovoda najpozneje do
31. decembra 2010.
38. člen
(vzdrževanje
hidrantnih omrežij)
(se
preneha uporabljati)
Do uveljavitve predpisa, ki na področju
varstva pred požari ureja obratovanje javnih vodovodov in hidrantnih omrežij,
mora izvajalec javne službe vzdrževati objekte in opremo javnega hidrantnega
omrežja, priključenega na javni vodovod, ter zagotavljati vodo za primer požara
in gasilske vaje za preprečevanje požara v okviru vzdrževanja objektov skupne
rabe na območju občine, kjer izvaja javno službo, pri čemer se krijejo stroški
za to vzdrževanje in zagotavljanje vode iz občinskega proračuna, njegov obseg
pa se opredeli v programu oskrbe s pitno vodo.
VII. KONČNA DOLOČBA
39. člen
(začetek
veljavnosti)
(se
preneha uporabljati)
Ta pravilnik začne veljati petnajsti dan po
objavi v Uradnem listu Republike Slovenije.«;
tako, da določa:
»34. člen
(prenehanje
veljavnosti)
Z dnem
uveljavitve te uredbe se prenehajo uporabljati določbe Pravilnika o oskrbi s
pitno vodo (Uradni list RS, št. 35/06 in 41/08), razen 9. in 10. člena.«;
ter vsebuje naslednjo končno določbo:
»35. člen
(začetek
veljavnosti)
Ta uredba začne veljati 1. januarja 2013.«.