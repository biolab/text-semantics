I. SPLOŠNA DOLOČBA
1. člen
(1) S to uredbo se določajo omejevalni ukrepi v skladu s
Skupnim stališčem Sveta (ES) št. 2004/161/SZVP z dne 19. februarja 2004 o
podaljšanju omejevalnih ukrepov proti Zimbabveju (UL L št. 50 z dne 20. 02.
2004, str. 66, z vsemi spremembami; v nadaljnjem besedilu: Stališče 2004/161). 
(2) S to uredbo se določajo tudi sankcije za prekrške iz te
uredbe in Uredbe Sveta (ES) št. 314/2004 z dne 19. februarja 2004 o nekaterih
omejevalnih ukrepih proti Zimbabveju (UL L št. 55 z dne 24. 02. 2004, str. 1, z
vsemi spremembami; v nadaljnjem besedilu: Uredba 314/2004/ES).
II. OMEJEVALNI UKREPI
2. člen
(1) V Zimbabve je prepovedana prodaja, dobava, prenos ali
izvoz orožja in drugega vojaškega materiala vseh vrst, vključno z orožjem in
strelivom, vojaškimi vozili in opremo, paravojaško opremo in rezervnimi deli za
navedeno, kot tudi opremo, ki bi se lahko uporabila za notranjo represijo, s
strani državljanov Republike Slovenije ali z ozemlja Republike Slovenije ali z
uporabo ladij, ki plujejo pod zastavo Republike Slovenije ali letalom
registriranim v Republiki Sloveniji, ne glede na to ali je takšno blago po
poreklu z ozemlja Republike Slovenije ali ne. 
(2) Prvi odstavek tega člena se pod pogojem, da je takšen
izvoz vnaprej odobril pristojen organ, ne uporablja za: 
-       
prodajo, dobavo, pošiljanje ali izvoz nesmrtonosne vojaške opreme ali
opreme, ki se lahko uporabi za notranjo represijo, namenjeno izključno za
humanitarne in zaščitne namene ali za programe Organizacije združenih narodov,
Evropske unije in Evropske skupnosti namenjene ustanavljanju institucij ali za
materiale namenjene za operacije kriznega upravljanja Evropske unije in
Organizacije združenih narodov; 
-       
zagotavljanje financiranja in finančne pomoči v zvezi s takšno opremo; 
-       
zagotavljanje tehnične pomoči v zvezi s takšno opremo. 
(3) Prvi odstavek tega člena se prav tako ne uporablja za zaščitna
oblačila, vključno z neprebojnimi jopiči in vojaškimi čeladami, ki jih v
Zimbabve izključno za osebno uporabo začasno izvozi osebje Organizacije
združenih narodov, osebje Evropske unije, Evropske skupnosti ali njenih držav
članic, predstavniki medijev, delavci, ki se ukvarjajo s humanitarnimi in
razvojnimi dejavnostmi ter pridruženo osebje vseh naštetih oseb.
3. člen
(1) Vstop na ozemlje Republike Slovenije ali tranzit preko
ozemlja Republike Slovenije se prepreči fizičnim osebam, ki sodelujejo pri dejavnostih
za nevarno spodkopavanje demokracije, spoštovanja človekovih pravic in pravne
države v Zimbabveju. 
(2) Fizične osebe iz prejšnjega odstavka tega člena so
navedene v prilogi III Uredbe 314/2004/ES z vsemi spremembami. 
(3) Prvi odstavek tega člena se prav tako ne uporablja za
primere, ko Republiko Slovenijo zavezuje drugačna mednarodnopravna obveznost,
in sicer: 
-       
ko je Republika Slovenija gostiteljica mednarodne medvladne
organizacije, 
-       
ko je Republika Slovenija gostiteljica mednarodne konference, ki jo
skliče Organizacija združenih narodov ali katere pokroviteljica je Organizacija
združenih narodov, 
-       
v okviru večstranskega sporazuma, s katerim so predvideni privilegiji in
imunitete, ali 
-       
ko je Republika Slovenija gostiteljica Organizacije za varnost in
sodelovanje v Evropi. 
V vsakem od teh navedenih primerov je
potrebno ustrezno obvestiti Svet Evropske unije. 
(4) Izjeme od ukrepov iz prvega odstavka tega člena se lahko
dovolijo, kadar je potovanje utemeljeno zaradi nujnih humanitarnih potreb ali
udeležbe na medvladnih srečanjih, vključno s tistimi, ki jih prireja Evropska
unija in na katerih se vodi politični dialog, s katerim se neposredno razvijajo
demokracija, človekove pravice in pravna država v Zimbabveju. 
(5) Kolikor Republika Slovenija želi dovoliti takšno izjemo,
mora o tem pisno obvestiti Svet Evropske unije. Šteje se, da je bila izjema
dovoljena, če po prejemu uradnega obvestila o predlagani izjemi eden ali več
članov Sveta Evropske unije v 48 urah ne pošlje pisnega ugovora. Če eden ali
več članov Sveta Evropske unije poda ugovor, lahko Svet Evropske unije s
kvalificirano večino odloči, da bo izjemo dovolil. 
(6) V primerih, ko se na podlagi četrtega in petega odstavka
tega člena dovoli vstop na ozemlje Republike Slovenije ali prehod preko ozemlja
Republike Slovenije osebam iz drugega odstavka tega člena, se takšno dovoljenje
omeji na namen, za katerega je bilo odobreno ter na osebe, na katere se nanaša.
4. člen
(1) Fizične in pravne osebe morajo ministrstvo, pristojno za
zunanje zadeve, v petih dneh po uveljavitvi te uredbe pisno obvestiti o vseh
ukrepih, ki so jih izvedle na podlagi 2. in 3. člena te uredbe in 2., 3., 6. in
8. člena Uredbe 314/2004/ES. 
(2) Fizične in pravne osebe morajo ministrstvu, pristojnemu
za zunanje zadeve, sporočiti podatke o poskusu storitve dejanj iz 2. in 3.
člena te uredbe ter 2., 3., 6. in 8. člena Uredbe 314/2004/ES v roku 48 ur od
takrat, ko ugotovijo te podatke.
5. člen
Pristojna organa iz drugega odstavka 2. člena te uredbe ter
iz priloge II Uredbe 314/2004 v Republiki Sloveniji sta Banka Slovenije in
Ministrstvo za zunanje zadeve.
III. KAZENSKE DOLOČBE
6. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
Zimbabveju prodaja, dobavlja, prenaša ali izvaža orožje in drug vojaški
material vseh vrst, vključno z orožjem in strelivom, vojaškimi vozili in
opremo, paravojaško opremo in rezervnimi deli za navedeno, kot tudi opremo, ki
bi se lahko uporabila za notranjo represijo, z ozemlja Republike Slovenije ali
z uporabo ladij, ki plujejo pod zastavo Republike Slovenije ali letalom
registriranim v Republiki Sloveniji, ne glede na to ali je takšno blago po
poreklu iz Republike Slovenije ali ne (prvi odstavek 2. člena te uredbe). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
7. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
kateri koli pravni ali fizični osebi, entiteti ali ustanovi v Zimbabveju
ali za uporabo v Zimbabveju, neposredno ali posredno odobri, proda, dobavi ali
posreduje tehnično pomoč v zvezi z vojaškimi dejavnostmi in pripravo,
proizvodnjo, vzdrževanjem in uporabo orožja in sorodnih materialov vseh vrst,
vključno z orožjem in strelivom, vojaškimi vozili in opremo, paravojaško opremo
in rezervnimi deli za prej omenjeno (točka (a) 2. člena Uredbe 314/2004/ES); 
-       
kateri koli pravni ali fizični osebi, entiteti ali ustanovi v Zimbabveju
ali za uporabo v Zimbabveju, neposredno ali posredno zagotavlja financiranje
ali finančno pomoč v zvezi z vojaškimi dejavnostmi, ki vključuje zlasti
subvencije, posojila in izvozna kreditna zavarovanja za kakršno koli prodajo,
dobavo, prenos ali izvoz orožja in sorodnih materialov (točka (b) 2. člena
Uredbe 314/2004/ES); 
-       
zavestno in namerno sodeluje pri dejavnostih, katerih namen ali učinek
je neposredno ali posredno pospeševanje transakcij iz točk (a) in (b) 2. člena
Uredbe 314/2004/ES (točka (c) 2. člena Uredbe 314/2004/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
8. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
kateri koli fizični ali pravni osebi, entiteti ali ustanovi v Zimbabveju
ali za uporabo v Zimbabveju, neposredno ali posredno, zavestno in namerno
proda, dobavi, prenese ali izvozi opremo iz priloge I Uredbe 314/2004/ES, ki bi
se lahko uporabljala za notranjo represijo, tudi če po poreklu ni iz Evropske
skupnosti (točka (a) 3. člena Uredbe 314/2004/ES); 
-       
kateri koli fizični ali pravni osebi, entiteti ali ustanovi v Zimbabveju
ali za uporabo v Zimbabveju neposredno ali posredno odobri, proda, dobavi,
prenese tehnično pomoč oziroma zagotavlja financiranje ali finančno pomoč v
zvezi z opremo iz priloge I Uredbe 314/2004/ES (točki (b) in (c) 3. člena
Uredbe 314/2004/ES); 
-       
zavestno in namerno sodeluje pri dejavnostih, katerih namen ali učinek
je neposredno ali posredno pospeševanje transakcij iz prvega in drugega
odstavka 3. člena Uredbe 314/2004/ES (točka (d) 3. člena Uredbe 314/2004/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
9. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
ne zamrzne vseh sredstev in ekonomske vire, ki so last posameznih članov
vlade Zimbabveja in vseh z njimi povezanih fizičnih in pravnih oseb, entitet
ali ustanov, ki so navedene na seznamu v prilogi III Uredbe 314/2004/ES (prvi
odstavek 6. člena Uredbe 314/2004/ES); 
-       
fizičnim ali pravnim osebam, entitetam ali ustanovam iz seznama priloge
III Uredbe 314/2004/ES neposredno ali posredno ali v njihovo korist da na
razpolago kakršna koli sredstva ali ekonomske vire (drugi odstavek 6. člena
Uredbe 314/2004/ES); 
-       
zavestno in namerno sodeluje pri dejavnostih, katerih namen ali učinek
je neposredno ali posredno izogibanje ukrepom iz prvega in drugega odstavka 6.
člena Uredbe 314/2004/ES (tretji odstavek 6. člena Uredbe 314/2004/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
10. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, če: 
-       
nemudoma ne pošlje vseh podatkov, ki bi pripomogli k spoštovanju
obveznosti iz Uredbe 314/2004/ES, kakor je npr. zamrznitev računov in zneskov v
skladu s 6. členom Uredbe 314/2004/ES, pristojnim organom držav članic Evropske
unije, ki so navedeni v prilogi II Uredbe 314/2004/ES, v kateri bivajo ali se
nahajajo in, neposredno ali prek teh pristojnih organov, Evropski komisiji
(točka (a) prvega odstavka 8. člena Uredbe 314/2004/ES); 
-       
ne sodeluje s pristojnimi organi, navedenimi v prilogi II Uredbe
314/2004/ES, pri vsakem preverjanju takih podatkov (točka (b) prvega odstavka
8. člena Uredbe 314/2004/ES). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
11. člen
(1) Z globo od 100.000 do 30,000.000 tolarjev se kaznuje za
prekršek pravna oseba ali samostojni podjetnik posameznik, ki: 
-       
ministrstvo, pristojno za zunanje zadeve, v petih dneh po uveljavitvi te
uredbe pisno ne obvesti o vseh ukrepih, ki jih je izvedla na podlagi 3. in 4.
člena te uredbe ter 2., 3., 6. in 8. člena uredbe 314/2004 (prvi odstavek 4.
člena te uredbe); 
-       
ministrstvu, pristojnemu za zunanje zadeve, ne sporoči podatke o poskusu
storitve dejanj iz 3. in 4. člena te uredbe ter 2., 3., 6. in 8. člena uredbe 314/2004
v roku 48 ur od takrat, ko ugotovi te podatke (drugi odstavek 4. člena te
uredbe). 
(2) Z globo od 10.000 do 1,000.000 tolarjev se za prekršek iz
prejšnjega odstavka kaznuje tudi odgovorna oseba pravne osebe. 
(3) Z globo od 10.000 do 1,000.000 tolarjev se za prekršek iz
prvega odstavka tega člena kaznuje tudi odgovorna oseba samostojnega podjetnika
posameznika. 
(4) Z globo od 10.000 do 300.000 tolarjev se kaznuje fizična
oseba, ki stori prekršek iz prvega odstavka tega člena.
IV. NADZOR
12. člen
(1) Nadzor nad izvajanjem določb iz te uredbe in Uredbe
314/2004/ES opravljajo pristojni inšpekcijski in carinski organi, policija in
če gre za vojaško orožje in opremo, pristojna organizacijska enota ministrstva,
pristojnega za obrambo. 
(2) Pri opravljanju nadzora iz prejšnjega odstavka smejo
organi odvzeti predmete, ki so bili uporabljeni ali namenjeni za prekršek ali
pa so nastali v zvezi s prekrškom. 
(3) O ugotovljenih kršitvah določb iz te uredbe in Uredbe
314/2004/ES organi iz prvega odstavka tega člena nemudoma obvestijo
ministrstvo, pristojno za zunanje zadeve.
V. KONČNE DOLOČBE
13. člen
Z začetkom veljavnosti te uredbe preneha veljati uredba o
ukrepih proti Zimbabveju (Uradni list RS, št. 8/04).
14. člen
Ta uredba začne veljati naslednji dan po objavi v Uradnem
listu Republike Slovenije.
Št. 00724-110/2005
Ljubljana, dne 24. novembra 2005
EVA 2005-1811-0091
Vlada Republike Slovenije
Janez Janša l.r. 
Predsednik