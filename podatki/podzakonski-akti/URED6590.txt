I. SPLOŠNI DOLOČBI
1. člen
(podlaga državnega prostorskega načrta)
(1) S to uredbo se v skladu z Odlokom
o strategiji prostorskega razvoja Slovenije (Uradni list RS, št. 76/04, 33/07 –
ZPNačrt in 57/12 – ZPNačrt-B) in Uredbo o prostorskem redu Slovenije (Uradni
list RS, št. 122/04, 33/07 – ZPNačrt in 57/12 – ZPNačrt-B) sprejme državni
prostorski načrt za preureditev železniške postaje Pragersko (v nadaljnjem
besedilu: državni prostorski načrt).
(2) Grafični del državnega
prostorskega načrta, iz katerega je razvidno območje tega načrta, je kot
priloga sestavni del te uredbe.
(3) Državni prostorski načrt je
oktobra 2013 pod številko projekta 2010/DPN-007 izdelal Urbis, d. o. o.,
Maribor.
2. člen
(vsebina)
(1) Ta uredba določa načrtovane
prostorske ureditve, območje državnega prostorskega načrta, pogoje glede namembnosti
posegov v prostor, njihove lege, velikosti in oblikovanja, pogoje glede križanj
oziroma prestavitev gospodarske javne infrastrukture in grajenega javnega dobra
ter priključevanja prostorskih ureditev nanje, merila in pogoje za parcelacijo,
pogoje celostnega ohranjanja kulturne dediščine, ohranjanja narave, varstva
okolja in naravnih dobrin, upravljanja voda, varovanja zdravja ljudi, obrambe
države ter varstva pred naravnimi in drugimi nesrečami, etapnost izvedbe
prostorske ureditve, druge pogoje in zahteve za izvajanje državnega prostorskega
načrta, dopustna odstopanja in nadzor nad izvajanjem državnega prostorskega
načrta.
(2) Sestavine iz prejšnjega odstavka
so grafično prikazane v državnem prostorskem načrtu, ki je skupaj z obveznimi
prilogami v tiskani obliki na vpogled na ministrstvu, pristojnem za prostor, in
pri službah, pristojnih za urejanje prostora v občinah Slovenska Bistrica in
Kidričevo.
(3) Postopek presoje vplivov na okolje
ni bil izveden, ker se je postopek priprave tega državnega prostorskega načrta
zaključil v skladu s petim odstavkom 62. člena Zakona o umeščanju prostorskih
ureditev državnega pomena v prostor (Uradni list RS, št. 80/10, 106/10 – popr.
in 57/12).
(4) Oznake iz 6., 7., 9., 10., 12.,
15., 16., 18., 19., 20., 25. in 28. člena te uredbe so oznake objektov in
ureditev iz grafičnega dela državnega prostorskega načrta.
II. NAČRTOVANE PROSTORSKE UREDITVE
3. člen
(načrtovane prostorske ureditve)
(1) S tem državnim prostorskim načrtom
se načrtujejo prostorske ureditve, povezane s preureditvijo železniške postaje
Pragersko ter z ureditvijo izvennivojskega križanja lokalne ceste, LC999133
Ptujska cesta skozi Pragersko (v nadaljnjem besedilu: Ptujska cesta), z
železniško progo Pragersko–Ormož:
-       
na celotnem območju državnega prostorskega načrta se izvede
rekonstrukcija tirov in tirnih naprav (v nadaljnjem besedilu: širše območje
postaje Pragersko);
-       
gradnja treh peronov (en bočni in dva otočna);
-       
ureditev dostopa potnikov na perone (podhod s stopniščem in dvigalom);
-       
ureditev izvennivojskega križanja Ptujske ceste z železniško progo
Pragersko–Ormož, južno od postaje (podvoz);
-       
ureditev izvennivojskega križanja na poljski poti (podvoz);
-       
ureditev izvennivojskega križanja (podvoz) in servisnih cest severno od
postaje (severna servisna cesta, podvozna cesta do notranjega triangla in
servisna cesta v trianglu);
-       
podaljšanje podvoza obvoznice Pragersko;
-       
rekonstrukcija postajnega poslopja;
-       
gradnja novih objektov: garaža za težko motorno drezino (v nadaljnjem
besedilu: TMD), stavba za vzdrževalce signalnovarnostnih in
telekomunikacijskih (v nadaljnjem besedilu: SVTK) in elektroenergetskih (v
nadaljnjem besedilu: EE) naprav, stavba za vzdrževalce Sekcije za vzdrževanje
prog Maribor (v nadaljnjem besedilu: SVP MB) ter prizidek prometnega urada;
-       
ureditev dveh parkirišč v sklopu železniške postaje;
-       
ureditev novega postajališča pri prehodu Stražgonjca (peron, dostopi,
parkirišče);
-       
deviacije kategoriziranih cest in nekategoriziranih cest in poti;
-       
naprave za odvodnjavanje in čiščenje odpadnih voda;
-       
prestavitve in ureditve objektov gospodarske javne infrastrukture;
-       
okoljevarstveni ukrepi.
(2) Podatki o načrtovanih ureditvah so
razvidni iz grafičnega dela državnega prostorskega načrta (listi od št. 1.1 do
št. 1.3, Ureditvena situacija načrtovanih ureditev).
III. OBMOČJE DRŽAVNEGA PROSTORSKEGA NAČRTA
4. člen
(območje državnega prostorskega načrta)
(1) Območje državnega prostorskega
načrta skladno z geodetskim načrtom obsega zemljišča ali dele zemljišč s
parcelnimi številkami v naslednjih katastrskih občinah:
-       
k. o. Gaj (2661): 441/24, 441/2, 441/353, 441/25, 678, 441/6, 679,
441/19, 441/7, 441/325, 441/105, 669/10, 669/11, 669/1, 669/12, 668/3, 669/13,
441/339, 669/2, 669/15, 691, 680, 669/6, 669/7, 441/10, 441/11, 441/66, 441/67,
669/9, 677;
-       
k. o. Spodnja Polskava (748): 1016/17, 1562, 1022/12, 1584, 671/2, 1573,
1471/54, 1471/43, 780/3, 780/11, 1471/2, 1508/5, 670/4, 1471/66, 780/12,
1471/11, 1021/23, 1585, 1541, 1471/55, 1022/13, 1574, 1022/1, 1021/13, 740/1,
1471/67, 1021/24, 1471/12, 1564, 1542, 772/2, 1021/14, 1471/68, 1565, 1021/25,
1046/1, 1022/3, 1587, 1471/57, 1471/13, 741/2, 1511, 1021/26, 1566, 1441/3,
1544, 1476/1, 1022/16, 1022/4, 1035/2, 1037/1, 763/3, 1471/37, 1471/48,
1021/16, 1026/1, 1512, 1021/27, 780/8, 1471/15, 1035/3, 1021/7, 1021/28,
1026/2, 780/9, 743/2, 1022/6, 1022/18, 1471/16, 777/1, 1471/49, 1433/2, 1027/1,
1037/2, 758, 1558, 1471/39, 744/2, 1021/29, 1471/17, 1026/3, 1021/8, 668/1,
1037/4, 777/10, *165/1, 759, 1471/18, 1559, 1021/19, 1035/6, *365, 1022/8,
1026/4, 1021/9, 1059/4, 1027/3, 1513/1, 1476/5, *366, 1471/19, 1026/5, 1514/1,
1018/11, 1035/7, 777/11, 1019/1, 769/1, 1425/2, 1037/5, 669/3, 1543/20, 757/3,
1035/8, 769/2, 1547/2, 1026/6, 1018/12, 1017/4, 669/4, 1438/2, 1026/7, 1035/9,
1018/4, 1027/7, 757/5, 669/5, 1026/8, 1471/71, 1018/14, 1016/7, 979/18, 1026/9,
1429/2, 739/2, 1509, 1471/61, 1040/1, 1471/62, 1021/30, 1471/51, 1018/7,
1471/40, 1471/41, 1471/63, 1560, 1508/2, 1018/17, 1022/10, 1461/10, 1561, 1572,
1471/1, 671/1, 1022/11, 1021/10, 780/10, 1471/42, 1018/16, 1471/69, 1471/70,
1508/4, 1471/50;
-       
k. o. Stražgonjca (749): 441/201, 441/1;
-       
k. o. Vrhloga (750): 1233, 1124, *33/2, *149, 1231, 1086/1.
(2) Območje državnega prostorskega
načrta obsega tudi zemljišča in dele zemljišč na katerih se izvedejo rekonstrukcije,
rušitve in gradnja gospodarske javne infrastrukture, s parcelnimi številkami v
naslednjih katastrskih občinah:
1.     
območja prestavitve vodov gospodarske javne infrastrukture:
a)   
telekomunikacijski vodi:
-     k. o. Gaj (2661): 441/2;
-     k. o. Vrhloga (750): 1231;
-     k. o. Spodnja Polskava (748): 979/18;
-     k. o. Stražgonjca (749): 441/1;
b)   
vodovod:
-    
k. o. Spodnja Polskava (748): 1433/2,
1035/7, 1018/14, 738/2, 1425/7, 737/3, 1021/30, 1018/7;
-    
k. o. Stražgonjca (749): 441/1;
c)   
nizkonapetostni elektrovodi:
-     k. o. Spodnja Polskava (748): 1035/7, 1035/2, 1021/9, 1022/1,
1022/8, 1471/62;
d)   
visokonapetostni elektrovodi:
-    
k. o. Spodnja Polskava (748): 1027/1,
1035/3, 1026/1, 777/11, 1471/62, 1015/13, 1015/20;
e)   
javna razsvetljava:
-     k. o. Spodnja Polskava (748): 1471/62, 1016/17;
f)    
plinovod:
-     k. o. Spodnja Polskava (748): 738/2, 737/3, 668/1;
-     k. o. Gaj (2661): 441/11;
-     k. o. Stražgonjca (749): 441/1;
g)   
zunanja razsvetljava:
-     k. o. Spodnja Polskava (748): 758, 1471/57;
-     k. o. Gaj (2661): 691.
2.     
območja odstranitve vodov gospodarske javne infrastrukture:
a)   
telekomunikacijski vodi:
-     k. o. Gaj (2661): 441/2;
-     k. o. Stražgonjca (749): 441/1;
b)   
vodovod:
-     k. o. Spodnja Polskava (748): 1559, 1558, 1021/3, 1433/2, 1021/2,
1021/30;
-     k. o. Stražgonjca (749): 441/1;
c)   
nizkonapetostni elektrovodi:
-    
k. o. Spodnja Polskava (748): 1035/7,
1471/62, 1018/12, 1018/11, 1019/1, 1021/9, 1022/1;
d)   
visokonapetostni elektrovodi:
-     k. o. Spodnja Polskava (748): 777/11, 777/8, 1035/3, 1026/1;
e)   
javna razsvetljava:
-     k. o. Spodnja Polskava (748): 1035/7, 1035/5, 1035/2;
f)    
plinovod:
-     k. o. Spodnja Polskava (748):738/2, 737/3, 1425/7, 668/1;
-     k. o. Gaj (2661): 441/11, 441/218, 441/105, 441/343, 441/24;
-     k. o. Stražgonjca (749): 441/1;
g)   
fekalna kanalizacija:
-     k. o. Spodnja Polskava (748): 1513/1, 1018/4, 1018/6.
(3) Območje državnega prostorskega
načrta je določeno s tehničnimi elementi, ki omogočajo prenos novih mej parcel
v naravo. Koordinate tehničnih elementov so razvidne iz grafičnega dela
državnega prostorskega načrta (listi od št. 3.1 do št. 3.3 Prikaz območja
državnega prostorskega načrta z načrtom parcel).
IV. POGOJI GLEDE NAMEMBNOSTI POSEGOV V PROSTOR, NJIHOVE LEGE,
VELIKOSTI IN OBLIKOVANJA
5. člen
(tiri in tirne naprave)
Na širšem območju postaje Pragersko se
izvede rekonstrukcija tirov in tirnih naprav v dolžini približno 5,5 km.
6. člen
(postaja Pragersko)
(1) Na ožjem območju postaje
Pragersko, ki ga določajo peroni, se zgradijo:
-       
bočni peron št. 1 dolžine 400 m in širine 3 m;
-       
otočni peron št. 2 dolžine 400 m in širine od 5 m do 8 m;
-       
otočni peron št. 3 dolžine 400 m in širine od 4 m do 8 m.
(2) Peroni so dvignjeni 0,5 m nad
bližnjo tirnico.
(3) V približno km 575 železnice se za
dostop potnikov na perone zgradi podhod za pešce s stopniščem in dvigali.
Poslopje železniške postaje se rekonstruira, ob njem se zgradi parkirišče za
največ 13 vozil.
(4) Na vzhodni strani tirov se zgradi
parkirišče za največ 144 vozil.
7. člen
(preureditev Ptujske ceste)
Preuredi se Ptujska cesta (v nadaljnjem
besedilu: cesta A1) v dolžini približno 400 m. Ob cesti A1 se zgradita hodnika
za pešce s kolesarsko stezo. Zgradi se podvoz pod železniško progo višine 3,5
m, ki omogoča prehod intervencijskih vozil. Naredita se dve nivojski križišči.
8. člen
(deviacije kategoriziranih in
nekategoriziranih cest in dostopi do objektov)
Izvedejo se deviacije kategoriziranih in
nekategoriziranih cest in dostopi do objektov v skupni dolžini 4,5 km. Vse deviacije
so v asfaltni izvedbi.
9. člen
(objekti)
(1) Na kategoriziranih cestah se
zgradijo:
-       
trije podvozi (na cesti A1, na poljski cesti B1 in na cesti C1). Plošča
nad podvozom obvoznice Pragersko v km 575 + 418,89 železnice se razširi za
približno 1 m;
-       
dva nadvoza (na cesti A2 in cesti A3).
(2) Zgradijo se trije mostovi (Pr2 čez
Polskavo; Pr9B in Pr9C čez Trojnščico).
10. člen
(objekti za vzdrževalce)
(1) Objekt S1: garaža TMD za potrebe
vzdrževanja železniških vozil se zgradi kot kovinska konstrukcija iz primarnih
in sekundarnih nosilcev s streho v blagem naklonu približno 5°. Nosilna
konstrukcija je delno obdana z modularnimi fasadnimi paneli, delno s
perforirano fasadno pločevino. Površina objekta je do 300 m2, ima samo
pritličje. Dostop v objekt je na čelni, jugozahodni strani, prek dvižnih,
sekcijskih vrat z vgrajenim osebnim prehodom. Vzdolž objekta se naredi ograjeno
odlagališče materiala površine 400 m2 in je dostopno z dovozne ceste.
(2) Objekt S2: stavba za vzdrževalce
SVTK in EE naprav za potrebe vzdrževanja vozne mreže in vozil ter objekt S3:
stavba za vzdrževalce SVP MB se zgradi kot masiven, klasično grajen, opečni
objekt. Površina objektov je do 320 m2, število etaž S2: pritličje +
nadstropje, število etaž S3: pritličje + nadstropje (mansarda). Objekta imata
podolžno tlorisno zasnovo, streha je dvokapna z naklonom približno 30°. Fasada
objektov ima klasičen omet. Dostopov v objekta bo več, urejeni bodo na njihovi
čelni in vzdolžni strani. Na območju stavb se zgradita dve parkirišči z največ
18 parkirnimi mesti. Na delu parkirišč se zgradita nadstrešnici za približno 6
vozil, ki se po potrebi lahko uredita kot delno odprt garažni prostor. Urejene
so dostopne površine ter manipulacijske in parkirne površine za intervencijska
vozila in vzdrževalce.
(3) Objekt S4: prizidek prometnega
urada za potrebe SVTK se zgradi kot masiven, klasično grajen, opečni objekt.
Površina objekta je do 85 m2, število etaž: pritličje + 1. nadstropje + 2.
nadstropje. Nadstropni objekt ima pravokotno tlorisno zasnovo, streha je
dvokapna z naklonom približno 15°. Fasada objekta ima klasičen omet. Dostop v
prizidek bo urejen čez obstoječi objekt.
11. člen
(pogoji za krajinskoarhitekturno in
arhitekturno oblikovanje)
(1) Na območju državnega prostorskega
načrta se ohranjajo vsa drevesa in grmovje, katerih odstranitev ni nujna zaradi
načrtovanih ureditev. Zaščitijo se vitalni in kakovostni sestoji, predvsem
tisti ob vodotokih in na območju Gaja pri Pragerskem – glinokopno jezero).
Ohranjajo se tudi mreža obstoječih posameznih dreves in drevesnih gruč, vrstno
pestra skupina grmičevja ter obmejki in živice na kmetijskih zemljiščih. Kjer
ohranitev vegetacije ni možna, se rastišča ustrezno sanirajo in sukcesijsko
ustrezno dopolnijo. Vse z gradnjo prizadete površine se krajinskoarhitekturno
uredijo. Krajinske ureditve se natančneje obdelajo v projektni dokumentaciji –
v načrtu krajinske arhitekture. Rastline se morajo za nove zasaditve izbrati po
analizi razmer v prostoru in želenih oblikovnih učinkih. Zasaditev mora
upoštevati lokalno značilne rastline in tiste vrste, ki že ustvarjajo pomembno
identiteto tega območja. Vnos tujerodnih rastlinskih vrst ni dovoljen.
(2) Zasnova zasaditve naj vsebuje:
sanacijo gozdnih robov, obvodnega rastja, nove zasaditve in rekultivacijo opuščenih
zemljišč (prometnic, odstranjenih obstoječih objektov).
(3) Pri urejanju urbanih površin ob
postaji Pragersko se zasnujejo osnovni sestavni deli zelenega sistema mesta
(linijske drevesne poteze, parkovne zelene površine, tlakovane zelene mestne
površine, navezave na okoliške krajinske prvine).
(4) Relief se oblikuje v skladu z
naravnimi reliefnimi oblikami, doslednim vertikalnim zaokroževanjem konkavne in
konveksne krivine brežin ter ustreznim oblikovanjem prehodov brežin nasipov in
vkopov v obstoječi relief.
(5) Pri gradbenotehničnih ukrepih v odprtem
prostoru je treba uporabiti lokalno značilni naravni material.
(6) Ob novih prepustih se ustrezno
vzdržujejo sestoji in poskrbi se za uravnoteženi razvoj ekosistemov. Z
načrtovanimi zasaditvami se ne sme zmanjševati prevodnost vodotokov. Upoštevajo
se varnostni odmiki od infrastrukturnih vodov.
(7) Opuščeni odseki lokalnih cest,
poljskih in gozdnih poti ter površine po odstranitvi objektov se reliefno
preoblikujejo glede na značilnosti naravnega terena in zasadijo ali se
rekultivirajo v skladu z rabo sosednjih zemljišč.
(8) Ureditve ob priključkih, križiščih
in cestna oprema se oblikujejo skladno z urbano in krajinsko podobo prostora.
(9) Protihrupne ograje se oblikujejo
skladno s sodobnimi oblikovalskimi načeli ter glede na urbano in krajinsko
podobo prostora skladno s preostalimi elementi prostora ob železnici ter
ustrezno zasaditvijo, tako da se čim bolj vključujejo v okolje. Varovalne in
protihrupne ograje se oblikujejo tako, da ne poudarjajo železniškega telesa pri
pogledih iz okolice. Pri oblikovanju protihrupnih ograj sodelujeta arhitekt in
krajinski arhitekt.
12. člen
(odstranitev objektov)
Zaradi načrtovanih ureditev se odstranijo
naslednji objekti:
-       
R0: lesena garaža na parceli št. 1021/10, k. o. Spodnja Polskava (748);
-       
R1: pomožna objekta na parceli št. 1471/49, k. o. Spodnja
Polskava (748);
-       
R2: pomožni objekt na parceli št. 1471/2, k. o. Spodnja Polskava (748);
-       
R3: pomožni objekti na parceli št. 1471/61, k. o. Spodnja Polskava
(748);
-       
R4: pomožni objekti na parceli št. 1471/2, k. o. Spodnja Polskava (748);
-       
R5: pomožni objekti (lope) na parceli št. 1471/2,
k. o. Spodnja Polskava (748);
-       
R6: pomožni objekt na parceli št. 1471/42, k. o. Spodnja Polskava (748);
-       
R7: pomožni objekt na parceli št. 1471/37, k. o. Spodnja Polskava (748);
-       
R8: pomožni objekt na parceli št. 669/11, k. o. Gaj (2661);
-       
R9: pomožni objekt na parceli št. 669/15, k. o. Gaj (2661);
-       
R10: transformatorska postaja na parceli št. *365,
k. o. Spodnja Polskava (748);
-       
R11: stanovanjski objekt na parcelah št. 165/1 in 1471/1, obe k. o.
Spodnja Polskava (748);
-       
R12: pomožni objekt na parceli št. 669/2, k. o. Gaj (2661);
-       
R13: stanovanjski objekt s pripadajočim gospodarskim poslopjem na
parcelah št. 669/13, k. o. Gaj in št. 441/1, k. o. Stražgonjca (749);
-       
R14: merilno-regulacijska postaja na parceli št. 441/201, k. o.
Stražgonjca (749);
-       
R15: objekt na parceli št. 1918/16, k. o. Spodnja Polskava (748);
-       
R16: garaža na parceli št. 1019/1, k. o. Spodnja Polskava (748); zgradi
se nadomestni objekt v skladu s predpisi, ki določajo gradnjo nezahtevnih in
enostavnih objektov.
13. člen
(gradnja enostavnih in nezahtevnih
objektov ter vzdrževanje objektov)
Na območju državnega prostorskega načrta,
razen na območjih kulturne dediščine, na območjih, pomembnih za ohranjanje
narave, je po predpisih, ki urejajo gradnjo objektov glede na zahtevnost,
dovoljena postavitev nezahtevnih in enostavnih objektov ter je mogoče
opravljanje del, ki se štejejo za vzdrževanje objektov.
V. POGOJI GLEDE KRIŽANJ, PRESTAVITEV IN PRIKLJUČEVANJA
OBJEKTOV NA GOSPODARSKO JAVNO INFRASTRUKTURO IN GRAJENO JAVNO DOBRO TER
PRIKLJUČEVANJA PROSTORSKIH UREDITEV NANJO
14. člen
(skupne določbe o gospodarski javni
infrastrukturi in grajenem javnem dobru)
(1) Načrtovane ureditve na več mestih
križajo ali se približajo obstoječi javni infrastrukturi in grajenemu javnemu
dobremu, kar je razvidno iz grafičnega dela državnega prostorskega načrta
(listi od št. 2.1 do št. 2.3, Ureditvena situacija gospodarske javne
infrastrukture in grajenega javnega dobra).
(2) Zaradi gradnje ureditev se
komunalni vodi zaščitijo, prestavijo ali zamenjajo. Tam, kjer se križajo, se
upoštevajo pogoji upravljavcev posameznih vodov in naprav, ki so med obveznimi
prilogami državnega prostorskega načrta (III/4 Smernice in analiza smernic ter
mnenja nosilcev urejanja prostora).
(3) Objekti na območju državnega
prostorskega načrta se priključijo na obstoječe ali predvideno kanalizacijsko,
vodovodno, elektroenergetsko, komunikacijsko in plinovodno omrežje. Priključijo
se skladno s pogoji upravljavcev posameznih vodov. Dopustna je ureditev lastnih
sistemov za čiščenje odpadnih voda v skladu s predpisi, ki urejajo odvajanje
odpadnih voda.
(4) Infrastruktura se ne sme
prestavljati v območja kulturne dediščine, križanja infrastrukture pa morajo
biti narejena tako, da ne prizadenejo kulturne dediščine.
(5) Pred gradnjo se obstoječa
gospodarska javna infrastruktura zakoliči na kraju samem.
(6) Upravljavci gospodarske javne
infrastrukture in grajenega javnega dobra se obvestijo o začetku del 14 dni
pred tem.
15. člen
(vodovod)
Preuredijo se cevovodi pod železniško progo
med cestama A5 in A3, na območju ceste A1 (območje podvoza), pod železniško
progo med cesto C2 in C3 ter pod železniško progo na območju ceste C3. Za
servisne objekte v območju triangla se zgradi priključek.
16. člen
(komunalna kanalizacija)
(1) Predvideni kanalizacijski sistem
na območju ceste A1 in podvoza se ob gradnji podvoza prestavi zunaj območja
podvoza.
(2) Zgradi se nov tlačni gravitacijski
vod, ki se priključuje na obstoječ kolektor za odvodnjo komunalne odpadne vode,
ki poteka do čistilne naprave Pragersko.
(3) Zgradi se nov kanalizacijski
sistem z malo čistilno napravo za odvodnjo komunalnih odpadnih vod iz objektov
za vzdrževalce (objekta S2 in S3).
17. člen
(meteorna kanalizacija)
Obstoječ mešani kanalizacijski sistem se
dogradi s kanalizacijskimi vodi za odvodnjo padavinskih odpadnih voda iz
podvozov in parkirišč. Odpadne vode se po čiščenju na lovilcih olj iztekajo v
obcestne jarke. V podvozih se naredijo črpališča.
18. člen
(elektroenergetski vodi)
(1) Prestavijo se srednjenapetostni in
nizkonapetostni vodi:
-       
na območju obstoječe transformatorske postaje na križišču cest A6, A3 in
A1;
-       
prestavitev nizkonapetostnega voda zaradi preureditve ceste A1;
-       
prestavitev srednjenapetostnih vodov na območju železniške postaje Pragersko.
(2) Dogradijo se nizkonapetostna voda
za potrebe črpališča v podvozu B1 in v podvozu A1 ter srednjenapetostni vod za
potrebe objektov za vzdrževalce. Za potrebe prestavljene merilno-regulacijske
naprave se zgradi nizkonapetostni priključek.
(3) V območju triangla se izvedeta dve
novi transformatorski postaji, in sicer: TP1 moči 630 kVA in TP2 moči
400 kVA.
(4) Vključitev novih transformatorskih
postaj v obstoječe srednjenapetostno distribucijsko omrežje se zgradi kabelsko.
19. člen
(zunanja in javna razsvetljava)
(1) Izvede se nov energetski razvod za
celotno železniško postajo Pragersko: zunanja razsvetljava tirnega območja,
peronov, podhoda, parkirišč ter vseh obstoječih in na novo projektiranih
objektov.
(2) Obstoječa javna razsvetljava se
odstrani. Zgradi se nova razsvetljava na cesti A1 s priključnimi cestami ter v
podvozu na cesti A1 in podhodu za pešce.
(3) Napajanje KRMO se izvede kot
nizkonapetostna kabelska povezava do bližnjega nizkonapetostnega omrežja
oziroma transformatorske postaje.
20. člen
(križanje telekomunikacijskih in kabelskih
komunikacijskih vodov)
Uredi se telekomunikacijski priključek za
nove servisne objekte v trianglu (objekta S2, S3).
21. člen
(plinovod)
Severno od triangla se prestavijo:
-       
obstoječ plinovod R14, premer 100 mm, tlak 50 bar;
-       
obstoječ plinovod P141, premer 100 mm, tlak 3 bar in
-       
obstoječa merilno-regulacijska postaja Pragersko (MRP Pragersko).
VI. MERILA IN POGOJI ZA PARCELACIJO
22. člen
(parcelacija)
(1) Parcelacija se izvede skladno s
prikazom območja državnega prostorskega načrta z načrtom parcel v grafičnem
delu državnega prostorskega načrta na kartah od št. 3.1 do 3.3, na katerem so s
tehničnimi elementi, ki omogočajo prenos novih mej parcel v naravo, določene
tudi lomne točke meje območja državnega prostorskega načrta.
(2) Parcele, določene s tem državnim
prostorskim načrtom, se po opravljenih posegih lahko delijo skladno z izvedenim
stanjem na podlagi lastništva in/ali upravljanja ter se po namembnosti
sosednjih območij pripojijo k sosednjim parcelam.
VII. POGOJI CELOSTNEGA OHRANJANJA KULTURNE DEDIŠČINE,
OHRANJANJA NARAVE, VARSTVA OKOLJA IN NARAVNIH DOBRIN, UPRAVLJANJA VODA,
VAROVANJA ZDRAVJA LJUDI, OBRAMBE DRŽAVE TER VARSTVA PRED NARAVNIMI IN DRUGIMI
NESREČAMI
23. člen
(ohranjanje kulturne dediščine)
(1) Kulturna dediščina se med gradnjo
varuje pred poškodovanjem in uničenjem. Podatki o kulturni dediščini so
razvidni iz prikaza stanja prostora. Investitor zagotovi ukrepe za varstvo
kulturne dediščine.
(2) Investitor na območju državnega
prostorskega načrta, kjer načrtovane ureditve segajo v območje registriranega
arheološkega najdišča, pred pridobitvijo kulturnovarstvenega soglasja zagotovi
predhodne arheološke raziskave za vrednotenje arheološkega potenciala.
(3) Pri gradnji na območju
registriranega arheološkega najdišča se poseg zmanjša na kar najmanjšo
površino, ki še omogoča gradnjo. Če se med arheološkimi raziskavami ali izvedbo
del odkrijejo arheološke ostaline, se rešitve skladno z varstvenim režimom
prilagodijo tako, da dediščina ne bo ogrožena.
(4) Obseg predhodnih arheoloških
raziskav opredeli pristojna območna enota zavoda za varstvo kulturne dediščine.
(5) Pri pristojni javni službi je
treba dobiti kulturnovarstveno soglasje za posege v kulturne spomenike,
varstvena območja dediščine in nepremično kulturno dediščino, registrirano do
uveljavitve tega akta.
(6) Investitor o začetku del vsaj
deset dni prej obvesti pristojno območno enoto zavoda za varstvo kulturne
dediščine.
24. člen
(ohranjanje narave)
(1) Posegi v naravo se omejijo tako,
da so posegi na območja ohranjanja narave in v vodotoke kar najmanjši.
(2) Posegi v vodotoke se izvajajo
izven varstvene dobe rib, torej v obdobju med prvim julijem in
28. februarjem.
(3) Gradbišče v smeri proti naravni
vrednoti Gaj pri Pragerskem – glinokopno jezero se fizično omeji. V naravno
vrednoto se razen z jarkom ne posega. Brežine jarka se uredijo sonaravno.
Obrežno rastje ob jarku pri naravni vrednoti Gaj pri Pragerskem – glinokopno
jezero se razen neposredno ob jarku ne izsekava. Dela pri jarku se izvedejo v času
od 1. avgusta do 15. novembra podnevi.
(4) Talni pragovi na Trojšnici in
Polskavi se izvedejo na način, da razlika v višini vodne gladine gorvodno in
dolvodno od talnega praga ne bo večja od 10 cm.
(5) O predvidenih delih v vodnem ali
priobalnem zemljišču se vsaj sedem dni pred začetkom gradnje obvesti pristojno
ribiško družino o začetku gradnje, da poskrbi za intervencijski odlov rib. Če
bodo dela postopna in trajala dalj časa, mora izvajalec obvestiti pristojno
ribiško družino ob vsakem novem posegu v strugo tako, da bodo intervencijski
odlovi pred vsakim novim posegom na območju ribnikov ali v strugah Trojšnice in
Polskave.
25. člen
(vodne ureditve in zaščitni ukrepi)
(1) Na območju državnega prostorskega
načrta se uredijo mesta prečkanj vodotokov z železnico, in sicer dveh večjih
vodotokov: Polskava in Trojšnica, ter manjših odvodnih jarkov. Na vseh se
zgradijo novi premostitveni objekti (trije mostovi in več cevnih prepustov) in
uredijo jarki: čiščenje dna obstoječih odvodnih jarkov (jarek 1, 3, 4, 5, 7, 8)
ter posamezne prestavitve melioracijskih jarkov (jarek 2, jarek 6 in MJ1).
(2) Vse ureditve se izvedejo
zemeljsko. Struge se stabilizirajo na območju premostitvenih objektov in na
mestih navezave na obstoječe dno. Na območju premostitvenih objektov so struge
ustrezno zavarovane s tlakom iz lomljenca v betonu ter kamnitimi talnimi
stabilizacijskimi pragovi na mestih navezave na obstoječe dno. Brežine so
zatravljene in na zgornjih delih zasajene z avtohtonimi grmovnimi in drevesnimi
vrstami.
(3) Dela v strugi in na brežinah se
izvaja tako, da bo kalnost čim manjša. Med gradbenimi deli ob vodotoku in v
njem se zagotovi, da v vodi ni neprekinjene kalnosti. Odvodniki naj se
praviloma čistijo v sušnem obdobju.
26. člen
(varovanje kmetijskih zemljišč in gozdov)
(1) Zagotovi se, da so poseganja v
kmetijska in gozdna zemljišča zunaj predvidenih ukrepov čim manjša. Prepovedani
sta vsako zasipavanje kmetijskih in gozdnih zemljišč ter odlaganje materiala
zunaj območij, določenih za ta namen.
(2) Zagotovijo se dostopi do
kmetijskih in gozdnih zemljišč med gradnjo in po njej. Preprečijo se
nenadzirani prevozi po kmetijskih in gozdnih zemljiščih. Poljske in gozdne poti
se po gradnji obnovijo.
(3) Gradbena dela se izvajajo takrat,
ko je škoda na pridelkih lahko najmanjša (pred setvijo, po spravilu).
(4) Poseki lesnate vegetacije se
izvajajo izven vegetacijske sezone. Z gradnjo prizadeti gozdni prostor mora
biti ustrezno saniran, v smislu ekološke in funkcionalne skladnosti (utrditev
brežin vkopov in nasipov, pogozditev); vse površine, ki bodo med gradnjo
poškodovane se morajo sanirati takoj (prva sadilna sezona). V največji meri se
ohrani, vzpostavi in oblikuje gozdne robove ter skupine drevja, posamezna
drevesa, obvodno gozdno rastje, protivetrne pasove in obmejke zunaj gozda,
kakor je določeno s Programom razvoja gozdov. Novonastali gozdni robovi se
zasadijo z lokalno značilnimi drevesnimi in grmovnimi vrstami, v prečnem prerezu
se gozdni robovi stopničasto dvigujejo. Način ureditve predpiše pristojna
območna enota zavoda za gozdove.
(5) Kmetijska zemljišča se po posegu
vrnejo v prvotno stanje.
(6) Ostanki obstoječih cest se
razgradijo, vzpostavi se raba, ki je skladna z okoliškim prostorom.
(7) Drevje se lahko poseka šele po
pridobitvi ustreznega dovoljenja za gradnjo. Pred začetkom gradnje je treba
obvestiti pristojno območno enoto zavoda za gozdove, da se drevje za krčitev
označi in posek ustrezno evidentira.
(8) Hidromelioracijska sistema (HMS
št. 50112 Polskava – Devina in HMS št. 50082 Melioracije na območju Pragersko)
se preuredita, kot to določa 25. člen te uredbe.
(9) Na območju obstoječe komasacije se
ponovno vzpostavi parcelacija, če je mogoče, nova komasacija.
27. člen
(varstvo tal)
(1) Posegi v tla se načrtujejo in
naredijo tako, da je prizadeta čim manjša površina tal. Pri gradnji se zagotovi
gospodarno ravnanje s tlemi. Površine, ki so bile med gradnjo razgaljene, se
ponovno zatravijo ali zasadijo.
(2) Rodovitni del prsti se odlaga
ločeno zaradi ponovne uporabe pri krajinskoarhitekturni ureditvi. Med gradnjo
se zagotovi, da je rodovitna plast prsti skrbno odgrnjena in odložena na
lokaciji posega, ločeno od preostalega materiala. Rodovitni del tal se nameni
rekultivaciji drugih kmetijskih zemljišč in vzpostavljanju novih kmetijskih
površin. Za ureditev brežin je treba uporabiti manj kakovostno prst.
(3) Pred gradnjo odstranjena rodovitna
tla s parcele št. 441/1 k. o. Stražgonjca (749) se ponovno odložijo na isti
parceli.
(4) Za gradnjo nasipov se uporabi
inertni material.
28. člen
(varstvo pred hrupom)
(1) Za preprečevanje širjenja hrupa v
okolje je treba zgraditi štiri visoko absorpcijske protihrupne ograje razreda
A3 v dolžini približno 3020 m. Višina protihrupnih ograj mora biti 3 m,
razen PHO-4, ki je visoka 2,5 m.
(2) Izvede se pasivna protihrupna
zaščita za naseljene stanovanjske stavbe na območju rekonstrukcije železniške
postaje Pragersko, ki je razvidna iz grafičnega dela državnega prostorskega
načrta (listi od št. 1.1 do št. 1.3 Ureditvena situacija načrtovanih ureditev).
29. člen
(varstvo zraka)
Med gradnjo se na celotnem območju
državnega prostorskega načrta, dostopnih poteh, gradbiščih in odlagališčih, s
posebno pozornostjo pa na delih, ki se bivalnim območjem najbolj približajo,
izvajajo vsaj naslednji ukrepi:
-       
preprečuje nekontrolirano raznašanje gradbenega materiala;
-       
preprečuje prašenje;
-       
ugaša motor, kadar vozila, prevozna sredstva in delovne naprave stojijo
daljši čas.
VIII. ETAPNOST IZVEDBE PROSTORSKE UREDITVE
30. člen
(etapnost izvedbe)
(1) Prostorske ureditve, ki jih določa
ta državni prostorski načrt, se lahko izvedejo v etapah.
(2) Etapnost gradnje mora upoštevati,
da bo gradnja potekala pod prometom na železniški progi.
(3) Izvedba ureditev, ki vplivajo na
obstoječi poplavni režim Polskave, je dovoljena po izvedbi vseh omilitvenih
ukrepov iz elaborata št. 3271/10 (tudi Ak Medvedce) razen, če hidravlična
presoja, ki se izdela v fazi izdelave projekta za pridobitev gradbenega
dovoljenja, pokaže, da posamezni poseg nima vpliva (tudi kumulativnega) na
obstoječi poplavni režim Polskave.
IX. DRUGI POGOJI IN ZAHTEVE ZA IZVAJANJE DRŽAVNEGA
PROSTORSKEGA NAČRTA
31. člen
(monitoring)
(1) Investitor zagotovi celosten načrt
monitoringa v vseh fazah med gradnjo in obratovanjem s tem državnim prostorskim
načrtom določenih prostorskih ureditev ter njegovo izvedbo.
(2) Pri določitvi monitoringa se
smiselno upoštevajo točke že opravljenih meritev ničelnega stanja. Kadar je
mogoče, se monitoring prilagodi in uskladi z drugim obstoječim ali predvidenim
državnim in lokalnim spremljanjem stanja kakovosti okolja. Pri fizičnih
meritvah stanja sestavin okolja se zagotovi vsaj tolikšno število točk nadzora,
da se pridobi utemeljena informacija o stanju sestavine okolja in je omogočeno
stalno pridobivanje podatkov. Rezultati monitoringa so javni.
(3) Monitoring kakovosti površinskih
vodotokov in stanja podzemne vode med gradnjo je potreben na:
-       
vodotokih Polskava in Trojšnica, in sicer dolvodno od kraja posega.
Spremljanje razmer na vodotokih je potrebno predvsem med opravljanjem gradbenih
del na vodotokih in pri obsežnejših delih na odvodnikih (npr. prestavitev
jarkov, poglabljanje);
-       
najbližjem merilnem mestu za izvajanje državnega monitoringa (Velenik
V2, Slovenska Bistrica) in mora vključevati parametre, s katerimi se lahko
ugotavlja in spremlja škodljive vplive ureditev iz državnega prostorskega
načrta na kemijsko stanje podzemne vode.
(4) Izvajalec gradbenih del mora
zagotoviti dodatne ustrezne zaščitne ukrepe, kadar med gradnjo nastanejo
odstopanja od dovoljenih vrednosti.
(5) Dodatni ustrezni zaščitni ukrepi,
ki jih mora investitor izvesti na podlagi rezultatov monitoringa, so:
-       
dodatne tehnične in prostorske rešitve,
-       
dodatne krajinskoarhitekturne ureditve,
-       
sanacije poškodovanih območij, naprav ali drugih prostorskih sestavin,
-       
spremembe rabe prostora in
-       
drugi ustrezni omilitveni ukrepi.
32. člen
(organizacija gradbišč)
(1) Trase dostopnih poti in lokacije
odlagališč se izberejo tako, da se čim manj prizadenejo bivalno okolje, naravno
okolje in obstoječe ureditve. Dostopne poti, ki se po končani gradnji lahko
rekultivirajo, ne smejo prečkati objektov in območij kulturne dediščine.
(2) Odlagališča presežka gradbenega
materiala, gradbiščni objekti, skladišča materiala in druge ureditve v sklopu
gradbišča so lahko samo v območju državnega prostorskega načrta na predhodno
arheološko pregledanih območjih, vendar ne na objektih ali območjih kulturne
dediščine, na območjih naravnih vrednot ter najboljših kmetijskih zemljišč.
Prav tako se začasna odlagališča ne urejajo na cevovodih in kablovodih
gospodarske javne infrastrukture.
(3) Začasna odlagališča rodovitne
zemlje se določijo pred gradnjo. Odloženi material se zaščiti pred izpiranjem
ter se zagotovita zbiranje in odstranjevanje odpadnih voda, če nastajajo.
Odloženi material ne sme ovirati pretoka v vodotokih ali odtoka zalednih vod.
(4) Vsa zemljišča, ki se uporabijo kot
začasna odlagališča, se po odvozu materiala povrnejo v prvotno stanje.
(5) Izjemoma je dovoljena postavitev
izključno posameznega svetila za varovanje gradbišča.
(6) Investitorji in izvajalci morajo
med gradnjo in po njej upoštevati tudi te zahteve:
-       
objekti in gradbišča se zavarujejo pred poplavljanjem in erozijskim
delovanjem voda;
-       
zemeljski material je treba odlagati zunaj območja vodotokov in
poplavnih območij;
-       
med gradnjo je treba zagotoviti vse potrebne varnostne ukrepe in
organizacijo na gradbišču, da bo preprečeno onesnaženje okolja in voda, ki bi
nastalo zaradi prevoza, skladiščenja in uporabe tekočega goriva in drugih
škodljivih snovi, oziroma ob nezgodi zagotoviti takojšnje ukrepanje za to
usposobljenih delavcev.
(7) Ohranijo se neovirani dostopi do
vodnih zemljišč infrastrukture.
33. člen
(dodatne obveznosti investitorja)
(1) Investitor mora:
-       
pred pridobitvijo gradbenega dovoljenja z upravljavci, občino in
krajevnimi skupnostmi uskladiti popis obstoječih lokalnih cest in javnih poti
ter druge infrastrukture, ki se povezane z gradnjo;
-       
pred začetkom gradnje evidentirati stanje obstoječih lokalnih cest in
javnih poti ter druge infrastrukture, ki bodo povezane z gradnjo. Upravljavci
gospodarske javne infrastrukture in grajenega javnega dobra morajo biti
pravočasno obveščeni, da se z njimi evidentirajo obstoječi objekti in naprave
ter uskladijo vsi posegi v območje objektov in naprav ter v njihove varovalne
pasove;
-       
pred začetkom gradnje je treba evidentirati stanje obstoječih objektov,
ki jih zadeva gradnja;
-       
zagotoviti zavarovanje gradbišča tako, da bosta zagotovljeni varnost in
raba bližnjih objektov in zemljišč;
-       
promet med gradnjo je treba organizirati tako, da ne bo večjih zastojev
na obstoječem cestnem omrežju, ter obveščati lokalno prebivalstvo o zaporah
cest zaradi gradnje;
-       
zagotoviti ukrepe na obstoječem cestnem omrežju v takem obsegu, da se
prometna varnost zaradi graditve posegov ne poslabša, ter zagotoviti dostope do
objektov in zemljišč, ki so bili zaradi gradnje posegov prekinjeni. Uredijo se
tudi dostopi, ki nadomeščajo prekinjene obstoječe poti;
-       
zagotoviti nemoteno oskrbo iz vseh obstoječih vodov in naprav
gospodarske javne infrastrukture; infrastrukturne vode je treba takoj obnoviti,
če se poškodujejo pri gradnji;
-       
sproti rekultivirati območja posegov;
-       
preprečiti onesnaženje cest med gradnjo in ceste sproti čistiti;
-       
urediti oziroma vrniti v prejšnje stanje vse poti in ceste, ki so zaradi
gradnje ali uporabe pri gradnji prekinjene in poškodovane;
-       
zagotoviti ureditev zaradi gradnje poškodovanih objektov, naprav in
območij ter okolico objektov;
-       
začasno pridobljena zemljišča po gradnji posegov in spremljajočih
ureditev vrniti v prejšnje stanje.
(2) Investitor mora reševati odkup
zemljišč in odstranjenih objektov z upoštevanjem uporabnosti preostanka
zemljišč, različnih načinov rešitve in v sodelovanju z vsemi prizadetimi.
X. DOPUSTNA ODSTOPANJA
34. člen
(dopustna odstopanja)
(1) Pri pripravi projekta za
pridobitev gradbenega dovoljenja so dopustna odstopanja od funkcionalnih,
oblikovalskih in tehničnih rešitev, določenih s to uredbo, če se pri nadaljnjem
podrobnejšem proučevanju prometnih, geomehanskih, geoloških in drugih razmer
pridobijo tehnične rešitve, ki so primernejše z gradbenotehničnega,
prometnotehničnega, okoljevarstvenega ali oblikovalskega vidika.
(2) Odstopanja od funkcionalnih,
oblikovalskih in tehničnih rešitev iz prejšnjega odstavka ne smejo spreminjati
načrtovanega videza območja, ne smejo poslabšati bivalnih in delovnih razmer na
območju državnega prostorskega načrta in na sosednjih območjih ter ne smejo
biti v nasprotju z javnimi koristmi. Z dopustnimi odstopanji morajo soglašati
projektni soglasodajalci, v katerih pristojnosti posegajo ta odstopanja.
(3) Dopustne so delne in začasne
ureditve, ki morajo biti skladne s programi upravljavcev posameznih vodov gospodarske
javne infrastrukture.
(4) Na območju triangla je dopustna
tudi drugačna postavitev in razporeditev objektov, dopustni sta gradnja dodatnih
objektov za železnico in temu ustrezno tudi prilagoditev prometne in zunanje
ureditve.
XI. NADZOR NAD IZVAJANJEM DRŽAVNEGA PROSTORSKEGA NAČRTA
35. člen
(nadzor)
Nadzor nad izvajanjem te uredbe opravlja
inšpektorat, pristojen za prostor.
XII. PREHODNE IN KONČNE DOLOČBE
36. člen
(dopustni posegi v obstoječe objekte in
dopustne dejavnosti do začetka gradnje)
Do začetka gradnje prostorskih ureditev so
na območju državnega prostorskega načrta iz 4. člena te uredbe, razen na
registrirani kulturni dediščini, dovoljeni:
-       
vzdrževanje, rekonstruiranje, odstranitev, dozidava in nadzidava
obstoječih objektov, pri čemer se namembnost objektov ne spreminja, njihova
velikost pa se lahko spremeni največ za 10 % glede na obstoječe gabarite,
-       
opravljanje kmetijskih in gozdarskih dejavnosti na obstoječih kmetijskih
in gozdnih zemljiščih.
37. člen
(prostorski akti)
(1) Z dnem uveljavitve te uredbe
preneha veljati Uredba o državnem prostorskem načrtu za elektrifikacijo in
rekonstrukcijo železniške proge Pragersko–Hodoš (Uradni list RS, št. 51/09) na
območju parcel v katastrskih občinah:
-       
k. o. Gaj (2661): 441/2, 669/2;
-       
k. o. Stražgonjca (749): 441/1;
-       
k. o. Spodnja Polskava (748): 769/2, 1471/50, 1471/2.
(2) Z dnem uveljavitve te uredbe se za
območje iz 4. člena te uredbe šteje, da so spremenjeni ali dopolnjeni
naslednji občinski prostorski akti:
-       
Dolgoročni plan – prostorski del občine Slovenska Bistrica za obdobje
1986–2000 ter srednjeročni plan za območje nove občine Slovenska Bistrica
(Uradni list SRS, št. 27/85 in 25/87 ter Uradni list RS, št. 42/92, 35/94,
35/96, 41/97, 72/99, 59/03, 131/04, 47/06 in 53/11);
-       
Odlok o sprejetju prostorsko ureditvenih pogojev za celotno območje
občine Slovenska Bistrica (Uradni list SRS, št. 29/89, dopolnjen Uradni list
RS, št. 43/92, 3/93, 35/94, 5/00, 45/00, 53/11 in 88/11);
-       
Odlok o občinskem prostorskem načrtu občine Kidričevo (Uradno glasilo
slovenskih občin, št. 38/13).
38. člen
(veljavnost)
Ta uredba začne veljati osemindvajseti dan
po objavi v Uradnem listu Republike Slovenije.
Št. 00729-5/2014
Ljubljana, dne 13. februarja
2014
EVA 2013-2430-0121
Vlada Republike Slovenije
mag. Alenka Bratušek l.r.
Predsednica

Priloga: Grafični
del državnega prostorskega načrta