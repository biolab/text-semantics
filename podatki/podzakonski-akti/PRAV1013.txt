1. člen
Ta pravilnik določa obliko in vsebino prijave za varstvo nove
sorte rastlin (v nadaljnjem besedilu: prijava) ter dokazila, ki morajo biti
priložena tej prijavi, pogoje za registracijo imena nove sorte in sorodne vrste
rastlin, vsebino in način vodenja registra prijav za varstvo sorte in registra
zavarovanih sort, obliko in vsebino potrdila o pridobitvi žlahtniteljske
pravice za varstvo sorte in uradno glasilo za objave Urada Republike Slovenije
za varstvo in registracijo sort rastlin (v nadaljnjem besedilu: urad).
2. člen
Prijava se vloži pri uradu.
3. člen
Prijava se vloži v dveh izvodih na obrazcih: 
-    
”Prijava za varstvo sorte v Republiki Sloveniji”; 
-    
”Tehnični vprašalnik”. 
K prijavi mora biti priloženo potrdilo o plačilu prijavne
pristojbine. 
Obrazca iz prvega odstavka tega člena sta Prilogi 1 in 2 tega
pravilnika in sta njegov sestavni del.
4. člen
Če je prijavitelj tuja fizična oziroma pravna oseba, mora
prijavi priložiti pooblastilo zastopnika na obrazcu iz Priloge 3 tega
pravilnika, ki je njegov sestavni del. 
Če prijavo vlaga prijavitelj, ki ni žlahtnitelj sorte, mora
prijavi priložiti pogodbo o prenosu pravice do vložitve prijave za varstvo
sorte.
5. člen
Če prijavitelj izrecno zahteva prednostno pravico, mora
prijavi priložiti dokazilo o vloženi popolni prijavi za isto sorto v drugi
državi.
6. člen
Če je prijava popolna in je plačana prijavna pristojbina,
urad potrdi drugi izvod obrazca ”Prijava za varstvo sorte v Republiki
Sloveniji”, na katerega vpiše registrsko številko prijave, klasifikacijsko
oznako, datum vložitve prijave in datum prejema popolne prijave. Potrjen drugi
izvod obrazca se šteje za potrdilo o vloženi popolni prijavi. 
Urad popolno prijavo vpiše v register prijav in jo objavi v
uradnem glasilu.
7. člen
Urad pregleda vsebinsko ustreznost prijave tako, da na
podlagi podatkov, navedenih v prijavi, preveri, ali je sorta nova in ali je
prijavitelj upravičen do pridobitve žlahtniteljske pravice. Če pri vsebinskem
pregledu prijave ugotovi, da za podelitev žlahtniteljske pravice niso
izpolnjeni predpisani pogoji, prijavo zavrne. 
Urad opravi strokovno presojo na podlagi rezultatov
preizkušanja sorte na polju ali v laboratoriju. 
Prijavitelj je dolžan v roku, ki ga določi urad, predložiti
potrebne podatke, dokumente oziroma semenski material za izvedbo strokovne
presoje sorte. 
Urad lahko zahteva od strokovne komisije za varstvo sort, da
v primeru dvoma, ali sorta izpolnjuje pogoje za varstvo, o tem poda svoje
mnenje najpozneje v roku, ki ga določi urad.
8. člen
Urad presoja ustreznost predlaganega imena sorte. 
Sorodne vrste rastlin so razvrščene v seznam sorodnih vrst
rastlin, ki je Priloga 4 tega pravilnika in je njegov sestavni del.
9. člen
Ime zavarovane sorte predlaga prijavitelj. Ime sorte je
oznaka za točno določeno skupino rastlin in se piše z veliko začetnico.
10. člen
Register prijav in register zavarovanih sort se vodita na
enoten način na elektronskem mediju.
11. člen
Prijavitelj oziroma imetnik žlahtniteljske pravice mora
obvestiti urad o vsaki spremembi podatkov, ki se vodijo v registru prijav
oziroma v registru zavarovanih sort, najpozneje v 30 dneh od nastanka
spremembe.
12. člen
V register prijav vpiše urad naslednje podatke: 
-    
klasifikacijsko oznako; 
-    
registrsko številko prijave; 
-    
datum vložitve prijave; 
-    
datum prejema popolne prijave; 
-    
v primeru sklicevanja na prednostno pravico: državo, v kateri je že bila
vložena prijava in datum prejema popolne prijave v tej državi; 
-    
datum objave prijave v uradnem glasilu; 
-    
podatke o prijavitelju: ime, priimek, firma oziroma naslov, sedež; 
-    
podatke o žlahtnitelju oziroma žlahtniteljih: ime, priimek in naslov; 
-    
podatke o zastopniku: ime, priimek, firma oziroma naslov, sedež; 
-    
rastlinsko vrsto (botanično in slovensko ime); 
-    
predlog imena sorte; 
-    
začasno žlahtniteljevo oznako sorte; 
-    
spremembe podatkov iz prijave za varstvo sorte; 
-    
datum izdaje sklepa o ustavitvi postopka; 
-    
datum pravnomočne odločbe o zavarovanju sorte; 
-    
datum pravnomočne odločbe o zavrnitvi prijave; 
-    
zaznambe o odločitvah sodišč v zvezi s pravico do vložitve prijave.
13. člen
V register zavarovanih sort vpiše urad naslednje podatke: 
-    
registrsko oznako; 
-    
številko in datum izdaje odločbe o zavarovanju sorte; 
-    
številka in datum izdaje potrdila o pridobitvi žlahtniteljske pravice; 
-    
datum objave o podelitvi žlahtniteljske pravice v uradnem glasilu; 
-    
rastlinsko vrsto (botanično in slovensko ime); 
-    
registrirano ime zavarovane sorte in sopomenke tega imena; 
-    
uradni opis sorte ali sklicevanje na listine, ki vsebujejo uradni opis
sorte; 
-    
navedba sestavin za zavarovane sorte, katerih vzgoja zahteva stalno
uporabo določenih sestavin za proizvodnjo semenskega materiala sorte; 
-    
podatke o imetniku žlahtniteljske pravice: ime, priimek, firma oziroma
naslov, sedež; 
-    
podatke o žlahtnitelju oziroma žlahtniteljih: priimek, ime in naslov; 
-    
podatke o zastopniku v postopku: priimek, ime in naslov; 
-    
podatke o tretji osebi, na katero je bila prenesena žlahtniteljska
pravica delno ali v celoti: ime, priimek, firma oziroma naslov, sedež, vsebina
prenesene pravice, vrsta listine, na podlagi katere je bil izvršen prenos; 
-    
podatke o osebi, ki ji je bila dodeljena prisilna licenca: ime, priimek,
firma oziroma naslov, sedež, pogoji za dodelitev, datum prenehanja te pravice; 
-    
datum prenehanja varstva sorte; 
-    
številka in datum odločbe, kadar varstvo sorte preneha predčasno, in
razlogi za predčasno prenehanje; 
-    
zaznambe o odločitvah sodišč v zvezi z žlahtniteljsko pravico; 
-    
spremembe podatkov, vpisanih v register zavarovanih sort.
14. člen
Ob pravnomočnosti odločbe o zavarovanju sorte izda urad
potrdilo o pridobitvi žlahtniteljske pravice, ki velja od dneva pravnomočnosti
odločbe. 
Obrazec ”Potrdilo o pridobitvi žlahtniteljske pravice” je
Priloga 5 tega pravilnika in je njegov sestavni del.
15. člen
Urad izdaja uradno glasilo, ki se imenuje Objave Urada
Republike Slovenije za varstvo in registracijo sort rastlin (v nadaljnjem
besedilu: glasilo).
16. člen
V glasilu objavlja urad podatke o: 
-    
vpisu prijav in morebitnih spremembah vpisov v register prijav; 
-    
popolnih prijavah za varstvo sorte iz registra prijav za varstvo sorte; 
-    
predlogih za poimenovanje sort; 
-    
spremembah imena sort; 
-    
umiku ali zavrnitvi prijave za varstvo sorte; 
-    
pridobitvi žlahtniteljske pravice in vpisu v register zavarovanih sort; 
-    
spremembah, ki se nanašajo na prijavitelja, žlahtnitelja ali zastopnika
v postopku varstva sorte; 
-    
odločbah o zavarovanju sorte; 
-    
vpisu in spremembah, ki se nanašajo na zavarovane sorte; 
-    
pravnomočnih odločbah o prenehanju žlahtniteljske pravice na zahtevo
imetnika žlahtniteljske pravice; 
-    
prenehanju varstva sorte in izbris iz registra zavarovanih sort. 
V glasilu urad objavlja tudi: 
-    
seznam vseh zavarovanih sort (enkrat letno); 
-    
tehnična navodila za preizkušanje razločljivosti, izenačenosti in
nespremenljivosti; 
-    
obvestila v zvezi s preizkušanjem razločljivosti, izenačenosti in
nespremenljivosti sort; 
-    
druga obvestila s področja varstva in registracije sort rastlin.
17. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 321-67/99
Ljubljana, dne 28. septembra 1999.
Ciril Smrkolj l. r. 
Minister 
za kmetijstvo, 
gozdarstvo in prehrano

Priloga
1: Prijava za varnost sorte v Republiki Sloveniji
Priloga
2: Tehnični vprašalnik
Priloga
3: Pooblastilo za zastopanje v postopku varstva sorte
Priloga
4: Seznam sorodnih rastlin
Priloga
5: Potrdilo o pridobitvi žlahtniteljske pravice v Republiki Sloveniji