1. člen
(vsebina sklepa)
S tem sklepom se zaradi zagotavljanja nemotenega delovanja
vzgojno-izobraževalnih zavodov in izvajanja izobraževanja na daljavo v šolskem
letu 2021/2022 določajo naslednji nujni kadrovski ukrepi:
-       
sodelovanje učiteljev, zaposlenih v javnem zavodu Center šolskih in
obšolskih dejavnosti (v nadaljnjem besedilu: CŠOD), pri izvajanju
vzgojno-izobraževalnega dela,
-       
dodatna sistemizacija delovnega mesta svetovalnega delavca,
-       
začasno oziroma občasno delo študentov.
2. člen
(učitelji v CŠOD)
(1) Zaradi zagotavljanja nemotenega delovanja
vzgojno-izobraževalnih zavodov v primeru odsotnosti strokovnih delavcev, lahko
delovno obveznost v teh zavodih dopolnjujejo tudi javni uslužbenci, zaposleni v
CŠOD, če izpolnjujejo pogoje za strokovnega delavca na področju vzgoje in
izobraževanja.
(2) Sporazum o dopolnjevanju delovne obveznosti, ki ga
sklenejo vzgojno-izobraževalni zavod, javni uslužbenec in CŠOD, mora urejati
sestavine, ki so potrebne za uresničevanje medsebojnih pravic in obveznosti, in
je sestavni del pogodbe o zaposlitvi.
2.a člen
(dodatna sistemizacija
delovnega mesta svetovalnega delavca)
(1) V osnovni šoli, osnovni
šoli s prilagojenim programom in zavodu za otroke in mladostnike s posebnimi
potrebami, lahko šola oziroma zavod dodatno sistemizira delovno mesto
svetovalnega delavca v skladu z naslednjimi merili:


Osnovna šola

Osnovna šola s prilagojenim programom

Zavod za vzgojo in izobraževanje otrok in mladostnikov s
  posebnimi potrebami


Število učencev

Delež delovnega mesta

Število učencev

Delež delovnega mesta

Število otrok in mladostnikov

Delež delovnega mesta


do 200

0,15

do 40

0,15

do 40

0,15


201–350

0,30

41–80

0,30

41–80

0,30


351–500

0,45

81–150

0,45

81–150

0,45


nad 500

0,60

nad 150

0,60

nad 150

0,60


(2) V osnovnih šolah s prilagojenim programom in zavodih
za vzgojo in izobraževanje otrok in mladostnikov s posebnimi potrebami se
upošteva skupno število otrok, učencev in dijakov v programih predšolske
vzgoje, osnovnošolskih in srednješolskih programih ter vzgojnih programih.
3. člen
(začasno in občasno delo študentov)
(1) V primeru odsotnosti strokovnih delavcev v
vzgojno-izobraževalnih zavodih in če drugače ni mogoče zagotoviti nemotenega
izvajanja vzgojno-izobraževalnega dela, lahko pod vodstvom mentorja pri tem
sodeluje tudi študent:
-       
magistrskega študijskega programa druge stopnje v obsegu 60 kreditnih
točk po ECTS, s katerim se pridobi strokovni naslov magister profesor,
-       
drugega letnika magistrskega študijskega programa druge stopnje v obsegu
120 kreditnih točk po ECTS, s katerim se pridobi strokovni naslov magister
profesor,
-       
petega letnika enovitega magistrskega študijskega programa druge stopnje
v obsegu 300 kreditnih točk po ECTS, s katerim se pridobi strokovni naslov
magister profesor,
-       
tretjega letnika visokošolskega strokovnega študijskega programa prve
stopnje predšolska vzgoja v obsegu 180 kreditnih točk po ECTS, s katerim
se pridobi strokovni naslov diplomirani vzgojitelj predšolskih otrok,
če je ta študijski
program, na podlagi pravilnikov, ki urejajo izobrazbo strokovnih delavcev,
ustrezen za opravljanje vzgojno-izobraževalnega dela v izobraževalnem ali
drugem javnoveljavnem programu na področju vzgoje in izobraževanja, v katerem
sodeluje študent.
(2) Ne glede na prejšnji odstavek lahko v primeru odsotnosti
vzgojiteljev predšolskih otrok – pomočnikov vzgojitelja v vrtcih in če drugače
ni mogoče zagotoviti nemotenega izvajanja vzgojno-izobraževalnega dela, pod
vodstvom mentorja pri tem sodeluje tudi, kdor ima status študenta in je končal
izobraževalni program srednjega strokovnega izobraževanja predšolska vzgoja.
(3) Pri izvajanju vzgojno-izobraževalnega dela lahko
sodeluje tudi študent, ki ima na podlagi 70. člena Zakona o visokem šolstvu
(Uradni list RS, št. 32/12 – uradno prečiščeno besedilo, 40/12 – ZUJF, 57/12 –
ZPCP-2D, 109/12, 85/14, 75/16, 61/17 – ZUPŠ, 65/17, 175/20 – ZIUOPDVE in 57/21
– odl. US) ali drugih predpisov podaljšan status študenta po zaključku letnikov
študija iz prvega odstavka tega člena.
(4) Sodelovanje študentov pri izvajanju
vzgojno-izobraževalnega dela na podlagi tega člena se upošteva kot izkušnje,
potrebne za pristop k strokovnemu izpitu, in sicer na podlagi potrdila
ravnatelja oziroma direktorja vzgojno-izobraževalnega zavoda. Potrdilo mora
vsebovati najmanj naslednje podatke:
1.     
osebno ime kandidata,
2.     
naziv vzgojno-izobraževalnega zavoda,
3.     
navedba javnoveljavnega programa, v katerem je kandidat opravljal
študentsko delo,
4.     
vsebina dela, ki ga je študent opravljal (predmet, predmetno področje),
5.     
obseg opravljenega dela (obdobje, število ur),
6.     
osebno ime mentorja,
7.     
navedba, da je študent opravljal delo na podlagi tega sklepa in
študentske napotnice.

Sklep o nujnih kadrovskih ukrepih za nemoteno
delovanje vzgojno-izobraževalnih zavodov (Uradni list RS, št. 162/21) vsebuje naslednji končni določbi:
»KONČNI DOLOČBI
4. člen
(prenehanje veljavnosti)
Z dnem uveljavitve tega sklepa preneha veljati Sklep o nujnih
kadrovskih ukrepih za nemoteno delovanje vzgojno-izobraževalnih zavodov (Uradni
list RS, št. 182/20).
5. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembah in dopolnitvah Sklepa o
nujnih kadrovskih ukrepih za nemoteno delovanje vzgojno-izobraževalnih zavodov
(Uradni list RS, št. 194/21) vsebuje naslednjo končno določbo:
»KONČNA DOLOČBA
3. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.«.

Sklep o spremembi in dopolnitvi Sklepa o
nujnih kadrovskih ukrepih za nemoteno delovanje vzgojno-izobraževalnih zavodov
(Uradni list RS, št. 35/22) vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta sklep začne veljati naslednji dan po objavi v Uradnem
listu Republike Slovenije.«.