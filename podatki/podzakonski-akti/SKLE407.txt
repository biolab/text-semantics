I
Vlada Republike Slovenije odreja javno razgrnitev osnutka
sprememb in dopolnitev lokacijskega načrta za avtocesto Arja vas–Ločica pri
Vranskem za gradnjo avtocestne baze (v nadaljevanju: osnutek lokacijskega
načrta), ki ga je izdelal Razvojni center–Planiranje, Celje, d.o.o., pod
številko projekta 313/98, v juliju 1999 in predloga sprememb in dopolnitev
prostorskih sestavin v naslovu navedenih planskih aktov Občine Vransko, ki jih
je izdelal Razvojni center–Planiranje, Celje, d.o.o., v juliju 1999.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90, 27/91, 72/95 in
11/99) in s prostorskimi sestavinami družbenega plana SR Slovenije za obdobje od
leta 1986 do leta 1990 (Uradni list SRS, št. 2/86, 41/87, 23/89 in Uradni list
RS, št. 72/95 in 11/99), v delu, ki ga opredeljuje osnutek lokacijskega načrta
(v nadaljevanju: državni prostorski planski akti) ter predstavlja spremembe in
dopolnitve prostorskih sestavin dolgoročnega plana Občine Žalec za obdobje
1986–2000 (Uradni list RS, št. 21/90) in srednjeročnega družbenega plana Občine
Žalec (Uradni list RS, št. 34/92, 69/93, 7/94, 11/94, 20/94, 76/94, 77/94,
13/96, 35/96, 43/96, 72/97, 7/98 in 66/99).
III
Vlada Republike Slovenije predlaga Občini Vransko v obravnavo
in sprejem spremembe in dopolnitve planskih aktov občine.
IV
Občina Vransko mora poskrbeti za izvedbo javne razgrnitve in
organizacijo javnih obravnav osnutka lokacijskega načrta in predloga sprememb
in dopolnitev planskih aktov občine. Javna razgrnitev traja en mesec in se
prične tretji dan po objavi sklepa v Uradnem listu Republike Slovenije.
V
V času javne razgrnitve lahko podajo na javno razgrnjen
osnutek lokacijskega načrta in predlog sprememb in dopolnitev planskih aktov
občin, pripombe in predloge vsi zainteresirani in prizadeti.
VI
Občina Vransko mora v roku 30 dni po preteku javne razgrnitve
poslati ministru za okolje in prostor vse zbrane pripombe in predloge. Če v tem
roku minister ne prejme pripomb in predlogov z javne razgrnitve, se šteje, da
na osnutek lokacijskega načrta ni pripomb oziroma, da je ta usklajen.
VII
Ta sklep se objavi v Uradnem listu Republike Slovenije.
Št. 350-22/9-4
Ljubljana, dne 28. oktobra 1999.
Vlada Republike Slovenije
Marjan Podobnik l. r.
Podpredsednik