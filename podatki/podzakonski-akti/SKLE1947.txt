I
Ta sklep določa pavšalne zneske prispevkov
in prispevno stopnjo za prispevke, ki jih plačujejo pravne in fizične osebe za
posebne primere zavarovanja za zavarovance iz 26., 27. in 28. člena zakona o pokojninskem in invalidskem zavarovanju (v nadaljevanju: zakon).
II
Prispevke za pokojninsko in invalidsko
zavarovanje za osebe, ki so zavarovane za invalidnost, telesno okvaro ali smrt,
ki je posledica poškodbe pri delu ali poklicne bolezni, obračunavajo in
plačujejo zavezanci iz III. do IX. točke tega sklepa v pavšalnih zneskih ali v
odstotku od prejemka iz pravnega razmerja.
III
Prispevke iz II. točke tega sklepa
plačujejo v mesečnem znesku 6,44 EUR za:
-      
otroke in mladostnike z motnjami v telesnem in duševnem razvoju pri
praktičnem pouku v podjetjih za usposabljanje ali na obveznem praktičnem delu,
-      
osebe, ki so po končanem šolanju na prostovoljni praksi, ne glede na to,
ali za to prakso prejemajo nagrado,
-      
vojaške invalide, civilne invalide vojne in druge invalidne osebe na
poklicni rehabilitaciji oziroma usposabljanju pri praktičnih delih in vajah,
organizacije, pri katerih so te osebe na
usposabljanju ali prostovoljni praksi ali na poklicni rehabilitaciji.
IV
Prispevke iz II. točke tega sklepa
plačujejo v letnem znesku 9,63 EUR za dijake in študente pri praktičnem pouku,
pri opravljanju proizvodnega dela oziroma delovne prakse in na strokovnih
ekskurzijah, šole, ki zahtevajo oziroma organizirajo opravljanje takega dela in
ekskurzij.
Prispevke iz II. točke tega sklepa plačujejo
v letnem znesku 9,63 EUR za dijake in študente pri opravljanju proizvodnega
dela oziroma delovne prakse pravne in fizične osebe v primerih, kadar so pri
njih dijaki in študentje na prostovoljnem praktičnem delu.
V
Prispevke iz II. točke tega sklepa plačujejo
v letnem znesku 9,63 EUR za dijake ter študente na dodiplomskem in podiplomskem
študiju pri opravljanju dela prek pooblaščenih študentskih servisov, pooblaščeni
študentski servisi in agencije za posredovanje dela dijakov in študentov.
VI
Prispevke iz II. točke tega sklepa plačuje
v mesečnem znesku 12,84 EUR za osebe na prestajanju kazni zapora, ter
mladoletniki, proti katerim se izvršuje vzgojni ukrep oddaje v prevzgojni dom
pri delu, poklicnem izobraževanju in pri opravljanju dovoljenih dejavnosti v
skladu z zakonom, Uprava RS za izvrševanje kazenskih sankcij.
VII
Prispevke iz II. točke tega sklepa plačujejo
v mesečnem znesku 32,14 EUR:
-      
osebe, za katere zavarovanje ni obvezno po prvem odstavku in drugi
alinei drugega odstavka 18. člena zakona,
-      
osebe, ki opravljajo pridobitno oziroma poklicno dejavnost in so vpisane
v razvid samostojnih podjetnikov posameznikov oziroma drug predpisan register,
pa niso zavarovane po 15. členu zakona,
-      
osebe, ki opravljajo kmetijsko dejavnost, pa niso zavarovane po 16.
členu zakona, po četrti alinei prvega odstavka 26. člena ali po šesti alinei
prvega odstavka 34. člena zakona.
Osebe iz prve do tretje alinee prejšnjega
odstavka plačujejo polovico zneska iz prejšnjega odstavka za mesec, v katerem
opravljajo dejavnost 15 dni ali manj.
Ne glede na določbo prvega in drugega
odstavka te točke lahko osebe, ki so v skladu s predpisi o gostinstvu vpisane v
Poslovni register Slovenije kot sobodajalci fizične osebe in opravljajo
dejavnost le občasno največ do pet mesecev v koledarskem letu, plačajo prispevek
v letnem znesku 160,69 EUR ali pa mesečno plačujejo prispevek v znesku 13,39
EUR.
VIII
Prispevke iz II. točke tega sklepa
plačujejo v znesku 6% od bruto zneska osebnega prejemka iz pravnega razmerja za
zavarovance, ki v okviru kakšnega drugega pravnega razmerja opravljajo delo za
plačilo in niso na podlagi istega pravnega razmerja že obvezno zavarovani po
petem odstavku 13. člena zakona, izplačevalci tega plačila.
Za prejemek iz drugega pravnega razmerja iz
prejšnjega odstavka se šteje zlasti:
-      
plačilo po pogodbi o delu ali delovršni pogodbi,
-      
plačilo za opravljanje funkcije v organih fondacije, zadruge, javnega
organa, zbornice, zavarovalniškega sklada, zasebne družbe, vzajemne
zavarovalnice, zasebne pokojninske družbe ali lokalne skupnosti,
-      
nagrada stečajnemu upravitelju, likvidacijskemu upravitelju in
upravitelju prisilne poravnave,
-      
plačilo za delo sodnih izvedencev in sodnih cenilcev.
IX
Osebe, ki niso zavarovane na drugi podlagi,
so obvezno zavarovane za invalidnost, telesno okvaro ali smrt kot posledico
poškodbe pri delu s plačilom prispevka v letnem pavšalnem znesku 3,21 EUR v
primerih, ko:
-      
sodelujejo pri organiziranih delovnih akcijah, pri reševalnih akcijah
ali pri zaščiti in reševanju v primerih naravnih in drugih nesreč,
-      
kot udeleženci mladinskih taborov v Republiki Sloveniji sodelujejo pri
opravljanju del oziroma nalog na mladinskem taboru,
-      
opravljajo naloge vojaške službe ali nadomestne civilne službe, civilne
zaščite, službe za opazovanje in obveščanje, splošnih reševalnih služb ali enot
za zveze ter pri usposabljanju za obrambo in zaščito,
-      
pomagajo policiji in pooblaščenim uradnim osebam državnih organov pri
izpolnjevanju nalog s področja varstva ustavne ureditve, osebne varnosti
občanov in varnosti premoženja, vzdrževanja javnega reda in miru, pri
preprečevanju in odkrivanju kaznivih dejanj ter pri odkrivanju in prijemanju
storilcev in pri varovanju pred kršitvami nedotakljivosti državne meje,
-      
opravljajo naloge policije kot osebe v rezervnem sestavu policije,
-      
opravljajo na poziv državnih in drugih pooblaščenih organov javno in
drugo družbeno funkcijo ali državljansko dolžnost,
-      
kot športniki ali šahisti, trenerji ali organizatorji v okviru
organizirane športne ali šahovske dejavnosti sodelujejo pri športnih ali
šahovskih akcijah,
-      
kot člani operativnih sestavov prostovoljnih gasilskih organizacij
opravljajo naloge pri gašenju požarov, zaščiti in reševanju pri drugih
nesrečah, pri usposabljanju, zavarovanju na požarno nevarnih mestih in pri
javnih prireditvah, naloge pri javnih nastopih in demonstracijah s
prikazovanjem demonstrativnih vaj ter pri poučevanju ljudi o požarni varnosti,
-      
kot člani gorske reševalne službe ali potapljači opravljajo naloge
reševanja življenj ali odvrnitve oziroma preprečitve nevarnosti, ki neposredno
ogrožajo življenje ali premoženje oziroma se organizirano usposabljajo za
navedene naloge.
Prispevek za te osebe plačujejo
organizatorji del in akcij, pri katerih te osebe sodelujejo.
X
Prispevke iz III., IV., VI., VII. in IX.
točke sklepa plačujejo zavezanci do 15. dne v mesecu, ki sledi mesecu, v
katerem je zaključena aktivnost iz III., IV., VI., VII. ali IX. točke sklepa.
Če zavarovanci iz IV. točke sklepa prejmejo
plačilo za praktično delo oziroma delovno prakso, zavezanci prispevke iz IV.
točke sklepa plačajo na dan izplačila tega plačila.
Prispevke iz V. točke sklepa obračunajo
zavezanci za koledarsko leto, in sicer ob prvem izplačilu prejemka v
koledarskem letu, plačajo pa na dan prvega izplačila tega prejemka.
Prispevke iz VIII. točke tega sklepa
obračunajo zavezanci ob vsakokratnem izplačilu prejemka iz pravnega razmerja na
dan izplačila tega prejemka.
Osebe iz tretjega odstavka VII. točke tega
sklepa, ki se odločijo za plačilo prispevkov v letnem znesku, plačajo ta
prispevek do 31. januarja v koledarskem letu, na katero se prispevki nanašajo,
oziroma v roku 30 dni od vpisa v Poslovni register Slovenije.
XI
Zneski pavšalnih prispevkov iz III. do VII.
in IX. točke tega sklepa se letno uskladijo z gibanjem povprečnih plač v
Republiki Sloveniji. Sklep o uskladitvi zneskov pavšalnih prispevkov sprejme Svet
Zavoda za pokojninsko in invalidsko zavarovanje Slovenije in jih objavi v
Uradnem listu Republike Slovenije.

Sklep o določitvi prispevkov za posebne
primere zavarovanja (Uradni list RS, št. 111/00)
vsebuje naslednjo končno določbo:
»XII
Ta sklep se objavi v Uradnem listu
Republike Slovenije in začne veljati osmi dan po objavi, uporablja pa se od 1.
1. 2001 dalje.«.

Sklep o spremembah sklepa o določitvi
prispevkov za posebne primere zavarovanja (Uradni list RS, št. 17/02) vsebuje naslednjo končno določbo:
»VII
Ta sklep se objavi v Uradnem listu Republike
Slovenije in začne veljati naslednji dan po objavi, uporablja pa se od 1. 3.
2002 dalje.«.

Sklep o spremembah in dopolnitvah sklepa o
določitvi prispevkov za posebne primere zavarovanja (Uradni list RS, št. 22/02) vsebuje naslednjo končno določbo:
»III
Ta sklep začne veljati naslednji dan po
objavi v Uradnem listu Republike Slovenije, uporablja pa se od prvega dne
meseca, ki sledi mesecu, v katerem je sklep uveljavljen.«.

Sklep o spremembah sklepa o določitvi
prispevkov za posebne primere zavarovanja (Uradni list RS, št. 19/03) vsebuje naslednjo končno določbo:
»VII
Ta sklep se objavi v Uradnem listu
Republike Slovenije in začne veljati naslednji dan po objavi, uporablja pa se
od 1. 3. 2003 dalje.«.

Sklep o spremembah sklepa o določitvi
prispevkov za posebne primere zavarovanja (Uradni list RS, št. 17/04) vsebuje naslednjo končno določbo:
»VII
Ta sklep se objavi v Uradnem listu
Republike Slovenije in začne veljati naslednji dan po objavi, uporablja pa se
od 1. 3. 2004 dalje.«.

Sklep o spremembah sklepa o določitvi
prispevkov za posebne primere zavarovanja (Uradni list RS, št. 17/05) vsebuje naslednjo končno določbo:
»VIII
Ta sklep se objavi v Uradnem listu
Republike Slovenije in začne veljati naslednji dan po objavi, uporablja pa se
od 1. 3. 2005 dalje.«.

Sklep o spremembah Sklepa o določitvi
prispevkov za posebne primere zavarovanja (Uradni list RS, št. 23/06) vsebuje naslednjo končno določbo:
»VIII
Ta sklep se objavi v Uradnem listu
Republike Slovenije in začne veljati naslednji dan po objavi, uporablja pa se
od 1. 3. 2006 dalje.«.

Sklep o spremembah Sklepa o določitvi
prispevkov za posebne primere zavarovanja (Uradni list RS, št. 23/07) vsebuje naslednjo končno določbo:
»VII
Ta sklep začne veljati naslednji dan po
objavi v Uradnem listu Republike Slovenije.«.

Popravek Sklepa o spremembah Sklepa o
določitvi prispevkov za posebne primere zavarovanja (Uradni list RS, št. 29/07) popravlja VII. točko Sklepa o
spremembah Sklepa o določitvi prispevkov za posebne primere zavarovanja (Uradni
list RS, št. 23/07) tako, da se glasi:
»VI
Ta sklep se objavi v Uradnem listu
Republike Slovenije in začne veljati naslednji dan po objavi, uporablja pa se
od 1. 3. 2007 dalje.«.

Sklep o spremembah Sklepa o določitvi
prispevkov za posebne primere zavarovanja (Uradni list RS, št. 21/08) vsebuje naslednjo končno določbo:
»VII
Ta sklep se objavi v Uradnem listu
Republike Slovenije in začne veljati naslednji dan po objavi, uporablja pa se
od 1. 3. 2008 dalje.«.

Sklep o spremembah in dopolnitvah Sklepa o
določitvi prispevkov za posebne primere zavarovanja (Uradni list RS, št. 111/08) vsebuje naslednjo končno določbo:
»VI
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah Sklepa o določitvi
prispevkov za posebne primere zavarovanja (Uradni list RS, št. 18/09) vsebuje naslednjo končno določbo:
»VII
Ta sklep se objavi v Uradnem listu Republike
Slovenije in začne veljati naslednji dan po objavi, uporablja pa se od 1. 4.
2009 dalje.«.

Sklep o spremembah Sklepa o določitvi
prispevkov za posebne primere zavarovanja (Uradni list RS, št. 24/10) vsebuje naslednjo končno določbo:
»VII
Ta sklep začne veljati naslednji dan po
objavi v Uradnem listu Republike Slovenije, uporabljati pa se začne 1. aprila
2010.«.

Sklep o spremembah Sklepa o določitvi
prispevkov za posebne primere zavarovanja (Uradni list RS, št. 17/11) vsebuje naslednjo končno določbo:
»VII
Ta sklep začne veljati naslednji dan po
objavi v Uradnem listu Republike Slovenije, uporabljati pa se začne 1. aprila
2011.«.

Sklep o spremembah Sklepa o določitvi
prispevkov za posebne primere zavarovanja (Uradni list RS, št. 18/12)
vsebuje naslednjo končno določbo:
»VII
Ta sklep začne veljati naslednji dan po
objavi v Uradnem listu Republike Slovenije, uporabljati pa se začne 1. aprila
2012.«.