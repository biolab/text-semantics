I.
S tem sklepom se določa podrobnejša
opredelitev kategorij posameznih članov Zdravniške zbornice Slovenije (v
nadaljnjem besedilu: zbornica), meril za določitev višine članarine in višina
pavšalne članarine.
II.
Zavezanci za plačilo članarine so v skladu
s 70. in 74. členom Zakona o zdravniški službi (Uradni list RS, št. 72/06 –
uradno prečiščeno besedilo, 15/08 – ZPacP, 58/08, 107/10 – ZPPKZ, 40/12 – ZUJF,
88/16 – ZdZPZD, 40/17, 64/17 – ZZDej-K, 49/18, 66/19 in 199/21) vsi člani
zbornice, tudi prostovoljni.
III.
Člani zbornice so razvrščeni v naslednje
kategorije:
a)  pripravnik
b)  sekundarij, zdravnik s strokovnim izpitom in
drugi,
c)  specializant,
č)  doktor dentalne medicine,
d)  zdravnik splošne medicine,
e)  specialist.
V kategorijo b) iz prejšnjega odstavka
spadajo tudi zdravniki s prekinjenim sekundariatom, zdravniki z opravljenim
sekundariatom, ki niso opravili preizkusa usposobljenosti, zdravniki z
zaključenim sekundariatom, ki so opravili preizkus usposobljenosti in jih ni
mogoče uvrstiti v nobeno drugo kategorijo iz prejšnjega odstavka, ter drugi
člani, ki jih ni mogoče uvrstiti v nobeno drugo kategorijo iz prejšnjega
odstavka.
IV.
Članarina zaposlenih članov zbornice glede
na kategorije iz prejšnje točke je:

a)

pripravnik

letno

176,40

eurov


mesečno

14,70

eurov


b)

sekundarij, zdravnik s
  strokovnim izpitom in drugi

letno

220,80

eurov


mesečno

18,40

eurov


c)

specializant

letno

294,00

eurov


mesečno

24,50

eurov


č)

doktor dentalne medicine

 

 

 


 

 

doktor dentalne medicine manj kot deset let po opravljenem strokovnem
  izpitu 

letno

331,20

eurov


mesečno

27,60

eurov



doktor dentalne medicine več kot deset let po opravljenem strokovnem
  izpitu

letno

344,40

eurov


mesečno

28,70

eurov


d)

zdravnik splošne medicine

letno

344,40

eurov


mesečno

28,70

eurov


e)

specialist:

 

 

 


 

 

specialist manj kot deset let po opravljenem specialističnem izpitu 

letno

387,60

eurov


mesečno

32,30

eurov



specialist več kot deset let po opravljenem specialističnem izpitu

letno

418,80

eurov


mesečno

34,90

eurov

Članarina zasebnih zdravnikov in zasebnih
zdravnikov s koncesijo je za kategorije č), d) in e) iz prejšnje točke enaka
članarini pod č), d) in e) iz prejšnjega odstavka.
IV.a
(črtana)
V.
Članarina polno upokojenih članov zbornice,
ki ne opravljajo zdravniške službe, je 43,50 eurov letno. Članarina polno
upokojenih članov zbornice, ki opravljajo zdravniško službo na podlagi pogodb
civilnega prava, je 117,40 eurov letno.
Članarina članov zbornice, ki imajo pravico
do delne starostne ali invalidske pokojnine, znaša 60 % zneska članarine, ki bi
jim bila odmerjena v skladu s prvim odstavkom prejšnje točke.
Članarina članov zbornice, ki so visokošolski
učitelji, znanstveni delavci, visokošolski sodelavci ali mladi raziskovalci in
ne opravljajo zdravniške službe, je 117,40 eurov letno.
Status iz prvega in drugega odstavka te
točke član zbornice dokazuje s potrdilom pristojnega organa, pri čemer se o
neopravljanju zdravniške službe izreče s pisno izjavo.
Status iz tretjega odstavka te točke član
zbornice dokazuje s predložitvijo ustreznega listinskega dokazila.
VI.
Članarina članov na starševskem dopustu,
članov, ki uveljavljajo pravico do dela s krajšim delovnim časom zaradi
starševstva, in članov na daljši odsotnosti zaradi bolezni, znaša 43,50 eurov
letno.
Status iz prejšnjega odstavka član zbornice
dokazuje z odločbo Centra za socialno delo oziroma z odločbo Zavoda za
zdravstveno zavarovanje Slovenije.
VII.
Plačila članarine so oproščeni člani
zbornice:
-      
ki so brezposelne osebe skladno s predpisi s
področja zaposlovanja in zavarovanja za primer brezposelnosti;
-      
v hujši finančni stiski v skladu s pravilnikom
zbornice o skrbstvenem skladu;
-      
ki uveljavljajo pravico do plačila prispevkov
zaradi zapustitve trga dela v skladu z Zakonom o starševskem varstvu in
družinskih prejemkih (Uradni list RS, št. 110/06 – uradno prečiščeno besedilo,
114/06 – ZUTPG in 10/08);
-      
ki so dopolnili 85 let.
Plačila članarine so člani zbornice iz
prve, druge in tretje alineje prejšnjega odstavka oproščeni le za obdobje, ko
imajo status iz prejšnjega odstavka.
Status iz prve, druge in tretje alineje
prvega odstavka te točke član zbornice dokazuje s potrdilom pristojnega organa,
status iz četrte alineje prvega odstavka te točke pa zbornica ugotavlja po
uradni dolžnosti.
VIII.
Zaposleni člani zbornice (v javnih
zdravstvenih zavodih, zasebnih zavodih, pri ostalih pravnih osebah in pri
zasebnih zdravnikih) iz prvega odstavka IV. točke tega sklepa plačujejo
članarino v 12-ih mesečnih obrokih kot odtegljaj pri izplačilu neto plače ali v
osmih dneh po prejemu računa ali prek trajnega naloga pri poslovni banki.
Člani zbornice zasebni zdravniki in zasebni
zdravniki s koncesijo plačujejo članarino zbornice mesečno v osmih dneh po
prejemu računa ali prek trajnega naloga pri poslovni banki.
Člani zbornice iz V. in VI. točke tega
sklepa plačajo članarino zbornice kot odtegljaj pri izplačilu neto plače, v
osmih dneh po prejemu računa ali prek trajnega naloga pri poslovni banki.
IX.
Za nepravočasna plačila obveznosti iz
naslova članarin se lahko zaračunajo zamudne obresti in stroški izterjave.

Sklep o določitvi članarine Zdravniške
zbornice Slovenije (Uradni list RS, št. 4/07)
vsebuje naslednjo končno določbo:
»X.
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembi in dopolnitvi Sklepa o
določitvi članarine Zdravniške zbornice Slovenije (Uradni list RS, št. 19/08) vsebuje naslednjo končno določbo:
»III.
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvah Sklepa o
določitvi članarine Zdravniške zbornice Slovenije (Uradni list RS, št. 12/09) vsebuje naslednjo končno določbo:
»VII.
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembi Sklepa o določitvi članarine
Zdravniške zbornice Slovenije (Uradni list RS, št. 10/11) vsebuje naslednjo končno določbo:
»II.
Ta sklep začne veljati naslednji dan po
objavi v Uradnem listu Republike Slovenije, uporablja pa se od odmere članarine
za leto 2011.«.

Sklep o spremembi Sklepa o določitvi članarine
Zdravniške zbornice Slovenije (Uradni list RS, št. 24/15)
vsebuje naslednjo končno določbo:
»II.
Ta sklep začne veljati naslednji dan po
objavi v Uradnem listu Republike Slovenije, uporablja pa se od odmere članarine
za leto 2015.«.

Sklep o spremembah in dopolnitvah Sklepa o
določitvi članarine Zdravniške zbornice Slovenije (Uradni list RS, št. 4/18)
vsebuje naslednjo prehodno in končno določbo:
»PREHODNA IN KONČNA DOLOČBA
V.
Zaposlenim članom zbornice, ki bodo v
kategorijo specializant ali specialist uvrščeni po uveljavitvi tega sklepa, se
za leto 2017 članarina odmeri na naslednji način: 
-      
specializantom, katerih specializacija traja
manj kot dve leti: 22,35 eurov mesečno, 
-      
specializantom, katerih specializacija traja
več kot dve leti in manj kot štiri leta: 23,25 eurov mesečno, 
-      
specializantom, katerih specializacija traja
štiri leta in več: 24,18 eurov mesečno, 
-      
specialistom, ki so zaključili specializacijo,
ki je trajala manj kot tri leta: 29,41 eurov mesečno, 
-      
specialistom, ki so zaključili specializacijo,
ki je trajala tri leta ali tri leta in pol: 30,59 eurov mesečno, 
-      
specialistom, ki so zaključili specializacijo,
ki je trajala štiri leta ali štiri leta in pol: 33,09 eurov mesečno, 
-      
specialistom, ki so zaključili specializacijo,
ki je trajala pet let ali več: 34,41 eurov mesečno. 
VI.
Ta sklep začne veljati naslednji dan po
objavi v Uradnem listu Republike Slovenije, uporablja pa se od odmere članarine
za leto 2018.«.

Sklep
o spremembah in dopolnitvah Sklepa o določitvi članarine Zdravniške zbornice
Slovenije (Uradni list RS, št. 86/21) vsebuje
naslednjo končno določbo:
»KONČNA DOLOČBA
V
Ta sklep začne veljati naslednji dan po
objavi v Uradnem listu Republike Slovenije, uporablja pa se od odmere članarine
za leto 2022.«.

Sklep
o spremembah Sklepa o določitvi članarine Zdravniške zbornice Slovenije (Uradni list RS, št. 167/22)
vsebuje naslednjo končno določbo:
»V.
Ta sklep začne veljati naslednji dan po
objavi v Uradnem listu Republike Slovenije, uporablja pa se od odmere članarine
za leto 2023 dalje.«.