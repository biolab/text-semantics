1. člen
S tem sklepom se določa pavšalne zneske prispevkov, ki jih
plačujejo pravne in fizične osebe za posebne primere zavarovanja za zavarovance
iz 20. člena Zakona o pokojninskem in invalidskem zavarovanju (Uradni list RS,
št. 96/12, 39/13, 46/13 – ZIPRS1314-A, 63/13 – ZIUPTDSV, 99/13 – ZSVarPre-C,
101/13 – ZIPRS1415, 111/13 – ZMEPIZ-1, 32/14 – ZPDZC-1, 44/14 – ORZPIZ206,
46/14 – ZPZRTH-E, 85/14 – ZUJF-B, 95/14 – ZIPRS1415-C, 95/14 – ZIUPTDSV-A, 95/14
– ZUPPJS15, 95/14 – ZUJF-C, 97/14 – ZMEPIZ-1A, 31/15 – ZISDU-3, 82/15 –
ZPZRTH-F, 90/15 – ZIUPTD, 90/15 – ZUPPJS16, 96/15 – ZIPRS1617 in 102/15; v
nadaljnjem besedilu: ZPIZ-2).
2. člen
Prispevke za pokojninsko in invalidsko zavarovanje za osebe,
ki so zavarovane za invalidnost in smrt, ki je posledica poškodbe pri delu ali
poklicne bolezni, obračunavajo in plačujejo zavezanci iz 3. do 8. člena tega
sklepa v pavšalnih zneskih.
3. člen
Prispevke iz prejšnjega člena plačujejo v mesečnem pavšalnem znesku
6,50 eurov za:
-       
otroke in mladostnike z motnjami v telesnem in duševnem razvoju pri
praktičnem pouku v podjetjih za usposabljanje ali na obveznem praktičnem delu;
-       
osebe, ki so po končanem šolanju na prostovoljni praksi, ne glede na to,
ali za to prakso prejemajo nagrado;
-       
vojaške invalide, civilne invalide vojne in druge invalidne osebe na
poklicni rehabilitaciji oziroma usposabljanju pri praktičnih delih in vajah;
-       
osebe, ki se po predpisih, ki urejajo trg dela ali po predpisih, ki
urejajo zaposlovanje invalidov, usposabljajo z delom pri izvajalcu ukrepa
aktivne politike zaposlovanja, razen za osebe, ki opravljajo javna dela in
-       
osebe, ki na podlagi predpisov, ki urejajo prekrške in izvrševanje
kazenskih sankcij, opravljajo določene naloge v splošno korist ali v korist
lokalne skupnosti 
organizacije, pri katerih so te osebe na
usposabljanju, prostovoljni praksi, poklicni rehabilitaciji oziroma opravljajo
določene naloge.
4. člen
Prispevke iz 2. člena tega sklepa plačujejo v letnem
pavšalnem znesku 9,71 eurov za dijake in študente pri praktičnem pouku, pri
opravljanju proizvodnega dela ali delovne prakse in na strokovnih ekskurzijah,
šole, ki zahtevajo oziroma organizirajo opravljanje takega dela in ekskurzij.
Prispevke iz 2. člena tega sklepa plačujejo v letnem
pavšalnem znesku 9,71 eurov za dijake in študente pri opravljanju proizvodnega
dela oziroma delovne prakse pravne in fizične osebe, kadar so pri njih dijaki
in študentje na prostovoljnem praktičnem delu.
5. člen
Prispevke iz 2. člena tega sklepa in prispevke za primer
invalidnosti, ki je posledica poškodbe zunaj dela, nastale zaradi višje sile,
plačuje v mesečnem pavšalnem znesku 12,95 eurov za osebe na prestajanju kazni
zapora, ki niso obvezno zavarovane po ZPIZ-2, ter mladoletnike, proti katerim
se izvršuje vzgojni ukrep oddaje v prevzgojni dom, pri delu, poklicnem
izobraževanju in pri opravljanju dovoljenih dejavnosti v skladu z zakonom,
Uprava Republike Slovenije za izvrševanje kazenskih sankcij.
6. člen
Prispevke iz 2. člena tega sklepa plačujejo v mesečnem
pavšalnem znesku 32,43 eurov:
-       
osebe, ki samostojno opravljajo pridobitno ali drugo dovoljeno
dejavnost, vendar niso zavarovane po 15. členu ZPIZ-2 in
-       
osebe, ki opravljajo kmetijsko ali gozdarsko dejavnost in niso
zavarovane po 17. členu ZPIZ-2 ali po 25. členu ZPIZ-2.
Osebe iz prejšnjih alinej plačujejo polovico zneska iz tega
člena za mesec, v katerem opravljajo dejavnost 15 dni ali manj.
7. člen
Prispevke iz 2. člena tega sklepa plačujejo v letnem
pavšalnem znesku 162,12 eurov ali pa mesečno plačujejo prispevek v znesku 13,51
eurov osebe, ki ne glede na določbo prvega odstavka 15. člena ZPIZ-2 niso
zavarovane po 15. členu ZPIZ-2 in v skladu s predpisi, ki urejajo
gostinstvo, le občasno, največ do pet mesecev v koledarskem letu, opravljajo
dejavnost kot sobodajalci – fizične osebe.
8. člen
Osebe, ki za opravljanje teh aktivnosti niso zavarovane na
drugi zavarovalni podlagi, so obvezno zavarovane za invalidnost in smrt kot
posledico poškodbe pri delu s plačilom prispevka v letnem pavšalnem znesku 3,22
eurov v primerih, ko:
-       
sodelujejo pri organiziranih delovnih akcijah, pri reševalnih akcijah
ali pri zaščiti in reševanju v primerih naravnih in drugih nesreč;
-       
kot udeleženci mladinskih taborov v Republiki Sloveniji sodelujejo pri
opravljanju del oziroma nalog na mladinskem taboru;
-       
opravljajo vojaško službo v rezervni ali vojni sestavi, nadomestno
civilno službo ali službo v Civilni zaščiti oziroma se usposabljajo za opravljanje
teh nalog na podlagi državljanske dolžnosti ali se usposabljajo na podlagi
pogodbe o službi v rezervni sestavi Slovenske vojske, pogodbe o službi v
Civilni zaščiti ali se usposabljajo za opravljanje obrambnih nalog ter nalog
zaščite, reševanja in pomoči;
-       
kot člani operativnih sestav prostovoljnih gasilskih enot oziroma
gasilskih organizacij opravljajo naloge pri gašenju požarov, zaščiti, reševanju
in pomoči ob naravnih in drugih nesrečah, med izvajanjem požarne straže ali
zavarovanja požarno nevarnih del, mest in javnih prireditev, na vajah in drugih
oblikah usposabljanja ali pri javnih nastopih in demonstracijah gasilske
dejavnosti za namen poučevanja in usposabljanja prebivalstva;
-       
kot člani gorske reševalne službe, jamarske reševalne službe, vodniki
reševalnih psov ali potapljači in drugi reševalci in pripadniki operativnih
sestav za zaščito, reševanje in pomoč v skladu s predpisi, ki urejajo varstvo
pred naravnimi in drugimi nesrečami, opravljajo naloge v zvezi z zaščito,
reševanjem in pomočjo ogroženim ljudem, ali naloge v zvezi z zaščito in
reševanjem premoženja, okolja in kulturne dediščine ali se organizirano
usposabljajo za navedene naloge;
-       
pomagajo policiji in pooblaščenim uradnim osebam državnih organov pri
izpolnjevanju nalog s področja varstva ustavne ureditve, osebne varnosti
občanov in varnosti premoženja, vzdrževanja javnega reda in miru, pri
preprečevanju in odkrivanju kaznivih dejanj ter pri odkrivanju in prijemanju
storilcev in pri varovanju pred kršitvami nedotakljivosti državne meje;
-       
opravljajo naloge policije kot osebe v rezervnem sestavu policije;
-       
opravljajo na poziv državnih in drugih pooblaščenih organov javno in
drugo družbeno funkcijo ali državljansko dolžnost, in
-       
kot športniki, šahisti, trenerji ali organizatorji v okviru organizirane
športne ali šahovske dejavnosti sodelujejo pri športnih ali šahovskih akcijah.
9. člen
Prispevke iz 3., 5., 6. in 7. člena tega sklepa plačujejo
zavezanci do 15. dne v mesecu za pretekli mesec.
Prispevek iz 4. člena tega sklepa za vsako šolsko leto
plačujejo zavezanci do 15. dne v mesecu, ki sledi mesecu zaključka praktičnega
pouka, strokovnih ekskurzij, proizvodnega dela oziroma delovne prakse. Če
zavarovanci iz 4. člena tega sklepa prejmejo plačilo za praktično delo
oziroma, delovno prakso, obračunajo in plačajo zavezanci prispevke iz 4. člena
tega sklepa na dan izplačila tega plačila.
Osebe iz 7. člena tega sklepa, ki se odločijo za plačilo
prispevkov v letnem znesku, plačajo ta prispevek do 31. januarja v
koledarskem letu, na katero se prispevki nanašajo, oziroma v roku 30 dni od
vpisa v Poslovni register Slovenije.
Prispevke iz 8. člena tega sklepa plačujejo zavezanci za
koledarsko leto, in sicer ob prvi udeležbi akcije v koledarskem letu do 15. dne
v mesecu za pretekli mesec.
10. člen
Zneski pavšalnih prispevkov po tem sklepu se letno uskladijo z
gibanjem povprečnih plač v Republiki Sloveniji.
11. člen
Z dnem uveljavitve tega sklepa preneha veljati Sklep o
določitvi prispevkov za posebne primere zavarovanja (Uradni list RS, št. 25/13,
20/14, 95/14 – ZUJF-C in 21/15).
12. člen
Ta sklep začne veljati 1. aprila 2016.
Št. 9000-4/2016/15-5
Ljubljana, dne 29. februarja 2016
EVA 2016-2611-0027
Svet Zavoda za pokojninsko
in invalidsko zavarovanje
Slovenije
Milan Utroša l.r.
Predsednik