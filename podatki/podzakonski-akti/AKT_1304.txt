1. člen
(vsebina splošnega akta)
Ta splošni akt predpisuje pogoje za uporabo
radijskih frekvenc, namenjenih radioamaterski in radioamaterski satelitski
storitvi.
2. člen
(pomen izrazov)
(1) Izrazi,
uporabljeni v tem splošnem aktu, pomenijo:
1.     
Amaterska radiogoniometrija (v nadaljnjem
besedilu: ARG) je tehnično športna dejavnost, pri kateri udeleženci s pomočjo
posebnega sprejemnika iščejo oddajnike na določenem geografskem območju.
2.     
Efektivna izotropna sevana moč (angl.
»effective isotropic radiated power«, v nadaljenem besedilu: e.i.r.p.) – je
zmnožek moči, dovedene v anteno, in dobitka antene v dani smeri glede na
izotropno anteno.
3.     
Klicni znaki so mednarodno predpisani
identifikacijski znaki sestavljeni iz črk in številk po pravilih, določenih v
19. členu Pravilnika o radiokomunikacijah Mednarodne telekomunikacijske
zveze (v nadaljnjem besedilu: ITU RR), s katerim se identificira oddajanje
radioamaterskih radijskih postaj.
4.     
Radioamater je fizična oseba, ki je opravila
izpit pred izpitno komisijo radioamaterske organizacije, izvaja radioamaterske
in radioamaterske satelitske storitve v skladu z radioamaterskim kodeksom in
ima veljavno radioamatersko dovoljenje.
5.     
Radioamatersko dovoljenje je odločba agencije,
s katero podeli radioamaterju, radioamaterskemu društvu ali radioamaterski
organizaciji pravico do uporabe radijskih frekvenc predvidenih za
radioamatersko in radioamatersko satelitsko storitev.
6.     
Radioamatersko društvo je društvo registrirano
za namene izvajanja radioamaterske in radioamaterske satelitske storitve, v
skladu z zakonom, ki ureja organizacijo društev.
7.     
Radioamaterska organizacija je registrirana
zveza radioamaterskih društev oziroma društvo, ki je registrirano po zakonu, ki
ureja organizacijo društev, in ki zastopa njihove skupne interese v Republiki
Sloveniji in v tujini ter je članica Mednarodne radioamaterske organizacije (v
nadaljnjem besedilu: IARU).
8.     
Radioamaterska radijska postaja je radijska
postaja za izvajanje radioamaterske oziroma radioamaterske satelitske storitve.
9.     
Radioamaterska radijska postaja za posebne
tehnike prenosa je radioamaterska radijska postaja, ki oddaja posebne radijske
signale za prenos informacij.
10.  
Radioamaterska radijska postaja za
radiogoniometriranje je radijska postaja, ki oddaja posebne radijske signale za
namen ARG.
11.  
Radioamaterski radijski svetilnik je
radioamaterska radijska postaja, ki oddaja posebne radijske signale za raziskovanje
razširjanja radijskih valov in za druge tehnične raziskave.
12.  
Radioamaterski radiofrekvenčni pasovi so
radijske frekvence, ki so za radioamatersko in radioamatersko satelitsko
storitev predvidene s predpisi, ki določajo načrt razporeditve radiofrekvenčnih
pasov in uporabo radijskih frekvenc.
13.  
Radioamaterski repetitor je enosmerna ali
dvosmerna radioamaterska radijska postaja, ki samodejno sprejema in oddaja
radijske signale drugih radioamaterskih radijskih postaj.
14.  
Uporaba radioamaterske radijske postaje po tem
splošnem aktu pomeni oddajanje na radiofrekvenčnih pasovih namenjenih
radioamaterski in radioamaterski satelitski storitvi.
15.  
Vrste oddaje so mednarodno določeni različni
načini prenosa informacij pri oddajanju radioamaterske radijske postaje.
(2) Preostali
izrazi, uporabljeni v tem splošnem aktu, imajo enak pomen, kot je določen v
Zakonu o elektronskih komunikacijah (Uradni list RS, št. 130/22, v nadaljnjem besedilu: zakon).
3. člen
(pogoji za uporabo radioamaterskih
radijskih postaj)
(1) Pogoji
uporabe radioamaterske radijske postaje morajo biti glede na namen uporabe
radioamaterskih radiofrekvenčnih pasov in razred radioamaterja skladni:
1.     
z dokumenti Mednarodne telekomunikacijske zveze
(v nadaljnjem besedilu: ITU), Konference evropskih uprav za pošto in
telekomunikacije (v nadaljnjem besedilu: CEPT) in IARU ter
2.     
z največjimi dovoljenimi močmi oddajnikov
radioamaterske radijske postaje, ki ne presegajo vrednosti, določenih v
4. členu tega splošnega akta.
(2) Radioamaterske
radijske postaje ni dopustno uporabljati v komercialne namene in za
pridobivanje premoženjske koristi.
4. člen
(radiofrekvenčni pasovi in največje
dovoljene oddajne moči)
(1) Radiofrekvenčni pasovi in največje
dovoljene oddajne moči namenjene radioamaterski in radioamaterski satelitski storitvi
so določene v Tabeli št. 1:
Tabela št. 1:
Radiofrekvenčni pasovi in največje dovoljene oddajne moči


Radijska
  frekvenca namenjena radioamaterski storitvi z največjimi dovoljenimi močmi za
  radioamaterja A in N razreda

Radijska
  frekvenca namenjena radioamaterski satelitski storitvi z največjimi
  dovoljenimi močmi za radioamaterja A razreda


Frekvenčni
  pas | 
Uporaba
  frekvenčnega pasu: 
primarna
  (P) oziroma 
sekundarna
  (S)

Največja
  dovoljena oddajna moč za radioamaterja razreda

Frekvenčni
  pas | 
Uporaba
  frekvenčnega pasu: 
primarna
  (P) oziroma 
sekundarna
  (S)

Največja
  dovoljena oddajna moč za radioamaterja razreda


 

A

N

 

A


135,7
  – 137,8 kHz

S

1 W
  e.i.r.p.

 

 

 


472
  – 479 kHz

S

5 W
  e.i.r.p.

 

 

 


1 810
  – 1 850 kHz

P

1 500 W

 

 

 


1
  850 – 2 000 kHz

S

1
  500 W




3 500
  – 3 800 kHz

P

1 500 W

100 W

 

 


5351,5
  – 5366,5 kHz

S

15
  W e.i.r.p.

 

 

 


7 000
  – 7 200 kHz

P

1 500 W

100 W

7 000
  – 7 100 kHz

P

1 500 W


10 100
  – 10 150 kHz

S

300 W

 

 

 


14 000
  – 14 350 kHz

P

1 500 W

 

14 000
  – 14 250 kHz

P

1 500 W


18 068
  – 18 168 kHz

P

1 500 W

 

18 068
  – 18 168 kHz

P

300 W


21 000
  – 21 450 kHz

P

1 500 W

100 W

21 000
  – 21 450 kHz

P

1 500 W


24 890
  – 24 990 kHz

P

1 500 W

 

24 890
  – 24 990 kHz

P

300 W


28 000
  – 29 700 kHz

P

1 500 W

100 W

28 000
  – 29 700 kHz

P

1 500 W


40,66
  – 40,70 MHz

S

100 W

 

 

 


50
  – 52 MHz

S

100 W

25 W

 

 


70
  – 70,45 MHz

S

100 W

25 W

 

 


144
  – 146 MHz

P

1 500 W

25 W

144
  – 146 MHz

P

1 500 W


430
  – 432 MHz

P

50 W

25 W

 

 


432
  – 438 MHz

P

1 500 W

25 W

432
  – 438 MHz

P

1 500 W


438
  – 440 MHz

P

50 W

25 W

 

 


1 240
  – 1 300 MHz

S

300 W

 

1 260
  – 1 270 MHz

S

50 W


2 300
  – 2 450 MHz

S

300 W

 

2 400
  – 2 450 MHz

S

50 W


3 400
  – 3 410 MHz

S

100 W

 

 

 


5 650
  – 5 830 MHz

S

100 W

 

5 830
  – 5 850 MHz

S

50 W


10
  – 10,50 GHz

S

100 W

 

10,45
  – 10,50 GHz

S

50 W


24
  – 24,05 GHz

P

50 W

 

24
  – 24,05 GHz

P

50 W


24,05
  – 24,25 GHz

S

50 W

 

 

 


47
  – 47,2 GHz

P

50 W

 

47
  – 47,2 GHz

P

50 W


47,2
  – 48,5 GHz

S

50 W

 

 

 


75,5
  – 77,5 GHz

S

50 W

 

76
  – 77,5 GHz

S

50 W


77,5
  – 78 GHz

P

50 W

 

77,5
  – 78 GHz

P

50 W


78
  – 81,5 GHz

S

50 W

 

78
  – 84 GHz

S

50 W


122,25
  – 123,00 GHz

S

50 W

 

 

 


134
  – 136 GHz

P

50 W

 

134
  – 136 GHz

P


136
  – 141 GHz

S

50
  W

136
  – 141 GHz

S


241
  – 248 GHz

S

50
  W

241
  – 248 GHz

S


248 – 250 GHz

P

50 W

 

248 – 250 GHz

P


(2) Radioamaterjem razreda N ni
dovoljena uporaba satelitskih radijskih frekvenčnih pasov.
(3) V
frekvenčnih pasovih za delo opreme v industrijske, znanstvene in medicinske
namene ISM (ISM – angl. »industrial, scientific and medical«), kot so: 40,66 –
40,70 MHz, 433,05 – 434,79 MHz, 2 400 – 2 450 MHz, 5 725 – 5 850 MHz, 24 –
24,25 GHz, 121 – 123 GHz in 244 – 246
GHz, se lahko uporabljajo radijske frekvence za delo opreme v ISM namene. V ISM
frekvenčnih pasovih mora radioamaterska radijska postaja privzeti motnje, ki jih
ta oprema povzroča.
(4) Moč
oddajnika se šteje kot moč enega ali vsota moči iz več oddajnikov, na istem
frekvenčnem področju, ki se v istem časovnem terminu dovedejo v antenske
prenosne vode. Moč oddajnika (srednja) je povprečna moč, ki jo oddajnik dovede
v antenski prenosni vod v časovnem intervalu, dovolj dolgem v primerjavi z
najnižjo frekvenco, ki nastane z modulacijo pri normalnih obratovalnih pogojih.
(5) Status
primarne (P) ali sekundarne (S) uporabe posameznih frekvenčnih pasov je
določena s splošnim aktom, ki ureja načrt uporabe radijskih frekvenc. V
določenem frekvenčnem pasu ima primarni uporabnik prednost pred sekundarnim
uporabnikom. Radioamaterske postaje kot sekundarni uporabniki ne smejo
povzročati motenj primarnim uporabnikom ter ne morejo zahtevati zaščite pred
primarnimi uporabniki v istem frekvenčnem pasu.
5. člen
(tehnični ukrepi za zagotavljanje
elektromagnetne združljivosti)
(1) Za
zagotavljanje elektromagnetne združljivosti EMC med napravami mora radioamater
izvesti potrebne tehnične ukrepe, da jakost ustvarjenega električnega polja na
območjih, kjer ljudje uporabljajo elektronske naprave, ne presega vrednosti 3
V/m.
(2) Zaradi
zmanjšanja možnosti nastanka škodljivih motenj mora radioamater opravljati
preizkuse, nastavitve in meritve na oddajniku radioamaterske radijske postaje,
ki je umetno obremenjena in ne seva.
(3) Povprečna
moč vsake stranske komponente, s katero oddajnik napaja antenski vod, mora biti
v skladu z Dodatkom št. 3 ITU RR (Rev.WRC-2012), in sicer:
1.     
za radioamaterske radijske postaje, ki delujejo
v frekvenčnih pasovih pod 30 MHz:
- 
(43 + 10 log PEP) dB ali 50 dB pod srednjo
močjo; velja pogoj, ki je manj strog;
2.     
za radioamaterske radijske postaje, ki delujejo
v frekvenčnih pasovih nad 30 MHz:
- 
(43 + 10 log PEP) dB ali 70 dB pod srednjo
močjo; velja pogoj, ki je manj strog.
6. člen
(klicni znaki)
(1) Klicni
znak, s katerim se identificira oddajanje radioamaterske radijske postaje, je
sestavljen iz:
-       
črke in številke »S5«,
-       
ene številke od 0 do 9 in
-       
ene, dveh ali treh črk od 26-ih črk mednarodne
abecede, skladno z določili 19. člena ITU
RR, pri čemer se ne smejo uporabljati kombinacije črk, ki bi zaradi podobnosti
s signali za nesrečo, nevarnost, alarm ali nujnost utegnile povzročiti zmedo.
Agencija za komunikacijska omrežja in storitve Republike Slovenije (v
nadaljnjem besedilu: agencija) lahko zavrne vlogo zaradi neprimernega,
neustreznega ali zavajajočega klicnega znaka.
(2) Klicne znake radioamaterskih radijskih
postaj agencija določi iz zaporedij klicnih znakov S50A‑S59ZZZ
na naslednji način:
Tabela št. 2:


Zaporedje
  klicnih znakov

Nosilci
  identifikacije oddajanja radioamaterskih radijskih postaj


S50A
  – S59Z

radioamaterji
  A razreda, radioamaterska društva in radioamaterska organizacija


S50AA
  – S50ZZ

radioamaterji
  A razreda in radioamaterska organizacija


S51AA
  – S59ZZ

radioamaterji
  A razreda


S50AAA
  – S50XZZ

radioamaterji
  A razreda


S50YAA
  – S50YZZ

radioamaterska
  organizacija in radioamaterska društva za radioamaterske radijske postaje za
  posebne tehnike prenosa


S50ZAA
  – S50ZZZ

radioamaterska
  društva in radioamaterska organizacija


S51AAA
  – S51XZZ

radioamaterska
  društva in radioamaterska organizacija


S51YAA
  – S51YZZ

radioamaterska
  organizacija in radioamaterska društva za radioamaterske radijske postaje za
  posebne tehnike prenosa


S51ZAA
  – S51ZZZ

radioamaterska
  društva in radioamaterska organizacija


S52AAA
  – S52XZZ

radioamaterji
  N razreda


S52YAA
  – S52YZZ

radioamaterska
  organizacija in radioamaterska društva za radioamaterske radijske postaje za
  posebne tehnike prenosa


S52ZAA
  – S52ZZZ

radioamaterji
  N razreda


S53AAA
  – S53XZZ

radioamaterska
  društva in radioamaterska organizacija


S53YAA
  – S53YZZ

radioamaterska
  organizacija in radioamaterska društva za radioamaterske radijske postaje za
  posebne tehnike prenosa


S53ZAA
  – S53ZZZ

radioamaterska
  društva in radioamaterska organizacija


S54AAA
  – S54XZZ

radioamaterji
  A razreda


S54YAA
  – S54YZZ

radioamaterska
  organizacija in radioamaterska društva za radioamaterske radijske postaje za
  posebne tehnike prenosa


S54ZAA
  – S54ZZZ

radioamaterji
  A razreda


S55AAA
  – S55RZZ

radioamaterska
  organizacija za radioamaterske radijske postaje-repetitorje, radioamaterske
  radijske postaje-radijske svetilnike in radioamaterske radijske postaje za
  posebne tehnike prenosa


S55SAA
  – S55SZZ

radioamaterska
  organizacija za radioamaterske radijske postaje-repetitorje, ki delujejo v
  radioamaterskem radiofrekvenčnem pasu 1,2 GHz


S55TAA
  – S55TZZ

radioamaterska
  organizacija za radioamaterske radijske postaje-repetitorje, radioamaterske
  radijske postaje-radijske svetilnike in radioamaterske radijske postaje za
  posebne tehnike prenosa


S55UAA
  – S55UZZ

radioamaterska
  organizacija za radioamaterske radijske postaje-repetitorje, ki delujejo v
  radioamaterskem radiofrekvenčnem pasu 432 MHz


S55VAA
  – S55VZZ

radioamaterska
  organizacija za radioamaterske radijske postaje-repetitorje, ki delujejo v
  radioamaterskem radiofrekvenčnem pasu 144 MHz


S55WAA
  – S55XZZ

radioamaterska
  organizacija za radioamaterske radijske postaje-repetitorje, radioamaterske
  radijske postaje-radijske svetilnike in radioamaterske radijske postaje za
  posebne tehnike prenosa


S55YAA
  – S55YZZ

radioamaterska
  organizacija za radioamaterske radijske postaje za posebne tehnike prenosa v
  radioamaterskem računalniškem omrežju


S55ZAA
  – S55ZZZ

radioamaterska
  organizacija za radioamaterske radijske postaje-radijske svetilnike


S56AAA
  – S56XZZ

radioamaterji
  A razreda


S56YAA
  – S56YZZ

radioamaterska
  organizacija za radioamaterske radijske postaje-repetitorje, radioamaterske
  radijske postaje-radijske svetilnike in radioamaterske radijske postaje za
  posebne tehnike prenosa


S56ZAA
  – S57XZZ

radioamaterji
  A razreda


S57YAA
  – S57YZZ

radioamaterska
  organizacija za radioamaterske radijske postaje-repetitorje, radioamaterske
  radijske postaje-radijske svetilnike in radioamaterske radijske postaje za
  posebne tehnike prenosa


S57ZAA
  – S57ZZZ

radioamaterji
  A razreda


S58AAA
  – S58XZZ

radioamaterji
  N razreda


S58YAA
  – S58YZZ

radioamaterska
  organizacija za radioamaterske radijske postaje-repetitorje, radioamaterske
  radijske postaje-radijske svetilnike in radioamaterske radijske postaje za
  posebne tehnike prenosa


S58ZAA
  – S58ZZZ

radioamaterji
  A razreda


S59AAA
  – S59XAA

radioamaterska
  društva in radioamaterska organizacija


S59YAA
  – S59YZZ

radioamaterska
  organizacija za radioamaterske radijske postaje-repetitorje, radioamaterske
  radijske postaje-radijske svetilnike in radioamaterske radijske postaje za
  posebne tehnike prenosa


S59ZAA
  – S59ZZZ

radioamaterska
  društva in radioamaterska organizacija


(3) Klicni
znak agencija dodeli radioamaterju, radioamaterskemu društvu ali radioamaterski
organizaciji z radioamaterskim dovoljenjem iz tega splošnega akta.
(4) Posamezni
radioamater je upravičen do enega klicnega znaka v Republiki Sloveniji.
(5) Posamezno
radioamatersko društvo ali radioamaterska organizacija je upravičena do petih
klicnih znakov ter enega posebnega klicnega znaka v Republiki Sloveniji. Iz te
količine so za radioamaterska društva in radioamatersko organizacijo izvzeta
radioamaterska dovoljenja za radioamaterske radijske postaje – repetitorje,
radioamaterske radijske postaje – radijske svetilnike in radioamaterske
radijske postaje za posebne tehnike prenosa.
(6) Za
aktivnosti ob večjih prireditvah, tekmovanjih, obletnicah ali podobnih dogodkih
lahko agencija radioamaterski organizaciji na njen utemeljen predlog dodeli
tudi več kot en posebni klicni znak.
(7) Klicni
znak za radioamaterske radijske postaje – repetitorje in radioamaterske
radijske postaje – radijske svetilnike agencija lahko dodeli samo
radioamaterskim društvom in radioamaterski organizaciji. Radioamaterska
organizacija koordinira njihovo postavitev in radijsko frekvenco delovanja. Radioamatersko
društvo mora vlogi priložiti tudi izjavo radioamaterske organizacije o
koordinaciji iz prejšnjega stavka.
(8) Agencija
lahko po uradni dolžnosti spremeni ali odvzame že dodeljeni klicni ali posebni
klicni znak, če ta ni v skladu s pravili oblikovanja klicnih znakov in kadar se
radijske frekvence, predvidene za radioamatersko in radioamatersko satelitsko
storitev, uporablja v nasprotju z določili 40. člena zakona oziroma
splošnega akta agencije.
(9) Imetnik
radioamaterskega dovoljenja lahko spremeni klicni znak po preteku petih letih
od dneva, ko mu je agencija podelila klicni znak ali dovoljenje kadarkoli vrne.
(10) Klicne
znake, katerih dovoljenja so prenehala veljati, agencija lahko dodeli novemu
imetniku po preteku desetletnega roka od prenehanja veljavnosti
radioamaterskega dovoljenja.
(11) Klicni
znak, katerega dovoljenje preneha veljati s prenehanjem obstoja njegovega
imetnika, agencija lahko dodeli novemu imetniku po preteku petih let od dneva
prenehanja obstoja njegovega imetnika.
(12) Ne
glede na deseti odstavek 6. člena tega
splošnega akta omejitev dodelitev klicnega znaka ne velja za zaporedja klicnih
znakov, katerih nosilec je samo radioamaterska organizacija.
(13) V
primeru, da se imetnik klicnega znaka odpove prehodnemu roku iz desetega odstavka
6. člena tega splošnega akta in klicnemu
znaku lahko agencija dodeli klicni znak drugemu imetniku po učinkovanju
odpovedi in ob upoštevanju določb iz devetega odstavka 6. člena tega splošnega akta.
(14) Agencija
lahko na vlogo radioamaterskega društva ali radioamaterske organizacije izda
vlagatelju posebne klicne znake z veljavnostjo največ enega leta brez možnosti
podaljšanja, in sicer:
1.     
posebni klicni znak z več številkami, ki je
sestavljen iz:
- 
črke in številke »S5«,
- 
več številk od 0 do 9 in
- 
ene ali več črk izmed 26-ih črk mednarodne
abecede, skladno z določili 19. člena ITU
RR;
2.     
posebni klicni znak z eno številko in več kot
tremi črkami, ki je sestavljen iz:
- 
črke in številke »S5«;
- 
ene številke od 0 do 9 in
- 
več kot treh črk izmed 26-ih črk mednarodne abecede,
skladno z določili 19. člena ITU RR, pri
čemer se ne smejo uporabljati kombinacije črk, ki bi zaradi podobnosti s
signali za nesrečo, nevarnost, alarm ali nujnost utegnile povzročiti zmedo.
(15) Agencija
lahko zavrne vlogo zaradi neprimernega, neustreznega ali zavajajočega posebnega
klicnega znaka.
7. člen
(uporaba radioamaterske radijske postaje
in klicnih znakov)
(1) Radioamaterska
radijska postaja se mora identificirati oziroma oddati klicni znak, ki ga
uporablja, najmanj na vsakih 5 minut oddaje oziroma na začetku in na koncu
vsake oddaje. Identifikacija radioamaterskih radijskih postaj, ki se
uporabljajo za namen ARG, ni potrebna.
(2) Oddajanje
radioamaterske radijske postaje na plovilu, ki je izven obalnega morja
Republike Slovenije, se mora identificirati s svojim klicnim znakom, kateremu
se doda pripona, sestavljena iz poševnice (/) in črk »MM«. Slednja
identifikacija se ne uporablja pri plovilih namenjenih celinski plovbi.
(3) Oddajanje
radioamaterske radijske postaje na zrakoplovu, se mora identificirati s svojim
klicnim znakom, kateremu se doda pripona, sestavljena iz poševnice (/) in črk
»AM«.
(4) Oddajanje
mobilne radioamaterske radijske postaje v motornem vozilu, se lahko
identificira s svojim klicnim znakom, kateremu se doda pripona, sestavljena iz
poševnice (/) in črke »M«.
(5) Oddajanje
prenosne radioamaterske radijske postaje, se lahko identificira s svojim
klicnim znakom, kateremu se doda pripona, sestavljena iz poševnice (/) in črke
»P«.
(6) Samo
ob navzočnosti radioamaterja razreda A z veljavnim radioamaterskim dovoljenjem,
ki je odgovoren za pravilno uporabo radioamaterske radijske postaje, je uporaba
radioamaterske radijske postaje za osebe brez veljavnega radioamaterskega
dovoljenja izjemoma dovoljena v primeru nesreč in drugih nepredvidenih
dogodkov, ki jih urejajo predpisi s področja varstva ljudi, živali, premoženja,
kulturne dediščine ter okolja pred naravnimi in drugimi nesrečami ter za namene
izobraževanja, promoviranja in raziskovanja. V ta namen se lahko uporablja
klicni znak navzočega radioamaterja oziroma klicni znak radioamaterskega
društva ali radioamaterske organizacije.
(7) Radioamater
z veljavnim radioamaterskim dovoljenjem lahko oddaljeno upravlja z
radioamatersko radijsko postajo, ki se nahaja na območju Republike Slovenije,
ne glede nato ali se radioamater nahaja na območju Republike Slovenije ali v
tujini. V tem primeru mora biti radioamaterska radijska postaja v lasti oziroma
upravljanju radioamaterja, radioamaterskega društva ali organizacije. Podatke o
upravljanju z oddaljeno radioamatersko radijsko postajo mora njen lastnik
oziroma upravljavec zapisovati v dnevnik radioamaterske radijske postaje.
(8) Uporaba
frekvenc, dodeljenih za radioamaterske storitve in radioamaterske satelitske
storitve, ki pomeni uporabo frekvenc v nasprotju z nameni tega splošnega akta,
ni dovoljena. Sankcioniranje je opredeljeno v četrti točki desetega odstavka in
devetem odstavku 14. člena tega splošnega
akta ter 302. členu zakona.
8. člen
(tuji radioamaterji v Republiki Sloveniji)
(1) Tuji
radioamaterji, ki na območju Republike Slovenije uporabljajo radioamatersko
radijsko postajo, se morajo identificirati tako, da pred svojim klicnim znakom
dodajo oznako »S5« in poševnico (/). Ta določba velja za tuje radioamaterje, ki
začasno v koledarskem letu prebivajo na območju Republike Slovenije vendar ne
dlje kot tri mesece skupaj.
(2) Tujim
radioamaterjem, ki na območju Republike Slovenije v koledarskem letu živijo
dlje kot tri mesece skupaj, pri čemer morajo imeti veljavno dovoljenje za začasno
ali stalno prebivanje, agencija lahko izda radioamatersko dovoljenje, ki je
omejeno na čas veljavnosti dovoljenja za začasno ali stalno prebivanje.
(3) Tuji
radioamater z veljavnim CEPT radioamaterskim dovoljenjem ali veljavnim
radioamaterskim dovoljenjem, ki odgovarja določbam dokumentov CEPT, T/R 61-01
in ECC/REC/(05)06, lahko oddaljeno upravlja z radioamatersko radijsko postajo,
ki se nahaja na območju Republike Slovenije, ne glede nato ali se radioamater
nahaja na območju Republike Slovenije ali v tujini. V tem primeru mora biti
radioamaterska radijska postaja v lasti oziroma upravljanju radioamaterja ali
radioamaterskega društva ali organizacije. Podatke o upravljanju z oddaljeno
radioamatersko radijsko postajo mora njen lastnik ali upravljavec zapisovati v
dnevnik radioamaterske radijske postaje.
(4) Tujim
radioamaterjem iz prvega, drugega in tretjega odstavka 8. člena tega splošnega akta, ki nimajo CEPT
radioamaterskega dovoljenja, se izda odločbo o dodelitvi radijskih frekvenc s
smiselno uporabo določb dokumenta CEPT, T/R 61‑01 in
ECC/REC/(05)06.
9. člen
(vodenje dnevnika radioamaterske radijske
postaje)
(1) Podatke
o radioamaterskih radijskih zvezah mora radioamater zapisovati v dnevnik
radioamaterske radijske postaje, ki ga vodi na način, da je zagotovljena
trajnost zapisa.
(2) V
dnevnik radioamaterske radijske postaje radioamater obvezno vpiše naslednje
podatke:
1.     
dan, mesec in leto vzpostavljene radioamaterske
radijske zveze,
2.     
čas začetka radioamaterske radijske zveze,
3.     
klicni znak korespondenčne radioamaterske
radijske postaje,
4.     
naziv uporabljenega radioamaterskega
frekvenčnega pasu in
5.     
vrsto oddaje.
(3) Podatke
iz prejšnjega odstavka je potrebno hraniti najmanj tri leta od vpisa.
10. člen
(črkovanje)
(1) Kadar
se klicni znak izgovarja (v radiotelefoniji), se lahko črke klicnega znaka
izgovarjajo kot besede, katerih začetne črke so enake črkam klicnega znaka
(črkovanje).
(2) Za
črkovanje se uporablja slovenska ali mednarodna tablica črkovanja:
Tabela št. 3:
Slovenska tablica črkovanja:


A

ANKARAN

O

ORMOŽ


B

BLED

P

PIRAN


C

CELJE

R

RAVNE


Č

ČATEŽ

S

SOČA


D

DRAVA

Š

ŠMARJE


E

EVROPA

T

TRIGLAV


F

FALA

U

UNEC


G

GORICA

V

VELENJE


H

HRASTNIK

Z

ZALOG


I

IZOLA

Ž

ŽALEC


J

JADRAN

Q

QUEEN


K

KAMNIK

W

DVOJNI V


L

LJUBLJANA

X

IKS


M

MARIBOR

Y

IPSILON


N

NANOS



Tabela št. 4:
Mednarodna tablica črkovanja:


A

ALPHA

N

NOVEMBER


B

BRAVO

O

OSCAR


C

CHARLIE

P

PAPA


D

DELTA

Q

QUEBEC


E

ECHO

R

ROMEO


F

FOXTROT

S

SIERRA


G

GOLF

T

TANGO


H

HOTEL

U

UNIFORM


I

INDIA

V

VICTOR


J

JULIET

W

WHISKEY


K

KILO

X

X-RAY


L

LIMA

Y

YANKEE


M

MIKE

Z

ZULU


11. člen
(izpit za pridobitev radioamaterskega
dovoljenja)
(1) Izpit
za radioamaterja se opravlja v skladu s kriteriji, ki določajo izpitne
predmete, predpisano učno snov za posamezen razred radioamaterja in merila za
ocenjevanje znanja. V skladu z dokumentoma CEPT, T/R 61‑02
HAREC in CEPT/ERC Report 32.
(2) Izpit
se opravlja pred tričlansko izpitno komisijo. Člane komisij – izpraševalce iz
vrst radioamaterjev razreda A, z opravljenim izbirnim predmetom Sprejem in
oddaja Morsejevih znakov, določi radioamaterska organizacija.
(3) Seznam
izpraševalcev in njegove spremembe je radioamaterska organizacija dolžna
sporočati agenciji, najkasneje v 30 dneh od njihovega nastanka.
12. člen
(razred radioamaterja)
(1) Izpit
iz prejšnjega člena se opravlja za razred radioamaterja:
1.     
razred A: zahtevna znanja določena s predpisano
učno snovjo iz prvega odstavka prejšnjega člena v skladu z dokumentom CEPT, T/R
61‑02 in
2.     
razred N: manj zahtevna znanja določena s
predpisano učno snovjo iz prvega odstavka prejšnjega člena v skladu z
dokumentom CEPT, ERC Report 32.
(2) Sprejem
in oddaja Morsejevih znakov je izbirni predmet, ki ga lahko kandidat opravlja
ne glede na razred radioamaterja.
(3) Osebi,
ki je v tujini opravila izpit v skladu z dokumentom CEPT, T/R 61‑02, agencija prizna izpit za radioamaterja A
razreda.
(4) Osebam,
ki jih ne obravnava prejšnji odstavek tega člena, za opravljeni izpit za
radioamaterja agencija prizna v razredu, ki ustreza predloženemu dokumentu
pristojnega organa.
13. člen
(postopek opravljanja izpitov)
(1) Kandidat
vloži pri radioamaterski organizaciji prijavnico za izpit na vlogi iz Priloge
1, ki je sestavni del tega splošnega akta.
(2) Kandidat
mora biti obveščen o kraju in času opravljanja izpita najmanj osem dni pred
izpitnim rokom.
(3) Izpit
se opravlja pred tremi izpraševalci – člani komisije. Delo izpitne komisije
vodi njen predsednik.
(4) Kandidat
se mora na zahtevo komisije identificirati z osebnim dokumentom.
(5) Pred
začetkom izpita mora komisija seznaniti kandidata s pravili za izvedbo izpita.
(6) Kandidat
mora upoštevati navodila komisije.
(7) Če
komisija pred ali v času izvajanja izpita nedvoumno ugotovi, da je kandidat na
kakršenkoli način kršil pravila, ga komisija izključi oziroma ne more
nadaljevati izpita. Komisija določi rok po poteku katerega lahko kandidat
ponovno opravlja izpit.
(8) Če
obstajajo tehtni razlogi ali če zdravstveno stanje kandidata ne omogoča izvedbe
izpita pod pogoji, navedenimi v tem členu, lahko komisija na prošnjo kandidata
dopusti opravljanje izpita pod posebnimi pogoji. Kraj, datum, čas in način
izvedbe izpita določi komisija.
(9) Po
preizkusu znanja komisija da kandidatu oceno: »je opravil« ali »ni opravil« ter
izdela poročilo v treh izvodih, in sicer en izvod za kandidata, en izvod za
agencijo in en izvod za komisijo.
(10) Vsebina
poročila iz prejšnjega odstavka je določena v Prilogi 2, ki je sestavni del
tega splošnega akta.
14. člen
(radioamatersko dovoljenje)
(1) Spričevalo
HAREC, predvideno v dokumentu CEPT, T/R 61‑02,
izda radioamaterju agencija na njegovo vlogo.
(2) Radioamatersko
dovoljenje oziroma CEPT radio-amatersko dovoljenje, predvideno v dokumentu
CEPT, T/R 61‑01 in ECC/REC (05) 06, izda
agencija na podlagi vloge radioamaterja.
(3) Radioamaterski
dovoljenji iz prvega in drugega odstavka tega člena vsebujeta podatke o
imetniku dovoljenja, razredu radioamaterja, dodeljenem klicnem znaku ter
podatek o uspešno opravljenem preizkusu znanja sprejema in oddaje Morsejevih
znakov.
(4) Agencija
izda radioamatersko dovoljenje za radioamatersko organizacijo ali
radioamatersko društvo na podlagi njihove vloge. Za namen pridobitve
radioamaterskega dovoljenja za radioamatersko organizacijo ali radioamatersko
društvo se šteje, da ima opravljen izpit za razred A radioamaterja in opravljen
izbirni predmet Sprejem in oddaja Morsejevih znakov.
(5) Spremembo
podatkov o imetniku radioamaterskega dovoljenja mora imetnik radioamaterskega
dovoljenja sporočiti agenciji v 30 dneh od njihovega nastanka.
(6) Za
uporabo radioamaterskih radijskih postaj za namen izvedbe tekmovanj v ARG
agencija ne izdaja posebnega dovoljenja.
(7) Radioamatersko
dovoljenje agencija praviloma izda za čas veljavnosti 15 let.
(8) Imetniku,
ki v koledarskem letu dopolni 70 let ali več, agencija ob vlogi za izdajo
novega, dvojnika ali podaljšanja radioamaterskega dovoljenja le-tega izda za
čas veljavnosti trajno.
(9) Radioamatersko
dovoljenje agencija podaljša na predlog imetnika. Imetnik lahko za podaljšanje
zaprosi ne prej kot v 90 dneh pred dnevom izteka veljavnega radioamaterskega
dovoljenja.
(10) Radioamatersko
dovoljenje preneha veljati:
1.     
s potekom roka, za katerega je bilo izdano,
2.     
ob vrnitvi radioamaterskega dovoljenja
agenciji,
3.     
če je prenehal obstajati njen imetnik,
4.     
če nastopijo razlogi iz prvega odstavka
302. člena zakona.
(11) Če
je radioamatersko dovoljenje prenehalo veljati iz razlogov iz prvega odstavka
302. člena zakona, imetnik lahko ponovno
zaprosi za novo radioamatersko dovoljenje po preteku dveh let od dneva, ko je
agencija izdala upravni akt o prenehanju veljavnosti radioamaterskega dovoljenja.
15. člen
(podaljšanje obstoječih radioamaterskih
dovoljenj)
(1) Za radioamaterska društva in
organizacijo, ki imajo z dnem uveljavitve tega splošnega akta več kot pet
klicnih znakov velja, da ob poteku prvega in vseh naslednjih radioamaterskih dovoljenj
agencija teh ne podaljša več, dokler njihovo število ne ustreza predpisu iz
petega odstavka 6. člena tega splošnega
akta.
(2) Radioamaterskih
dovoljenj za klicne znake, ki niso skladni s Tabelo št. 2
iz drugega odstavka 6. člena tega
splošnega akta, ob poteku njihove veljavnosti agencija ne podaljša.
PREHODNA IN KONČNA DOLOČBA
16. člen
(prenehanje uporabe)
Z dnem uveljavitve tega splošnega akta se
preneha uporabljati Splošni akt o pogojih za uporabo radijskih frekvenc,
namenjenih radioamaterski in radioamaterski satelitski storitvi (Uradni list
RS, št. 68/13, 48/18 in 130/22 –
ZEKom-2).
17. člen
(začetek veljavnosti)
Ta splošni akt začne veljati naslednji dan
po objavi v Uradnem listu Republike Slovenije.
Št. 0073-19/2022/6 
Ljubljana, dne 30. januarja 2023 
EVA: 2023-1545-0001
mag. Tanja Muha
v. d. direktorja

Priloga 1: Prijavnica
za izpit za radioamaterja
Priloga 2: Poročilo o
izpitu za radioamaterja