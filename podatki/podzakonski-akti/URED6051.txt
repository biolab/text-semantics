I. SPLOŠNE DOLOČBE
1. člen
(vsebina)
S to uredbo se določajo pristojni organ,
tehtanje ribiških proizvodov, sledljivost ribiških plovil in ribiških
proizvodov in proizvodov iz ribogojstva, načini prve prodaje, ločeno za majhne
in velike količine, obvezni dokumenti in oznake, ki spremljajo izvajanje
ribolova, prvo prodajo in prodajo ribiških proizvodov ter obveznosti ribiških
plovil v zvezi z izgubljenimi ribolovnimi orodji, za izvajanje:
-       
Uredbe Sveta (ES) št. 104/2000 z dne 17. decembra 1999 o skupni
ureditvi trgov za ribiške proizvode in proizvode iz ribogojstva (UL L št. 17 z
dne 21. 1. 2000, str. 22), zadnjič spremenjene z Uredbo Sveta (EU)
št. 1258/2010 z dne 20. decembra 2010 o določitvi priporočenih cen in
proizvodnih cen za Unijo za nekatere ribiške proizvode za ribolovno leto 2011 v
skladu z Uredbo (ES) št. 104/2000 (UL L št. 343 z dne 29. 12. 2010,
str. 6),
-       
Uredbe Komisije (ES) št. 2065/2001 z dne 22. oktobra 2001 o
podrobnih pravilih za uporabo Uredbe Sveta (ES) št. 104/2000 o obveščanju
potrošnikov o ribiških proizvodih in proizvodih iz ribogojstva (UL L št. 278 z
dne 23. 10. 2001, str. 6), zadnjič spremenjene z Uredbo Komisije (ES)
št. 1792/2006 z dne 23. oktobra 2006 o prilagoditvi nekaterih uredb ter
odločb in sklepov na področjih prostega pretoka blaga, prostega gibanja oseb,
politike konkurence, kmetijstva (veterinarska in fitosanitarna zakonodaja),
ribištva, prometne politike, obdavčitve, statistike, socialne politike in
zaposlovanja, okolja, carinske unije in zunanjih odnosov zaradi pristopa
Bolgarije in Romunije (UL L št. 362 z dne 20. 12. 2006, str. 1),
-       
Uredbe (ES) št. 853/2004 Evropskega parlamenta in Sveta z dne
29. aprila 2004 o posebnih higienskih pravilih za živila živalskega izvora
(UL L št. 139 z dne 30. 4. 2004 str. 55), zadnjič spremenjene z
Uredbo Komisije (EU) št. 16/2012 z dne 11. januarja 2012 o spremembi Priloge
II k Uredbi (ES) št. 853/2004 Evropskega parlamenta in Sveta o zahtevah za
zamrznjena živila živalskega izvora, namenjena za prehrano ljudi (UL L št. 8 z
dne 12. 1. 2012, str. 29), (v nadaljnjem besedilu: Uredba
853/2004/ES),
-       
Uredbe Sveta (ES) št. 1005/2008 z dne 29. septembra 2008 o
vzpostavitvi sistema za preprečevanje nezakonitega, neprijavljenega in
nereguliranega ribolova Skupnosti, za odvračanje od njega ter za njegovo
odpravljanje in o spremembi uredb (EGS) št. 2847/93, (ES) št. 1936/2001 in (ES)
št. 601/2005 ter o razveljavitvi uredb (ES) št. 1093/94 in (ES) št. 1447/1999
(UL L št. 286 z dne 29. 10. 2008, str. 1), zadnjič spremenjene z
Uredbo Komisije (EU) št. 202/2011 z dne 1. marca 2011 o spremembi Priloge
I k Uredbi Sveta (ES) št. 1005/2008 v zvezi z opredelitvijo ribiških proizvodov
ter o spremembi Uredbe Komisije (ES) št. 1010/2009 v zvezi z obrazci za
predhodna obvestila, okvirnimi vrednostmi za inšpekcije v pristaniščih in
priznanimi sistemi dokumentacije o ulovu, ki so jih sprejele regionalne
organizacije za upravljanje ribištva (UL L št. 57 z dne 2. 3. 2011,
str. 10),
-       
Uredbe Komisije (ES) št. 1010/2009 z dne 22. oktobra 2009 o
določitvi podrobnih pravil za izvajanje Uredbe Sveta (ES) št. 1005/2008 o
vzpostavitvi sistema Skupnosti za preprečevanje nezakonitega, neprijavljenega
in nereguliranega ribolova, za odvračanje od njega ter njegovo odpravljanje (UL
L št. 280 z dne 27. 10. 2009, str. 5), zadnjič spremenjene z
Izvedbeno uredbo Komisije (EU) št. 1222/2011 z dne 28. novembra 2011 o
spremembi Uredbe (ES) št. 1010/2009 glede upravnih ureditev s tretjimi državami
v zvezi s potrdili o ulovu za proizvode morskega ribištva (UL L št. 314 z dne
29. 11. 2011, str. 2),
-       
Uredbe Sveta (ES) št. 1224/2009 z dne 20. novembra 2009 o
vzpostavitvi nadzornega sistema Skupnosti za zagotavljanje skladnosti s pravili
skupne ribiške politike, o spremembi uredb (ES) št. 847/96, (ES) št. 2371/2002,
(ES) št. 811/2004, (ES) št. 768/2005, (ES) št. 2115/2005, (ES) št. 2166/2005,
(ES) št. 388/2006, (ES) št. 509/2007, (ES) št. 676/2007, (ES) št. 1098/2007,
(ES) št. 1300/2008, (ES) št. 1342/2008 in razveljavitvi uredb (EGS) št.
2847/93, (ES) št. 1627/94 in (ES) št. 1966/2006 (UL L št. 343 z dne
22. 12. 2009, str. 1; v nadaljnjem besedilu: Uredba 1224/2009/ES),
-       
Izvedbene uredbe Komisije (EU) št. 404/2011 z dne 8. aprila 2011 o
določitvi podrobnih pravil za izvajanje Uredbe Sveta (ES) št. 1224/2009 o
vzpostavitvi nadzornega sistema Skupnosti za zagotavljanje skladnosti s pravili
skupne ribiške politike (UL L št. 112 z dne 30. 4. 2011, str. 1; v
nadaljnjem besedilu: Uredba 404/2011/EU).
2. člen
(izrazi)
Izrazi, uporabljeni v tej uredbi, imajo
naslednji pomen:
1.     
aktivna ribolovna orodja so vlečne mreže in zaporne plavarice;
2.     
dajanje v promet pomeni imeti ribiške proizvode in proizvode iz
ribogojstva za prodajo, vključno s ponujanjem za prodajo ali drugimi oblikami
prenosa, brezplačno ali proti plačilu, prodajo, distribucijo in druge oblike
njihovih prenosov;
3.     
dokument o iztovoru je deklaracija o iztovoru ali v primeru faznega
iztovora tudi obvestilo o prvi prodaji, prevozni dokument ali deklaracija o
prevzemu;
4.     
majhne količine so količine ribiških proizvodov in proizvodov iz
ribogojstva do skupne teže 30 kilogramov na posameznega kupca;
5.     
končni potrošnik je fizična oseba, ki kupi ribiške proizvode in jih
uporabi izključno za lastno porabo;
6.     
poveljnik ribiškega plovila je kapitan ali drug uporabnik ribiškega
plovila, ki je odgovoren za ribiško plovilo in ulovljene ribiške proizvode;
7.     
predpakirano živilo je posamezno živilo v skladu s predpisom, ki ureja
splošno označevanje predpakiranih živil;
8.     
prenosnica je interni dokument znotraj iste pravne osebe z namenom
prenosa ribiških proizvodov;
9.     
prevozniki in prevzemniki ribiških proizvodov so pravne ali fizične
osebe, ki so gospodarski subjekti v skladu z 19. točko 4. člena Uredbe
1224/2009/ES;
10.  
prva prodaja pomeni prvo dajanje v promet;
11.  
registrirani kupci ribiških proizvodov in proizvodov iz ribogojstva (v
nadaljnjem besedilu: registrirani kupci) so pravne ali fizične osebe, ki imajo
obrate, registrirane ali odobrene s strani organa, pristojnega za veterino, ali
drugi gospodarski subjekti, ki so vpisani v evidenco registriranih kupcev pri
ministrstvu, pristojnemu za ribištvo, ali odobrene organizacije proizvajalcev
na področju ribištva;
12.  
sledljivost je možnost sledenja in spremljanja ribiških proizvodov in
proizvodov iz ribogojstva skozi vse faze od ulova, predelave, prve prodaje,
distribucije do prodaje na drobno;
13.  
slovensko trgovsko ime in znanstveno ime je ime v skladu s predpisom, ki
ureja trgovska imena rib;
14.  
trgovski dokumenti so ladijski dnevnik in deklaracija o iztovoru,
obvestilo o prvi prodaji, prevozni dokument in deklaracija o prevzemu,
prenosnica ter dobavnica ali račun;
15.  
zavajajoči podatki so zavajajoča dejanja in zavajajoče opustitve v
skladu z zakonom, ki ureja varstvo potrošnikov pred nepoštenimi poslovnimi
praksami.
3. člen
(pristojni organ)
Pristojni organ za izvajanje te uredbe in
uredb iz 1. člena te uredbe je ministrstvo, pristojno za ribištvo (v nadaljnjem
besedilu: ministrstvo).
4. člen
(izvlek izgubljenega ribolovnega orodja)
Ribiško plovilo mora biti v skladu z 48.
členom Uredbe 1224/2009/ES opremljeno z opremo za izvlek izgubljenega ribiškega
orodja, razen plovil, katerih skupna dolžina je manj kot 12 metrov in ki:
-       
delujejo izključno v teritorialnih vodah Republike Slovenije ter
-       
na morju od odhoda do vrnitve v pristanišče nikoli niso več kot 24 ur.
5. člen
(satelitski sistem za spremljanje plovil)
(1) Poveljnik ribiškega plovila ali
lastnik ribiškega plovila, ki uporablja aktivna ribolovna orodja, razen zaporne
plavarice, mora v skladu devetim odstavkom 9. člena Uredbe 1224/2009/ES
dovoliti montažo satelitskega sistema za spremljanje plovil ter zagotavljati
njegovo nemoteno uporabo v skladu z 20. členom Uredbe 404/2011/EU.
(2) Ribiško plovilo iz prejšnjega odstavka
ne sme zapustiti pristanišča, če na krovu nima nameščene delujoče satelitske
sledilne naprave, razen v primerih, navedenih v tretjem odstavku 25. člena
Uredbe 404/2011/EU.
6. člen
(tehtanje ribiških proizvodov)
(1) Ribiški proizvodi morajo biti v skladu
s 60. členom Uredbe 1224/2009/ES stehtani najpozneje ob iztovarjanju na
umerjenih in zapečatenih tehtnicah, in sicer preden se ribiški proizvodi
skladiščijo, prevažajo ali prodajajo.
(2) Za točnost tehtanja in vpise
rezultatov tehtanja v dokumente o iztovoru so odgovorni registrirani kupci.
(3) Ne glede na prejšnji odstavek je
za točnost tehtanja in vpise rezultatov tehtanja v dokumente o iztovoru odgovoren
poveljnik ribiškega plovila, če se ribiški proizvodi tehtajo na krovu ribiškega
plovila.
(4) Vpis rezultatov tehtanja v
dokumente o iztovoru mora biti čitljiv in nedvoumen. V primeru napake vpisa
oseba, odgovorna za tehtanje, prečrta vpis, se podpiše in zraven napiše
pravilno vrednost. Brisanje že vpisanih podatkov ni dovoljeno.
(5) Podatke o tehtanju morajo osebe,
odgovorne za tehtanje, hraniti tri leta.
II. PRVA PRODAJA RIBIŠKIH PROIZVODOV
7. člen
(načini prve prodaje)
(1) Oseba, ki izvaja gospodarski
ribolov (v nadaljnjem besedilu: ribič), lahko v prvi prodaji proda ribiške
proizvode v skladu s prvim odstavkom 59. člena Uredbe 1224/2009/ES le:
-       
registriranemu kupcu,
-       
na dražbenem centru ali
-       
odobreni organizaciji proizvajalcev.
(2) Ne glede na prejšnji odstavek
lahko ribič v skladu s tretjim odstavkom 59. člena Uredbe 1224/2009/ES proda
majhne količine ribiških proizvodov lastnega ulova neposredno končnemu
potrošniku.
8. člen
(evidenca registriranih kupcev)
(1) Pravna ali fizična oseba, ki nima
registriranega ali odobrenega obrata s strani organa, pristojnega za veterino,
ali ni odobrena organizacija proizvajalcev, lahko kupi ribiške proizvode ali
proizvode iz ribogojstva v prvi prodaji le, če se v skladu z drugim odstavkom
59. člena Uredbe 1224/2009/ES vpiše v evidenco registriranih kupcev, ki jo vodi
ministrstvo.
(2) Ministrstvo na podlagi vloge stranke
vpiše v evidenco iz prejšnjega odstavka naslednje podatke:
-       
ime oziroma naziv registriranega kupca in
-       
davčno številko registriranega kupca.
9. člen
(izpolnjevanje in predložitev ladijskih
dnevnikov in deklaracij o iztovoru)
(1) Poveljniki ribiških plovil morajo
voditi ladijske dnevnike in deklaracije o iztovoru za vse vrste in količine
ujetih in zavrženih ribiških proizvodov v elektronski ali papirni obliki.
(2) Poveljniki ribiških plovil,
katerih skupna dolžina je enaka ali večja od 12 metrov, morajo v skladu s prvim
odstavkom 15. člena in prvim odstavkom 24. člena Uredbe 1224/2009/ES voditi
elektronski ladijski dnevnik in deklaracijo o iztovoru.
(3) Ne glede na prejšnji odstavek
lahko poveljniki ribiških plovil, katerih skupna dolžina ribiškega plovila je
manj kot 15 metrov in ki delujejo izključno v teritorialnih vodah Republike
Slovenije in na morju od odhoda do vrnitve v pristanišče nikoli niso več kot 24
ur, vodijo ladijski dnevnik in deklaracije o iztovoru v papirni obliki v skladu
s prvim odstavkom tega člena.
(4) Poveljnik ribiškega plovila mora
podatke iz ladijskega dnevnika, razen podatkov, ki se nanašajo na ulov,
izpolniti pred izplutjem iz pristanišča.
(5) Poveljnik ribiškega plovila mora
zagotoviti, da se ladijski dnevnik, dovoljenje za gospodarski ribolov in
posebno dovoljenje za gospodarski ribolov, kadar je to predpisano, med
izvajanjem ribolova nahajajo na ribiškem plovilu.
(6) Pred iztovarjenjem ribiških
proizvodov mora poveljnik ribiškega plovila izpolniti ladijski dnevnik za vse
vrste in količine ujetih in zavrženih ribiških proizvodov. Takoj po
iztovarjanju oziroma pred skladiščenjem, prevozom ali prodajo posameznih
ribiških proizvodov mora izpolniti tudi dokument o iztovoru, v katerem mora
navesti dejanske iztovorjene količine za vse vrste in količine ujetih in zavrženih
ribiških proizvodov. V kolikor iztovarjanje poteka v več fazah, morajo biti vse
vrste in količine ribiških proizvodov iz posamezne faze vpisane v dokument o
iztovoru pred prevozom oziroma prodajo.
(7) Poveljnik ribiškega plovila je
odgovoren za točnost elektronskega ali točnost in čitljivost papirnega
ladijskega dnevnika in deklaracije o iztovoru ter v primeru faznega iztovora
dokumentov o iztovoru.
(8) Poveljnik ribiškega plovila
dokazuje oddajo papirnega ladijskega dnevnika in deklaracije o iztovoru s potrdilom
o oddani poštni pošiljki ali z lastnoročnim vpisom in podpisom v evidenco
oddanih ladijskih dnevnikov in deklaracij o iztovoru na mestu oddaje ladijskih
dnevnikov in deklaracij o iztovoru, ki so objavljena na spletni strani ministrstva.
10. člen
(izpolnjevanje in predložitev obvestila o
prodaji)
(1) Obvestilo o prvi prodaji ribiških
proizvodov je obvezen dokument, ki vsebuje poleg podatkov iz 64. člena Uredbe
1224/2009/ES še:
-       
slovensko trgovsko ime zadevne vrste,
-       
znanstveno ime zadevne vrste,
-       
način proizvodnje (ujeto v morju ali gojeno),
-       
številko ladijskega dnevnika,
-       
identifikacijo prevoznega sredstva v primeru prevoza,
-       
podpisa upravljavca ali poveljnika ribiškega plovila oziroma prodajalca,
če ta ni upravljavec ali poveljnik plovila in kupca ribiških proizvodov.
(2) Za sestavo, točnost, čitljivost in
pravočasno oddajo obvestila o prvi prodaji ribiških proizvodov je v skladu s
prvim odstavkom 62. člena Uredbe 1224/2009/ES odgovoren registrirani kupec.
Zaradi zagotavljanja sledljivosti je za sestavo, točnost, čitljivost in
pravočasno oddajo svojega izvoda obvestila o prvi prodaji ribiških proizvodov
odgovoren tudi poveljnik ribiškega plovila.
(3) Registrirani kupec in poveljnik
ribiškega plovila dokazujeta oddajo vsak svojega izvoda obvestila o prvi
prodaji ribiških proizvodov na mestu iztovora s potrdilom o oddani poštni
pošiljki.
(4) Ne glede na drugi odstavek tega
člena končnemu potrošniku, ki kupi ribiške proizvode majhnih količin, ni treba
oddati obvestila o prvi prodaji ribiških proizvodov.
11. člen
(izpolnjevanje in predložitev prevoznega
dokumenta)
(1) Pošiljko ribiških proizvodov, ki
se prevaža pred prvo prodajo, mora spremljati prevozni dokument ribiških
proizvodov.
(2) Prevozni dokument iz prejšnjega
odstavka vsebuje poleg podatkov iz petega odstavka 68. člena Uredbe
1224/2009/ES še:
-       
številko ladijskega dnevnika,
-       
slovensko trgovsko ime zadevne vrste,
-       
znanstveno ime zadevne vrste,
-       
način proizvodnje (ujeto v morju ali gojeno),
-       
podpisa prevoznika in prejemnika.
(3) Za sestavo, točnost, čitljivost in
pravočasno oddajo prevoznega dokumenta s podatki iz prejšnjega odstavka je
odgovoren prevoznik ribiških proizvodov.
(4) Prevoznik ribiških proizvodov
dokazuje oddajo prevoznega dokumenta ribiških proizvodov s potrdilom o oddani
poštni pošiljki.
12. člen
(izpolnjevanje in predložitev deklaracije
o prevzemu)
(1) Ribiške proizvode, ki so namenjeni
za prodajo, mora spremljati deklaracija o prevzemu.
(2) Deklaracija o prevzemu vsebuje
poleg podatkov iz tretjega odstavka 66. člena Uredbe 1224/2009/ES še:
-       
ime in priimek prevzemnika in njegovo davčno številko,
-       
slovensko trgovsko ime zadevne vrste,
-       
znanstveno ime zadevne vrste,
-       
način proizvodnje (ujeto v morju ali gojeno),
-       
številko ladijskega dnevnika in
-       
podpisa upravljavca ali poveljnika ribiškega plovila, ki je oddal
ribiške proizvode, in prevzemnika ribiških proizvodov.
(3) Za sestavo, točnost, čitljivost in
pravočasno oddajo prevzemnega dokumenta s podatki iz prejšnjega odstavka je
odgovoren prevzemnik ribiških proizvodov.
(4) Prevzemnik ribiških proizvodov
dokazuje oddajo prevzemnega dokumenta ribiških proizvodov s potrdilom o oddani
poštni pošiljki.
III. SLEDLJIVOST RIBIŠKIH PROIZVODOV IN PROIZVODOV IZ
RIBOGOJSTVA
13. člen
(sledljivost)
Gospodarski subjekt mora z dokumenti v
skladu s to uredbo ali z drugimi sistemi in postopki zagotavljati sledljivost
ribiških proizvodov in proizvodov iz ribogojstva ter identificirati dobavitelje
in kupce ribiških proizvodov in proizvodov iz ribogojstva. Podatki o
sledljivosti in identificiranju dobaviteljev in kupcev morajo biti na razpolago
ribiškemu inšpektorju na njegovo zahtevo.
14. člen
(podatki za končnega potrošnika)
(1) V primeru predpakiranih ribiških
proizvodov in proizvodov iz ribogojstva, namenjenih prodaji na drobno, morajo
biti podatki iz šestega odstavka 58. člena Uredbe 1224/2009/ES nameščeni na
pakiranju oziroma etiketi (deklaraciji) ribiškega proizvoda.
(2) V primeru nepredpakiranih ribiških
proizvodov in proizvodov iz ribogojstva, namenjenih prodaji na drobno, morajo
biti podatki iz šestega odstavka 58. člena Uredbe 1224/2009/ES nameščeni na
oznaki ali označbi na oziroma neposredno ob ribiškem proizvodu, na katerega se
podatki nanašajo.
(3) Podatki iz šestega odstavka 58.
člena Uredbe 1224/2009/ES ne smejo biti zavajajoči, morajo biti nedvoumni,
lahko prepoznavni, čitljivi, neizbrisani in ne smejo biti prekriti z drugim
besednim ali slikovnim materialom ter za končnega potrošnika na dobro vidnem
mestu. Podatki so nedvoumni, če jih ni mogoče zamenjati s podatki drugega
ribiškega proizvoda ali proizvoda iz ribogojstva, ki se nahaja v neposredni
bližini.
(4) Če se pri prodaji na drobno
znanstveno ime zadevne vrste končnim potrošnikom sporoči na način iz drugega
odstavka 68. člena Uredbe 404/2011/ES, mora biti zapis na oglasni deski ali plakatu
nedvoumen, lahko prepoznaven, čitljiv in za končnega potrošnika na dobro vidnem
mestu.
15. člen
(podatki o pošiljkah)
(1) Ulovljeni ali nabrani ribiški
proizvodi in proizvodi iz ribogojstva se morajo pred prvo prodajo shraniti v
pošiljke.
(2) Pošiljke je treba označiti in na
oznakah navesti podatke iz petega odstavka 58. člena Uredbe 1224/2009/ES.
(3) Po opravljeni prvi prodaji je za
posredovanje podatkov iz petega odstavka 58. člena Uredbe 1224/2009/ES, njihovo
točnost, posodabljanje in čitljivost odgovoren gospodarski subjekt, ki dobavlja
ribiške proizvode in proizvode iz ribogojstva.
(4) Pošiljk ribiških proizvodov in
proizvodov iz ribogojstva ni treba označiti s podatki iz petega odstavka 58.
člena Uredbe 1224/2009/ES, če gre za majhne količine lastnega ulova, ki se
končnim potrošnikom prodajo neposredno z ribiških plovil in ne presegajo
vrednosti 50 eurov na dan na končnega potrošnika.
(5) Podatke iz petega odstavka 58.
člena Uredbe 1224/2009/ES mora gospodarski subjekt hraniti do prodaje zadevnih
ribiških proizvodov in proizvodov iz ribogojstva, in sicer tako, da ima ribiški
inšpektor vedno dostop do njih.
(6) Ne glede na določbe tega člena se
sledljivost živih školjk zagotovi s podatki iz petega odstavka 58. člena Uredbe
1224/2009/ES in z identifikacijsko oznako v skladu VII. poglavjem VII. oddelka
priloge III Uredbe 853/2004/ES. V primeru nabave živih školjk v prodaji na
drobno se sledljivost dokazuje skupaj z originalnim računom.
IV. NADZOR
16. člen
(inšpekcijski nadzor)
Nadzor nad izvajanjem te uredbe opravljajo
ribiški inšpektorji.
V. KAZENSKE DOLOČBE
17. člen
(prekrški)
(1) Z globo od 1.200 eurov do 41.000
eurov se kaznuje za prekršek pravna oseba, če:
1.     
ribiško plovilo ni opremljeno za izvlek izgubljenega ribiškega orodja
(4. člen);
2.     
ne dovoli montaže satelitskega sistema za spremljanje plovil ter ne
zagotavlja njegove nemotene uporabe (prvi odstavek 5. člena);
3.     
ribiško plovilo zapusti pristanišče, pa nima nameščene delujoče
satelitske sledilne naprave (drugi odstavek 5. člena);
4.     
ne opravi tehtanja ribiških proizvodov v skladu s prvim odstavkom 6.
člena;
5.     
ne opravi točnega tehtanja in ne vpiše rezultatov tehtanja v dokument o
iztovoru (drugi in tretji odstavek 6. člena);
6.     
vpis rezultatov tehtanja v dokument o iztovoru ni čitljiv in nedvoumen
(četrti odstavek 6. člena);
7.     
ne hrani podatkov o rezultatih tehtanja tri leta (peti odstavek 6.
člena);
8.     
prodaja ribiške proizvode v nasprotju prvim odstavkom 7. člena;
9.     
kupuje ribiške proizvode ali proizvode iz ribogojstva v nasprotju s
prvim odstavkom 8. člena;
10.  
poveljnik ribiškega plovila ne vodi ladijskega dnevnika in deklaracije o
iztovoru v skladu s prvim odstavkom 9. člena;
11.  
poveljnik ribiškega plovila ne vodi ladijskega dnevnika in deklaracije o
iztovoru za vse vrste in količine ujetih in zavrženih ribiških proizvodov v
elektronski ali papirni obliki (prvi odstavek 9. člena);
12.  
poveljnik ribiškega plovila ne vodi elektronskega ladijskega dnevnika in
deklaracije o iztovoru (drugi odstavek 9. člena);
13.  
poveljnik ribiškega plovila ne izpolni podatkov iz ladijskega dnevnika,
razen podatkov, ki se nanašajo na ulov pred izplutjem iz pristanišča (četrti
odstavek 9. člena);
14.  
poveljnik ribiškega plovila ne zagotovi, da se ladijski dnevnik,
dovoljenje za gospodarski ribolov in posebno dovoljenje za gospodarski ribolov,
kadar je to predpisano, med izvajanjem ribolova nahajajo na ribiškem plovilu
(peti odstavek 9. člena);
15.  
poveljnik ribiškega plovila ne izpolni ladijskega dnevnika in dokumentov
o iztovoru v skladu s šestim odstavkom 9. člena;
16.  
poveljnik ribiškega plovila ne izpolni ladijskega dnevnik in deklaracije
o iztovoru ter v primeru faznega iztovora dokumentov o iztovoru točno in
čitljivo (sedmi odstavek 9. člena);
17.  
poveljnik ribiškega plovila ne dokaže, da je oddal ladijski dnevnik in
deklaracijo o iztovoru v skladu z osmim odstavkom 9. člena;
18.  
izda obvestilo o prvi prodaji ribiških proizvodov na mestu iztovora, ki
ne vsebuje podatkov iz prvega odstavka 10. člena;
19.  
ne poskrbi za sestavo, točnost, čitljivost in pravočasno oddajo svojega
izvoda obvestila o prvi prodaji ribiških proizvodov na mestu iztovora (drugi
odstavek 10. člena);
20.  
ne dokaže, da je oddala svoj izvod obvestila o prvi prodaji ribiških
proizvodov na mestu iztovora v skladu s tretjim odstavkom 10. člena;
21.  
prevaža ribiške proizvode pred prvo prodajo brez prevoznega dokumenta
ribiških proizvodov (prvi odstavek 11. člena);
22.  
izda prevozni dokument ribiških proizvodov, ki ne vsebuje podatkov iz
drugega odstavka 11. člena;
23.  
ne poskrbi za sestavo, točnost, čitljivost in pravočasno oddajo
prevoznega dokumenta ribiških proizvodov (tretji odstavek 11. člena);
24.  
ne dokaže, da je oddala prevozni dokument ribiških proizvodov v skladu s
četrtim odstavkom 11. člena;
25.  
prevzame ribiške proizvode, pri tem pa ne izda deklaracije o prevzemu
(prvi odstavek 12. člena);
26.  
izda deklaracijo o prevzemu, ki ne vsebuje podatkov iz drugega odstavka
12. člena;
27.  
ne poskrbi za sestavo, točnost, čitljivost in pravočasno oddajo
prevzemnega dokumenta (tretji odstavek 12. člena);
28.  
ne dokaže, da je oddala prevzemni dokument v skladu s četrtim odstavkom
12. člena;
29.  
ne zagotovi sledljivosti ribiških proizvodov in proizvodov iz
ribogojstva ter identifikacije dobaviteljev in kupcev ribiških proizvodov in
proizvodov iz ribogojstva v skladu s 13. členom;
30.  
na predpakiranih ribiških proizvodih in proizvodih iz ribogojstva ne
zagotovi podatkov iz šestega odstavka 58. člena Uredbe 1224/2009/ES v
skladu s prvim odstavkom 14. člena;
31.  
na nepredpakiranih ribiških proizvodih in proizvodih iz ribogojstva ne
zagotovi podatkov iz šestega odstavka 58. člena Uredbe 1224/2009/ES v skladu z
drugim odstavkom 14. člena;
32.  
poda podatke na pakiranjih oziroma etiketi (deklaraciji), oznaki ali
ustrezni označbi v nasprotju s tretjim odstavkom 14. člena;
33.  
zapis na oglasni deski ali plakatu ni v skladu s četrtim odstavkom 14.
člena;
34.  
ulovljene ali nabrane ribiške proizvode in proizvode iz ribogojstva pred
prvo prodajo ne shrani v pošiljke (prvi odstavek 15. člena);
35.  
pošiljk ne označi oziroma ne označi vseh oziroma na oznakah ne navede
podatkov iz petega odstavka 58. člena Uredbe 1224/2009/ES (drugi odstavek
15. člena);
36.  
ne pošlje podatkov iz petega odstavka 58. člena Uredbe 1224/2009/ES
(tretji odstavek 15. člena);
37.  
ne zagotavlja točnosti in čitljivosti podatkov oziroma jih ne posodablja
(tretji odstavek 15. člena);
38.  
podatkov iz petega odstavka 58. člena Uredbe 1224/2009/ES ne hrani
oziroma ribiški inšpektorji nimajo dostopa do njih (peti odstavek 15. člena);
39.  
ne zagotovi sledljivosti živih školjk v skladu s šestim odstavkom 15
člena.
(2) Z globo od 420 eurov do 33.000
eurov se za prekršek iz prejšnjega odstavka kaznuje samostojni podjetnik
posameznik ali posameznik, ki samostojno opravlja dejavnost.
(3) Z globo od 420 eurov do 4.100
eurov se za prekršek iz prvega odstavka tega člena kaznuje tudi odgovorna oseba
pravne osebe ali odgovorna oseba samostojnega podjetnika posameznika ali
odgovorna oseba posameznika, ki samostojno opravlja dejavnost.
(4) Z globo od 420 eurov do 1.200
eurov se za prekršek iz prvega odstavka tega člena kaznuje posameznik.
18. člen
(stranske sankcije)
Za prekršek iz 29. točke prvega odstavka prejšnjega
člena se poleg predpisane globe lahko zreče tudi stranska sankcija odvzema
ribiških proizvodov ali proizvodov iz ribogojstva.
VI. PREHODNA IN KONČNI DOLOČBI
19. člen
8. člen te uredbe se začne uporabljati
šest mesecev po uveljavitvi te uredbe.
20. člen
(prenehanje veljavnosti)
Z dnem uveljavitve te uredbe prenehata
veljati:
-       
Uredba o spremljanju ulova in prodaji ribiških proizvodov (Uradni list
RS, št. 54/08) in
-       
3. člen Pravilnika o podrobnem označevanju ribolovnih orodij in
zagotavljanju trajnostne rabe rib (Uradni list RS, št. 87/08 in 11/10).
21. člen
(začetek veljavnosti)
Ta uredba začne veljati petnajsti dan po
objavi v Uradnem listu Republike Slovenije.
Št. 00728-68/2012
Ljubljana, dne 3. januarja 2013
EVA 2012-2330-0013
Vlada Republike Slovenije
Janez Janša l.r.
Predsednik