1. člen
Sprejme se splošni del gozdnogospodarskega načrta gozdnogospodarske
enote Brezova reber, št. 07-07/96 z dne 24. 2. 1999, ki ga je izdelal Zavod za
gozdove Slovenije, Območna enota Novo mesto, za obdobje od 1. 1. 1995 do 31.
12. 2004.
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Brezova reber na ravneh
celotne gozdnogospodarske enote, gospodarskih razredov in odsekov, so sestavni
del te odredbe.
2. člen
Splošni del gozdnogospodarskega načrta gozdnogospodarske enote
Brezova reber je izdelan v treh izvodih za 1716,7 hektarjev gozdov, ki ležijo v
gozdnogospodarskem območju Novo mesto, v občinah Žužemberk, Novo mesto in Dolenjske
Toplice, oziroma v katastrskih občinah Brezova reber, Ajdovec, Gornje Polje,
Gorenja Straža in Golobinjek.
3. člen
Po en izvod splošnega dela gozdnogospodarskega načrta
gozdnogospodarske enote Brezova reber je na vpogled na sedežu Zavoda za gozdove
Slovenije, Območne enote Novo mesto, Gubčeva 15, Novo mesto, na sedežu Zavoda za
gozdove Slovenije, Krajevne enote Straža, Ulica talcev 18, Straža, in na
Ministrstvu za kmetijstvo, gozdarstvo in prehrano Republike Slovenije,
Ljubljana, Dunajska 58, kjer se hrani tudi dokumentacija v zvezi s postopkom
sprejemanja splošnega dela gozdnogospodarskega načrta gozdnogospodarske enote
Brezova reber.
4. člen
Ta odredba začne veljati naslednji dan po objavi v Uradnem
listu RS.
Št. 322-01-7/7-97
Ljubljana, dne 26. aprila 1999.
Minister
za kmetijstvo,
gozdarstvo in prehrano
Ciril Smrkolj l. r.