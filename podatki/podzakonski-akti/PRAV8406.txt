1. člen
S tem pravilnikom se sprejme gozdnogospodarski načrt gozdnogospodarske
enote Kranjska Gora (2007–2016), št. 02-05/07
z dne 6. 12. 2007, ki ga je za obdobje od 1. Januarja 2007 do 31. decembra 2016
izdelal Zavod za gozdove Slovenije, Območna enota Bled.
2. člen
Gozdnogospodarska enota Kranjska Gora, ki meri 15.013,63 ha,
se nahaja v Gozdnogospodarskem območju Bled, v občini Kranjska Gora, oziroma v
katastrskih občinah Rateče, Podkoren, Kranjska Gora, Gozd in Dovje.
3. člen
V gozdnogospodarski enoti Kranjska Gora je s 1. Januarjem 2007
ugotovljeno naslednje stanje gozdov:
A)    
lastništvo: 92,51% zasebnih gozdov v lasti fizičnih ali pravnih oseb,
6,56% državnih gozdov in 0,93% gozdov lokalnih skupnosti;
B)    
površina: 10.406,33 ha, od katere je 3.662,99 ha večnamenskih gozdov,
857,54 ha gozdov s posebnim namenom, v katerih gozdnogospodarski ukrepi niso
dovoljeni, 1.120,69 ha gozdov s posebnim namenom, v katerih so
gozdnogospodarski ukrepi dovoljeni, in 4.765,11 ha varovalnih gozdov;
C)   
lesna zaloga: 394,4 m3/ha, od tega 296,0 m3/ha
iglavcev in 98,4 m3/ha listavcev;
D)   
tekoči letni prirastek: 8,15 m3/ha, od tega 5,92 m3/ha
iglavcev in 2,23 m3/ha listavcev.
4. člen
(1) V gozdnogospodarskem načrtu gozdnogospodarske enote
Kranjska Gora (2007–2016) je ob upoštevanju
usmeritev iz gozdnogospodarskega načrta Gozdnogospodarskega območja Bled,
izdelanega za obdobje od 1. januarja 2001 do 31. Decembra 2010, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Kranjska Gora določeno, da so najbolj poudarjene funkcije gozdov, ki določajo
način gospodarjenja z gozdom:
-       
proizvodne funkcije na površini 5.056,24 ha,
-       
ekološke funkcije na površini 8.288,04 ha ter
-       
socialne funkcije na površini 5.917,25 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Kranjska Gora (2007–2016) določeni cilji gospodarjenja z gozdom
in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Kranjska Gora za obdobje od 1. januarja 2007
do 31. decembra 2016 določeni naslednji ukrepi:
-       
najvišji možni posek v višini 234.263 m3, od tega 181.225 m3
iglavcev in 53.038 m3 listavcev,
-       
gojitvena dela, potrebna za ohranitev in razvoj gozdov, na površini
210,71 ha,
-       
nega drogovnjaka na površini 119,35 ha,
-       
varstvena dela, potrebna za zaščito pred divjadjo, in sicer zaščita s
premazom na površini 55,20 ha ter zaščita sadik gozdnega drevja s 5.000 tulci,
-       
varstvena dela, potrebna pred erozijo, v obsegu 8 delovnih dni,
-       
nega habitatov prosto živečih živali, in sicer vzdrževanje grmišč na
površini 8,0 ha, vzdrževanje travinj na površini 37,0 ha, vzdrževanje vodnih
površin v obsegu 50 delovnih dni ter sadnja plodonosnega drevja na površini
0,07 ha.
(2) V gozdnogospodarskem načrtu gozdnogospodarske enote
Kranjska Gora (2007–2016) so določeni
ukrepi in načini njihove izvedbe tudi na ravneh rastiščnogojitvenih razredov in
odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Kranjska Gora v obdobju od
uveljavitve tega pravilnika do 31. Decembra 2016 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Kranjska Gora (2007–2016).
7. člen
Po en izvod gozdnogospodarskega načrta gozdnogospodarske enote
Kranjska Gora (2007–2016) je na
vpogled na sedežu Zavoda za gozdove Slovenije, Območne enote Bled, Ljubljanska
c. 19, Bled, na sedežu Zavoda za gozdove Slovenije, Krajevne enote Jesenice,
Cesta Toneta Tomšiča 68, Jesenice, in na Ministrstvu za kmetijstvo, gozdarstvo
in prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote
Kranjska Gora (2007–2016).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-02-8/2001/8
Ljubljana, dne 20. decembra 2007
EVA 2007-2311-0116
Iztok Jarc l.r.
Minister
za kmetijstvo, gozdarstvo in prehrano