1. člen
(vsebina)
Ta pravilnik določa metodologijo za razvrščanje končnih
odjemalcev električne energije v skupine.
2. člen
(razvrstitev končnih odjemalcev)
(1) Na podlagi ocenjene škode, ki je nastala zaradi poplav in
plazov na objektih odjemalcev, kot jih določa Zakon o interventnih ukrepih za
odpravo posledic poplav in zemeljskih plazov iz avgusta 2023 (Uradni list RS,
št. 95/23), ki jo distribucijski operater električne energije za vsak objekt
prejme iz centralne zbirke podatkov, ki jo vodi Uprava Republike Slovenije za
zaščito in reševanje, končne odjemalce razvrsti v naslednje skupine:
-       
odjemalci, katerim je nastala blaga škoda na objektu so odjemalci,
katerih objekti so bili poplavljeni oziroma poškodovani in pri katerih je škoda
na objektu ocenjena na manj kot 20 % od ocenjene vrednosti objekta,
-       
prizadeti odjemalci, katerim je nastala huda škoda na objektu so
odjemalci, katerih objekti so bili poplavljeni oziroma poškodovani in pri
katerih je škoda na objektu ocenjena na več ali enako kot 20 % in manj kot 100
% od ocenjene vrednosti objekta,
-       
zelo prizadeti odjemalci so odjemalci, katerih objekt je popolnoma
uničen, tako da ni odjema ali odjem ni mogoč ali pri katerih je škoda na
objektu ocenjena na 100 %.
(2) Ne glede na določbo tretje alineje prejšnjega odstavka
distribucijski operater med zelo prizadete odjemalce, katerih objekt je
popolnoma uničen, tako da ni odjema ali odjem ni mogoč, uvrsti tudi končne
odjemalce, za katere na podlagi števčnih podatkov ali z ogledom na terenu
ugotovi, da na merilnem mestu ni odjema električne energije.
KONČNA DOLOČBA
3. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-215/2023
Ljubljana, dne 27. septembra 2023
EVA 2023-2570-0077
Mag. Bojan Kumer
minister
za okolje, podnebje in energijo