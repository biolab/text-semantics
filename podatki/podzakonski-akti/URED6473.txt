1. člen
(vsebina)
Ta uredba določa lestvice katastrskega
dohodka in pavšalno oceno dohodka na panj za leto 2014.
2. člen
(lestvice katastrskega dohodka)
(1) Lestvice katastrskega dohodka se
določijo za vsako od proizvodnih območij z zneski katastrskega dohodka na
hektar kmetijskih zemljišč glede na proizvodno območje, vrsto dejanske rabe in
boniteto zemljišča oziroma na hektar gozdnih zemljišč glede na proizvodno
območje in rastiščni koeficient.
(2) Lestvice katastrskega dohodka so
določene v prilogi 1, ki je sestavni del te uredbe.
3. člen
(pavšalna ocena dohodka na panj)
Pavšalna ocena dohodka na čebelji panj za
leto 2014 znaša 17 eurov na čebelji panj.
4. člen
(začetek veljavnosti)
Ta uredba začne veljati naslednji dan po
objavi v Uradnem listu Republike Slovenije.
Št. 00729-49/2013
Ljubljana, dne 30. avgusta 2013
EVA 2013-2430-0069
Vlada Republike Slovenije
mag. Alenka Bratušek l.r.
Predsednica

Priloga 1: Lestvice
katastrskega dohodka za leto 2014