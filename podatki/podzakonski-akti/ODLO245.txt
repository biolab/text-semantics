1
Za kulturni spomenik državnega pomena se razglasi enoto
dediščine:
-       
Hmeljnik – Grad (EŠD 175).
Enota ima zaradi kulturnih, arheoloških, krajinskih,
umetnostno arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi kulturne krajine, umetnostno arhitekturnega spomenika in zgodovinskega
spomenika.
2
Lastnosti, ki utemeljujejo razglasitev za spomenik državnega
pomena:
Grad Hmeljnik je prostorska dominanta. Jedro stavbe izhaja iz
romanskega obdobja. Grad so v poznem srednjem veku prezidali. V dobi turških
vpadov so zgradili dvojno, s stolpi utrjeno obzidje. V renesansi je grad dobil
reprezentativno arkadno dvorišče. Med drugo svetovno vojno je bil grad zažgan
in po vojni delno rekonstruiran.
3
Spomenik obsega zemljišča, parcelne številke: *51, *54, 2216
(del), 610/5, 640, 641, 642, 648/2, 654/2, vse k.o. Zagorica.
Meja spomenika je vrisana na katastrskem načrtu v merilu 1:
2880 in na temeljnem topografskem načrtu v merilu 1: 5000. Meja vplivnega
območja je vrisana na temeljnem topografskem načrtu v merilu 1: 5000. Izvirnika
načrtov, ki sta sestavni del tega odloka, hranita Ministrstvo za kulturo,
Uprava Republike Slovenije za varstvo kulturne dediščine in Javni zavod
Republike Slovenije za varstvo kulturne dediščine (v nadaljevanju: zavod).
4
Za spomenik velja varstveni režim, ki določa:
-       
varovanje kulturnih, arhitekturnih, krajinskih in zgodovinskih vrednot v
celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin gradu, ki so
ovrednotene kot del spomenika,
-       
podrejanje vsake rabe in vseh posegov v grad in njegove ohranjene zidove
ter robni prostor ohranjanju in vzdrževanju varovanih spomeniških lastnosti,
-       
prepoved posegov v vse arheološke plasti spomenika, razen pooblaščenim
osebam s predhodnim pisnim soglasjem pristojnega zavoda,
-       
znotraj območja gradu je prepovedano postavljanje objektov trajnega ali
začasnega značaja, vključno z nadzemno in podzemno infrastrukturo ter nosilci
reklam, razen v primerih, ki jih s predhodnim kulturnovarstvenim soglasjem
določi pristojni zavod,
-       
omogočanje predstavitve celote in posameznih zaščitenih elementov in
dostopnost javnosti v meri, ki ne ogroža varovanje spomenika in v 2. točki
odloka posameznih elementov te enote.
Zavarovano območje je namenjeno:
-       
trajni ohranitvi kulturnih, arhitekturnih, krajinskih in zgodovinskih
vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ, v tisku in drugih
medijev,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega odloka
na podlagi 13. člena zakona o varstvu kulturne dediščine (Uradni list RS, št.
7/99) izdati odločbe o varstvu lastnikom spomenika ali njegovih sestavnih
delov.
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, načine upravljanja in rabe spomenika, dostopnost spomenika za javnost
in časovne okvire dostopnosti, posamezne druge omejitve in prepovedi ter ukrepe
za čim bolj učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Priloga: (črtana)

Odlok o razglasitvi Gradu Hmeljnik za kulturni
spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o
spremembi odloka o razglasitvi Gradu Hmeljnik za kulturni spomenik državnega
pomena (Uradni list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.