1. člen
Minister za izobraževanje, znanost in šport je sprejel
spremembo prilagojenih izobraževalnih programov osnovne šole z enakovrednim
izobrazbenim standardom, sprejetih s Pravilnikom o prilagojenih izobraževalnih
programih devetletne osnovne šole (Uradni list RS, št. 100/03) ter
spremenjenih z Odredbo o spremembah in dopolnitvah prilagojenih izobraževalnih programov
devetletne osnovne šole (Uradni list RS, št. 17/13) in Odredbo o spremembah in
dopolnitvah prilagojenih izobraževalnih programov devetletne osnovne šole
(Uradni list RS, št. 14/14).
Spremembo prilagojenih izobraževalnih programov osnovne šole
z enakovrednim izobrazbenim standardom je določil Strokovni svet Republike
Slovenije za splošno izobraževanje na 196. seji dne 20. 12. 2018.
2. člen
S spremembo prilagojenih izobraževalnih programov osnovne
šole z enakovrednim izobrazbenim standardom iz drugega odstavka prejšnjega
člena se v predmetnikih prilagojenih izobraževalnih programov osnovne šole z
enakovrednim izobrazbenim standardom določi nov izbirni predmet Slovenski
znakovni jezik in učni načrt za ta predmet.
3. člen
Spremenjeni predmetniki in učni načrt Slovenski znakovni
jezik se začnejo uporabljati v šolskem letu 2019/20.
4. člen
Spremenjeni prilagojeni izobraževalni programi iz te odredbe se
objavijo na spletni strani Ministrstva za izobraževanje, znanost in šport.
5. člen
Ta odredba začne veljati naslednji dan po objavi v Uradnem listu
Republike Slovenije.
Št. 0070-7/2019
Ljubljana, dne 27. februarja 2019
EVA 2019-3330-0008
Dr. Jernej Pikalo l.r.
minister
za izobraževanje, znanost in šport