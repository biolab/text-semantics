1. člen
(vsebina pravilnika)
Ta pravilnik določa kriterije za izkazovanje pomembnejših
dosežkov delovanja nevladne organizacije za podelitev statusa nevladne
organizacije v javnem interesu na področju socialnega varstva, družinske
politike, invalidskega varstva, opravljanja humanitarne dejavnosti, varstva
enakih možnosti žensk in moških, varstva pred diskriminacijo ali varstva
človekovih pravic ter varnosti in zdravja pri delu.
2. člen
(kriteriji za izkazovanje pomembnejših dosežkov na področju
socialnega varstva)
Nevladna organizacija izkazuje pomembnejše dosežke svojega
delovanja na področju socialnega varstva, če izpolnjuje vsaj tri od naslednjih
kriterijev:
1.     
izvaja dejavnost, ki je po kakovosti ali po namenu primerljiva z
dejavnostjo javnih zavodov, oziroma dejavnost, ki pomeni dopolnjevanje mreže
javnih zavodov po vsebini dela ali po načinu delovanja ali ima pridobljeno
verifikacijsko listino Socialne zbornice Slovenije;
2.     
prispeva k razvoju področja socialnega varstva tako, da nevladna
organizacija osvešča, izvaja promocijo ali širi strokovno znanje z
organiziranjem in soorganiziranjem izvajanja posvetov, kongresov, seminarjev,
delavnic in drugih oblik srečanj in izobraževanj v obsegu najmanj 30 ur v enem
letu;
3.     
periodično izdaja ali objavlja strokovne članke ali strokovne
publikacije, kot so glasila, zborniki in druge stalne oziroma periodične
publikacije;
4.     
je prejela priznanje ali nagrado na lokalni, državni ali mednarodni
ravni;
5.     
je nosilec ali partner pri izvajanju projekta, ki se sofinancira iz
sredstev Evropske unije ali mednarodnih sredstev;
6.     
je sofinancirana na lokalni, državni ali mednarodni ravni.
3. člen
(kriteriji za izkazovanje pomembnejših dosežkov na področju
družinske politike)
Nevladna organizacija izkazuje pomembnejše dosežke svojega
delovanja na področju družinske politike, če izpolnjuje vsaj štiri od
naslednjih kriterijev, pri čemer mora izpolnjevati kriterija iz 1. in 2. točke:
1.     
kontinuirano izvaja dejavnosti za krepitev pozitivnega starševstva in
izboljšanja komunikacije v družini, za zagotavljanje pogojev za osebnostno rast
otrok in mladostnikov ter za ustvarjalno skupno preživljanje prostega časa
otrok in mladostnikov ali za ustvarjanje pogojev za zdrav razvoj in
zadovoljevanje posebnih potreb otrok in mladostnikov na območju najmanj dveh
občin oziroma mestne občine;
2.     
prispeva k razvoju področja družinske politike tako, da nevladna
organizacija osvešča, izvaja promocijo ali širi strokovno znanje z
organiziranjem in soorganiziranjem izvajanja posvetov, kongresov, seminarjev,
delavnic in drugih oblik srečanj in izobraževanj v obsegu najmanj 30 ur v enem
letu;
3.     
periodično izdaja ali objavlja strokovne članke ali strokovne
publikacije, kot so glasila, zborniki in druge stalne oziroma periodične
publikacije;
4.     
je prejela priznanje ali nagrado za delo na lokalni, državni ali
mednarodni ravni;
5.     
je nosilec ali partner pri izvajanju projekta, ki se sofinancira iz
sredstev Evropske unije ali mednarodnih sredstev;
6.     
je sofinancirana na lokalni, državni ali mednarodni ravni.
4. člen
(kriteriji za izkazovanje pomembnejših dosežkov na področju
invalidskega varstva)
Nevladna organizacija izkazuje pomembnejše dosežke svojega
delovanja na področju invalidskega varstva, če izpolnjuje naslednje kriterije:
1.     
načrtuje, organizira in izvaja programe, ki posameznim skupinam
invalidov omogočijo bolj aktivno sodelovanje in pripomorejo k odstranjevanju
ovir in bolj neodvisnemu življenju (usposabljanje za aktivno življenje in delo,
prevozi, oskrba s tehničnimi pripomočki, osebna asistenca, nega, fizična pomoč,
dnevni centri, klubi, programi za otroke in mladostnike s posebnimi potrebami,
programi za starše in svojce, tolmačenje in spremljanje, programi za
ohranjevanje zdravja in drugi rehabilitacijski programi, informativna,
založniška in kulturna dejavnost, rekreacija in šport ter podobno);
2.     
nudi pomoč pri uveljavljanju potreb invalidov na področju varovanja
zdravja, medicinske in socialne rehabilitacije, vzgoje, izobraževanja,
usposabljanja, zaposlovanja, bivanja (stanovanja, domovi), socialne varnosti,
kulture, športa in rekreacije;
3.     
preprečuje in blaži socialne ter psihične posledice invalidnosti;
4.     
usposablja invalide za samopomoč ter svojce in prostovoljce za življenje
in delo z invalidi;
5.     
razvija socialne spretnosti invalidov in njihovo informiranost na
različnih področjih življenja;
6.     
predstavlja, varuje in uveljavlja pravice in interese invalidov na
državni ali lokalni ravni;
7.     
uspešno izvaja vsaj en posebni socialni program, ki podpira neodvisno
življenje določene skupine invalidov.
5. člen
(kriteriji za izkazovanje pomembnejših dosežkov za opravljanje
humanitarne dejavnosti na področju socialnega varstva)
Nevladna organizacija izkazuje pomembnejše dosežke svojega
delovanja za opravljanja humanitarne dejavnosti na področju socialnega varstva,
če izpolnjuje vsaj šest od naslednjih kriterijev, pri čemer mora obvezno
izpolnjevati kriterije iz 1., 2., 3. in 4. točke:
1.     
kontinuirano izvaja programe in storitve v neposredno korist
posameznikov, katerih namen je zlasti reševanje ogroženih ljudi in življenj,
lajšanje socialnih in psihosocialnih stisk in težav, izboljšanje oziroma
preprečevanje poslabšanja socialnega položaja ter ustvarjanje možnosti za čim
bolj kakovostno in samostojno življenje oseb iz ranljivih družbenih skupin, ter
ima pri izvajanju preverljive rezultate in primeren doseg pri ciljnih skupinah;
2.     
ima posvetovalno telo, ki daje mnenje k njenim programom, jih spremlja
in strokovno vodi. Posvetovalno telo sestavljajo priznani strokovnjaki s
področja socialnega varstva;
3.     
svojo dejavnost v celoti ali pretežno opravlja s prostovoljci;
4.     
nudenja pomoči ne omejuje le v korist svojih članov in pomoč potrebnim
nudi brez plačila, pri čemer se za plačilo ne šteje prispevek k materialnim
stroškom izvajanja programa ali storitev;
5.     
prispeva k širjenju humanitarne dejavnosti tako, da osvešča, izvaja
promocijo ali širi strokovno znanje z organiziranjem in soorganiziranjem
izvajanja posvetov, kongresov, seminarjev, delavnic in drugih oblik srečanj in
izobraževanj s področja socialnega varstva v obsegu najmanj 30 ur v enem letu;
6.     
periodično izdaja ali objavlja strokovne članke ali strokovne
publikacije, kot so glasila, zborniki in druge stalne oziroma periodične
publikacije;
7.     
je prejela priznanje ali nagrado na lokalni, državni ali mednarodni
ravni;
8.     
je nosilec ali partner pri izvajanju projekta, ki se sofinancira iz
sredstev Evropske unije ali mednarodnih sredstev;
9.     
je sofinancirana na lokalni, državni ali mednarodni ravni.
6. člen
(kriteriji za izkazovanje pomembnejših dosežkov na področju
varstva enakih možnosti žensk in moških)
Nevladna organizacija izkazuje pomembnejše dosežke svojega
delovanja na področju varstva enakih možnosti žensk in moških, če izpolnjuje
vsaj tri od naslednjih kriterijev:
1.     
izvaja pravno ali drugo svetovanje in pomoč za zagotavljanje enakosti
spolov na vsaj enem od naslednjih področij: zaposlovanje, zdravje,
preprečevanje nasilja nad ženskami, partnerski odnosi in človekove pravice;
2.     
prispeva k uresničevanju enakosti spolov tako, da nevladna organizacija
osvešča, izvaja promocijo ali širi strokovno znanje z organiziranjem in
soorganiziranjem izvajanja posvetov, kongresov, seminarjev, delavnic in drugih
oblik srečanj in izobraževanj v obsegu najmanj 30 ur v enem letu;
3.     
izdaja ali objava vsaj enega strokovnega članka ali strokovne
publikacije, kot so glasila, zborniki in druge stalne oziroma periodične
publikacije, ali raziskovalnega dela;
4.     
je prejela priznanje ali nagrado na lokalni, državni ali mednarodni
ravni;
5.     
je nosilec ali partner pri izvajanju projekta, ki se sofinancira iz
sredstev Evropske unije ali mednarodnih sredstev;
6.     
je sofinancirana na lokalni, državni ali mednarodni ravni.
7. člen
(kriteriji za izkazovanje pomembnejših dosežkov na področju
varstva pred diskriminacijo ali varstva človekovih pravic)
Nevladna organizacija izkazuje pomembnejše dosežke svojega
delovanja na področju varstva pred diskriminacijo ali varstva človekovih
pravic, če izpolnjuje vsaj tri od naslednjih kriterijev:
1.     
izvaja pravno ali drugo svetovanje in pomoč za zagotavljanje varstva
pred diskriminacijo na različnih področjih družbenega življenja, pri
uresničevanju človekovih pravic in temeljnih svoboščin, pri uveljavljanju
pravic in obveznosti ter v drugih pravnih razmerjih na političnem,
gospodarskem, socialnem, kulturnem, civilnem ali drugem področju;
2.     
prispeva k uresničevanju varstva pred diskriminacijo ali varstva
človekovih pravic tako, da osvešča, izvaja promocijo ali širi strokovno znanje
z organiziranjem in soorganiziranjem izvajanja posvetov, kongresov, seminarjev,
delavnic in drugih oblik srečanj in izobraževanj v obsegu najmanj 30 ur v enem
letu;
3.     
periodično izdaja ali objavlja strokovne članke ali strokovne
publikacije, kot so glasila, zborniki in druge stalne oziroma periodične
publikacije ali izdaja oziroma objava raziskovalnega dela;
4.     
je prejela priznanje ali nagrado za delo na lokalni, državni ali
mednarodni ravni;
5.     
je nosilec ali partner pri izvajanju projekta, ki se sofinancira iz sredstev
Evropske unije ali mednarodnih sredstev;
6.     
je sofinancirana na lokalni, državni ali mednarodni ravni.
8. člen
(prenehal
veljati)
9. člen
(prenehal
veljati)
10. člen
(kriteriji za izkazovanje pomembnejših dosežkov na področju
varnosti in zdravja pri delu)
Nevladna organizacija izkazuje pomembnejše dosežke svojega
delovanja na področju varnosti in zdravja pri delu, če izpolnjuje vsaj tri od
naslednjih kriterijev:
1.     
prispeva k razvoju področja varnosti in zdravja pri delu s sodelovanjem
v delovnih skupinah in telesih na področju varnosti in zdravja pri delu;
2.     
izvaja promocijo varnosti in zdravja pri delu na konferencah, sejmih in
drugih prireditvah ter z izdajanjem ali posredovanjem promocijskega in
informativnega materiala;
3.     
širi strokovno znanje z organiziranjem in izvajanjem izobraževanj,
seminarjev in usposabljanj na področju varnosti in zdravja pri delu;
4.     
periodično izdaja ali objavlja strokovne članke ter izdaja strokovne
publikacije, kot so glasila, zborniki in druge stalne oziroma periodične
publikacije;
5.     
je prejela priznanje ali nagrado za delo na
lokalni, državni oziroma mednarodni ravni.
11. člen
(izkazovanje izpolnjevanja kriterijev)
Nevladna organizacija izpolnjevanje kriterijev izkazuje s
poročilom iz prve alineje drugega odstavka 8. člena Zakona o nevladnih
organizacijah (Uradni list RS, št. 21/18) ali z drugimi dokazili, ki izkazujejo
izpolnjevanje posameznega kriterija po tem pravilniku.

Pravilnik o določitvi kriterijev za
izkazovanje pomembnejših dosežkov delovanja nevladne organizacije za podelitev
statusa nevladne organizacije v javnem interesu na področju dela, družine, socialnih
zadev in enakih možnosti (Uradni list RS, št. 59/19) vsebuje naslednji končni določbi:
»KONČNI DOLOČBI
12. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o določitvi kriterijev za izkazovanje pomembnejših dosežkov delovanja
društva za podelitev statusa društva v javnem interesu na delovnem področju
Ministrstva za delo, družino, socialne zadeve in enake možnosti (Uradni list
RS, št. 2/17 in 21/18 – ZNOrg).
13. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o določitvi kriterijev za
izkazovanje pomembnejših dosežkov delovanja nevladnih organizacij za podelitev
statusa nevladne organizacije v javnem interesu na področjih obrambe, vojnih
veteranov, vojnih invalidov, žrtev vojnega nasilja in vojnih grobišč (Uradni
list RS, št. 10/22) vsebuje naslednjo končno določbo:
»9. člen
(začetek
veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.