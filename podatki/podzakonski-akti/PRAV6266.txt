I. SPLOŠNE DOLOČBE
1. člen
S tem pravilnikom ureja Socialna zbornica Slovenije (v nadaljevanju:
zbornica) načrtovanje in organiziranje stalnega strokovnega izobraževanja in
usposabljanja strokovnih delavcev in strokovnih sodelavcev v javnih socialno
varstvenih zavodih.
2. člen
Cilji načrtovanja in organiziranja stalnega strokovnega izobraževanja
in usposabljanja strokovnih delavcev na področju socialnega varstva so:
-       
dvig ravni izobrazbe in usposobljenosti,
-       
izboljšanje kvalitete storitev v sistemu socialnega varstva ter
-       
spodbujanje koncepta vseživljenjskega učenja za delo.
3. člen
Izobraževanje po tem pravilniku pomeni vključevanje v verificirane
programe izobraževalnih organizacij.
4. člen
Usposabljanje po tem pravilniku pomeni vključevanje v
verificirane programe za opravljanje novih, dopolnjujočih delovnih nalog ter
izpopolnjevanje za pridobitev dopolnilnih znanj za opravljanje obstoječih
delovnih nalog s področja socialnega varstva.
5. člen
Posamične pravice in dolžnosti v zvezi z izobraževanjem in
usposabljanjem uresničujejo delavci v skladu z določili zakona o delovnih
razmerjih in kolektivno pogodbo.
6. člen
Strokovne in druge naloge iz tega pravilnika opravlja strokovna
služba zbornice.
7. člen
Pri izvajanju nalog sodeluje strokovna služba zbornice s
petčlansko strokovno komisijo za izobraževanje in usposabljanje (v
nadaljevanju: komisija), ki jo imenuje generalni sekretar zbornice.
Komisijo iz prejšnjega odstavka tega člena sestavljajo dva
predstavnika strokovne službe zbornice in trije zunanji strokovnjaki.
8. člen
Za člane komisije so lahko imenovani strokovni delavci, ki
imajo najmanj visokošolsko izobrazbo v smislu 69. člena Zakona o socialnem
varstvu, naziv samostojni svetovalec iz področja socialnega varstva ter
izkušnje v izobraževanju odraslih.
9. člen
Komisija določi metodologijo in kriterije za verificiranje in
točkovanje programov strokovnega usposabljanja ter potrdi izbor kandidatov za
sofinanciranje individualnega izobraževanja.
II. NAČRTOVANJE STALNEGA STROKOVNEGA IZOBRAŽEVANJA IN
USPOSABLJANJA
10. člen
Načrt stalnega strokovnega izobraževanja in usposabljanja izvede
zbornica z izvedbenim modelom za ugotavljanje potreb po izobraževalnih vsebinah
in z določanjem prednostnih vsebin strokovnih delavcev, sodelavcev ter
delodajalcev, ki izvajajo dejavnost socialnega varstva.
Model za ugotavljanje potreb po izobraževanju vključuje izpolnjevanje
vprašalnikov v organizacijah socialnega varstva, individualne intervjuje ter
podatke iz strateških dokumentov, ki urejajo področje socialnega varstva.
11. člen
Z ugotavljanjem potreb po izobraževalnih vsebinah začne zbornica
v mesecu oktobru tekočega leta za prihodnje koledarsko leto, in sicer za
enoletno obdobje.
Prednostne vsebine stalnega strokovnega izobraževanja in
usposabljanja določi z analizo pridobljenih podatkov. Na podlagi ugotovljenih
podatkov pripravi skupaj z organizatorji izobraževanja programe strokovnega
usposabljanja in izpopolnjevanja ter izvede javni razpis za sofinanciranje individualnega
študija.
12. člen
Vsako leto, najkasneje pa do konca meseca oktobra, pripravi
zbornica letni načrt stalnega strokovnega izobraževanja in usposabljanja za
prihodnje proračunsko leto.
Letni načrt vsebuje:
-       
predstavitev ciljev, nalog in izvajalcev načrta,
-       
določitev prednostnih vsebin stalnega strokovnega izobraževanja in usposabljanja,
-       
podatke o sodelujočih organizatorjih izobraževanja, predvidene programe
ter udeležence stalnega strokovnega izobraževanja in usposabljanja,
-       
finančno strukturo za izvedbo načrta.
Vsebinski del letnega načrta potrdita Strokovni svet in Upravni
odbor Socialne zbornice Slovenije.
III. ORGANIZIRANJE STALNEGA STROKOVNEGA IZOBRAŽEVANJA IN
USPOSABLJANJA
13. člen
Organizatorji izobraževanja organizirajo stalno strokovno izobraževanje
in usposabljanje glede na povpraševanje izvajalcev ter ponudbo v okviru letnega
načrta zbornice.
14. člen
V okviru organizacije stalnega strokovnega izobraževanja in
usposabljanja strokovna služba zbornice:
-       
informira o izvedbah programov stalnega strokovnega izobraževanja in
usposabljanja,
-       
v sodelovanju z organizatorji izobraževanja izvaja programe stalnega
strokovnega usposabljanja,
-       
verificira in točkuje programe stalnega strokovnega usposabljanja,
-       
organizira sofinanciranje individualnega izobraževanja,
-       
spremlja izvajanje točkovanih programov stalnega strokovnega usposabljanja
ter študijskih obveznosti izbranih kandidatov za sofinanciranje individualnega
študija.
Pri izvajanju programov stalnega strokovnega usposabljanja sodelujejo
organizatorji izobraževanja.
15. člen
(informiranje)
Informiranje poteka z objavo kataloga programov stalnega strokovnega
usposabljanja.
Katalog iz prejšnjega odstavka tega člena vključuje podatke o
izvedbah programov, ki jih točkuje zbornica ter drugih programov stalnega
strokovnega usposabljanja, primernih za potrebe socialnega varstva.
Katalog je objavljen najkasneje do konca tekočega leta za
prihodnje koledarsko leto in se lahko dopolnjuje vse leto.
Sočasno z dopolnjevanjem kataloga poteka mesečni napovednik
izvedb programov in drugih pomembnih dogodkov na področju stalnega strokovnega
usposabljanja in izobraževanja s področja socialnega varstva.
16. člen
(izvedba programov)
Programe stalnega strokovnega usposabljanja lahko izvajajo
organizatorji izobraževanja, ki so registrirani za opravljanje izobraževalne
dejavnosti ali pa imajo opravljanje izobraževalne dejavnosti navedeno v svojem
statutu.
17. člen
Organizatorji programov stalnega strokovnega usposabljanja izdajo
skupaj z zbornico udeležencem programov potrdilo o udeležbi in sodelovanju v
programu.
V potrdilu mora biti navedeno:
-       
naslov organizatorja izobraževanja,
-       
naslov programa,
-       
opis aktivnosti udeleženca,
-       
trajanje programa v urah,
-       
število točk programa,
-       
datum izvedbe programa,
-       
številko potrdila.
Organizator izobraževanja poravna stroške pred izdajo sklepa
o verificiranju ter točkovanju programa. Obrazce potrdil izstavi zbornica po
prejemu plačila računa. Evidenco izdanih potrdil vodi strokovna služba
zbornice.
Verificiranje in točkovanje programov
18. člen
Zbornica verificira in točkuje programe stalnega strokovnega usposabljanja.
Metodologijo za verificiranje in točkovanje programov pripravi
komisija iz 7. člena tega pravilnika in sprejme strokovni svet zbornice enkrat
letno za naslednje koledarsko leto.
Verifikacijo in točkovanje programov stalnega strokovnega usposabljanja
lahko uveljavljajo organizatorji izobraževanja in udeleženci programov ter
poteka vse leto.
19. člen
Verificiranje programov lahko poteka samostojno ali skupaj s
točkovanjem programov.
Verificiranje vključuje presojo ustreznosti vsebine programa,
predvideno aktivnost udeležencev, način evalvacije programa ter presojo
ustreznosti referenc izvajalcev programov.
Točkovanje programov se za verificirane programe izvaja po
merilih kot so določeni v 22. členu tega pravilnika zaradi možnosti vključitve
strokovnih delavcev in sodelavcev v postopek za napredovanje v naziv.
20. člen
Vlogo za verificiranje in točkovanje programov odda organizator
izobraževanja ali delodajalec strokovnih delavcev in sodelavcev v socialnem
varstvu na obrazcih zbornice.
21. člen
Programi strokovnega usposabljanja so lahko krajši, v enodnevni
izvedbi, ali daljši, v večdnevni izvedbi.
Daljši programi morajo biti predstavljeni v modularni obliki.
Programi usposabljanja obsegajo najmanj 3 pedagoške ure
dnevno in lahko vključujejo več zaokroženih modulov.
Točkuje se lahko tudi posamezni modul.
22. člen
Merila za točkovanje programov:


do 8 ur

     0,50

točk


do 24 ur s preverjanjem

1

  točka


nad 24 ur

2

točki


nad 24 ur s preverjanjem

     2,50

  točke


nad 60 ur

3

  točke


nad 60 ur s preverjanjem

4

  točke


Merila za točkovanje programov so
ovrednotena od 0,50 do 4 točke in vključujejo časovni obseg programa in postopek
preverjanja znanj udeležencev ob zaključku usposabljanja.
23. člen
Vlogo za verificiranje in točkovanje programov pregleda strokovna
služba zbornice in pripravi predlog za izdajo sklepa o točkovanju in
verificiranju programov, ki ga sprejme komisija.
Če je vloga iz prejšnjega odstavka tega člena nepopolna, pozove
zbornica vlagatelja k dopolnitvi vloge.
Rok za dopolnitev vloge je 15 dni. V primeru, da vlagatelj tega
v postavljenem roku ne stori, zbornica vrne vlogo vlagatelju z obrazložitvijo.
24. člen
Sklep o verificiranju in točkovanju programov izda komisija za
programe, ki so tematsko ustrezni za področje socialnega varstva in so v skladu
s strateškimi dokumenti, ki urejajo področje, najkasneje v 30 dneh od prejema
vloge.
Zoper sklep o verifikaciji in točkovanju je možen ugovor vlagatelja,
ki ga poda na strokovni svet zbornice.
25. člen
Veljavnost verifikacije in točkovanja programa strokovnega usposabljanja
določi zbornica glede na časovni obseg programa.
Za krajše programe do 60 pedagoških ur velja 2 leti, za daljše
programe pa 4 leta.
Po poteku dobe, za katero je bil program verificiran, lahko
organizator izobraževanja obnovi verifikacijo programa z obnovo vloge, ki jo
poda na obrazcih zbornice.
26. člen
Vse programe, katerih vsebina je spremenjena za več kot 20%,
je potrebno ponovno verificirati. Programe, za katere je predvideno točkovanje,
je potrebno tudi točkovati.
27. člen
Na predlog delodajalca lahko zbornica točkuje program strokovnega
usposabljanja, ki se ga je strokovni delavec in sodelavec udeležil v tujini ali
doma, v skladu z metodologijo iz 9. člena tega pravilnika.
28. člen
Organizatorji izobraževanja, katerih programe strokovnega usposabljanja
je verificirala in točkovala zbornica, podajo letno poročilo o izvedbi
programov na obrazcih zbornice.
Na koncu leta opravi zbornica analizo poročil. Podatke uporabi
za načrtovanje in organiziranje aktivnosti v prihodnjem enoletnem obdobju in
svetovanje organizatorjem izobraževanja za izboljšanje programov.
29. člen
Udeležbo v drugih programih usposabljanja strokovnih delavcev
in sodelavcev, točkuje zbornica v skladu z 22. členom tega pravilnika, na predlog
delodajalca.
Sofinanciranje individualnega izobraževanja
30. člen
Razpis za sofinanciranje individualnega izobraževanja objavi
zbornica v mesecu juniju in je odprt do meseca oktobra, kolikor so zagotovljena
sredstva.
Namenjen je sofinanciranju izobraževalnih programov dodiplomskega
in podiplomskega študija.
Razpis vključuje poleg splošnih elementov tudi navedbo prednostnih
študijskih programov.
31. člen
Sofinanciranje individualnega izobraževanja in usposabljanja iz
proračuna urejata zbornica in ministrstvo pristojno za socialno varstvo z letno
pogodbo na podlagi letnega načrta izobraževanja in usposabljanja ter poročila o
izvedbi načrta.
32. člen
Predlog za izbiro kandidatov za sofinanciranje individualnega
izobraževanja pripravi strokovna služba zbornice po metodologiji iz 9. člena
tega pravilnika. Predlog potrdi komisija.
33. člen
Na podlagi potrjenega predloga o izbiri kandidatov sprejme
strokovna služba zbornice sklep o izidu razpisa. Kandidati za sofinanciranje
individualnega izobraževanja ga prejmejo po zaključku razpisa.
Neizbrani kandidati prejmejo sklep z obrazložitvijo.
Zoper sklep o izidu razpisa je dopustna pritožba pri komisiji
v 15 dneh od prejema sklepa. O pritožbi odloča komisija.
Zoper odločitev komisije je mogoč ugovor na Strokovni svet
zbornice v 8 dneh od prejema odločbe iz prejšnjega odstavka.
34. člen
Zbornica sklene z izbranimi kandidati za sofinanciranje individualnega
izobraževanja in njihovimi delodajalci pogodbo o sofinanciranju individualnega
izobraževanja.
IV. PREHODNE IN KONČNE DOLOČBE
35. člen
Ta pravilnik začne veljati petnajsti dan po objavi v Uradnem listu
Republike Slovenije.
36. člen
Z dnem začetka veljave tega pravilnika se prenehajo uporabljati
določbe Pravilnika o izobraževanju in usposabljanju strokovnih delavcev in
sodelavcev na področju socialnega varstva (Uradni list RS, št. 57/94).
Predsednica
Socialne zbornice Slovenije
Zmaga Prošt, univ. dipl. psih. l. r.