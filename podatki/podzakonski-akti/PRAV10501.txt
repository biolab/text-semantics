1. člen
S tem pravilnikom se sprejme
gozdnogospodarski načrt gozdnogospodarske enote Tolmin (2011–2020), št.
01-04/11 z dne 30. 8. 2011, ki ga je za obdobje od 1. januarja 2011do
31. decembra 2020 izdelal Zavod za gozdove Slovenije, Območna enota
Tolmin.
2. člen
Gozdnogospodarska enota Tolmin, ki meri
11.874,93 ha, se nahaja v Gozdnogospodarskem območju Tolmin, v občini Tolmin,
oziroma v katastrskih občinah Volarje, Dolje, Zatolmin, Čadrg, Žabče,
Poljubinj, Tolmin, Volče, Modrejce, Kozaršče, Čiginj, Rute in Sela
3. člen
V gozdnogospodarski enoti Tolmin je s
1. januarjem 2011 ugotovljeno naslednje stanje gozdov:
a) 
lastništvo: 79,9% zasebnih gozdov v lasti
fizičnih ali pravnih oseb, 18,0% državnih gozdov in 2,1% gozdov lokalnih
skupnosti;
b) 
površina: 7.732,25 ha, od katere je 3.901,24 ha
večnamenskih gozdov, 105,57 ha gozdov s posebnim namenom, v katerih
gozdnogospodarski ukrepi niso dovoljeni, 1.837,06 ha gozdov s posebnim namenom,
v katerih so gozdnogospodarski ukrepi dovoljeni, in 1.888,38 ha varovalnih
gozdov;
c) 
lesna zaloga: 258,6 m3/ha, od tega
16,0 m3/ha iglavcev in 242,6 m3/ha listavcev;
d) 
tekoči letni prirastek: 6,04 m3/ha,
od tega 0,47 m3/ha iglavcev in 5,57 m3/ha listavcev.
4. člen
(1) V gozdnogospodarskem načrtu gozdnogospodarske
enote Tolmin (2011–2020) je na podlagi ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Tolmin določeno, da so
najbolj poudarjene funkcije gozdov, ki določajo način gospodarjenja z gozdom:
-      
proizvodne funkcije na površini 1-337,09 ha,
-      
ekološke funkcije na površini 3.175,67 ha in
-      
socialne funkcije na površini 1.316,15 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Tolmin (2011–2020) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Tolmin za
obdobje od 1. januarja 2011 do 31. decembra 2020 določeni naslednji
ukrepi:
-      
najvišji možni posek v višini 341.953 m3, od tega 16.476 m3
iglavcev in 325.477 m3 listavcev,
-      
gojitvena dela, potrebna za ohranitev in razvoj gozdov, na površini
86,62 ha,
-      
nega drogovnjaka na površini 48,85 ha,
-      
nega habitatov prosto živečih živali,
in sicer vzdrževanje grmišč na površini 11 ha, vzdrževanje travišč na površini
14 ha ter sadnja sadik plodonosnega drevja v obsegu 93 delovnih dni.
(2) V gozdnogospodarskem načrtu
gozdnogospodarske enote Tolmin (2011–2020) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Tolmin, v
obdobju od uveljavitve tega pravilnika do 31. decembra 2020, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Tolmin (2011–2020).
7. člen
Po en izvod gozdnogospodarskega načrta
gozdnogospodarske enote Tolmin (2011–2020) je na vpogled na sedežu Zavoda za
gozdove Slovenije, Območne enote Tolmin, Tumov drevored 17, Tolmin, na sedežu
Zavoda za gozdove Slovenije, Krajevne enote Tolmin, Tumov drevored 17, Tolmin
in na Ministrstvu za kmetijstvo, gozdarstvo in prehrano, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Tolmin (2011–2020).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-481/2011
Ljubljana, dne 17. januarja 2012
EVA 2011-2311-0001
mag. Dejan Židan l.r.
Minister za kmetijstvo, gozdarstvo in prehrano