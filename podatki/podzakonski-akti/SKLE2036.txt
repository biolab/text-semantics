Besedilo sklepa Pridružitvenega sveta št. 5/00 z dne 22. 12.
2000 in prilog se v slovenskem besedilu glasi: 
PRIDRUŽITVENI SVET JE 
ob upoštevanju Evropskega sporazuma o pridružitvi med
Evropskimi skupnostmi in njihovimi državami članicami na eni strani in Republiko
Slovenijo na drugi strani1, podpisanega v Luksemburgu 10. junija
1996, in še posebej 38. člena njegovega Protokola 4, 
spričo tega: 
ker so potrebne nekatere tehnične
spremembe zaradi popravka razlik med različnimi jezikovnimi inačicami besedila;
(1) ker so potrebne nekatere tehnične spremembe zaradi
popravka razlik med različnimi jezikovnimi inačicami besedila; 
(2) ker je seznam nezadostne obdelave in predelave treba
spremeniti zato, da se zagotovi pravilno tolmačenje in da se upošteva potreba
po vključitvi nekaterih postopkov, ki prej niso bili vključeni v ta seznam; 
(3) da je treba do 31. decembra 2001 podaljšati določbe o
začasni uporabi pavšalnih dajatev za primere, ko je prepovedano povračilo
plačane carine ali je odobrena oprostitev plačila carine; 
(4) ker je nastala potreba po zagotovitvi sistema ločenega
knjigovodskega izkazovanja materialov z in brez porekla ob pogoju pridobitve
pooblastila carinskih organov; 
(5) ker je treba pregledati določbe v zvezi z zneski,
izraženimi v evrih zato, da se pojasni postopek in zagotovi večja stabilnost
ravni zneskov v domačih valutah; 
(6) da bi upoštevali pomanjkanje proizvodnje določenih
materialov v zadevnih državah, je treba popraviti seznam zahtevanih obdelav in
predelav, ki jih morajo izpolnjevati materiali brez porekla, da lahko dobijo
status blaga s poreklom, 
SKLENIL NASLEDNJE:
1. člen
Protokol 4 o opredelitvi pojma »izdelki s poreklom« ter
načinih upravnega sodelovanja se spremeni in dopolni kot sledi: 
1.     
točka i) 1. člena se nadomesti kot sledi:
“i) ‘dodana vrednost’ pomeni ceno izdelka
franko tovarna, zmanjšano za carinsko vrednost vsakega vključenega materiala s
poreklom iz drugih držav, omenjenih v 3. in 4. členu, ali če carinska vrednost
ni znana ali se ne da ugotoviti, prva preverljiva cena, plačana za materiale v
Skupnosti ali v Sloveniji;”;
2.     
7. člen se nadomesti kot sledi:
“7. člen
Nezadostna obdelava ali predelava
1.     
Ne glede na določbe drugega odstavka se naslednji postopki štejejo za
nezadostno obdelavo ali predelavo, da bi izdelek pridobil status izdelka s
poreklom, ne glede na to, ali je zadoščeno zahtevam iz 6. člena:
a)      postopki
za ohranitev blaga v dobrem stanju med prevozom in skladiščenjem;
b)      razstavljanje
in sestavljanje pošiljk;
c)      pranje,
čiščenje; odstranjevanje prahu, oksida, olja, barve ali drugih snovi za
prekrivanje;
d)      likanje
tekstila;
e)      preprosti
postopki barvanja in loščenja;
f)       luščenje,
beljenje, delno ali v celoti, poliranje ter glaziranje žit in riža;
g)      postopki
barvanja sladkorja ali oblikovanje sladkornih kock;
h)      lupljenje,
razkoščičevanje in luščenje sadja, oreščkov in zelenjave;
i)       brušenje,
preprosto drobljenje ali preprosto rezanje;
j)       sejanje,
prebiranje, sortiranje, klasificiranje, razvrščanje, usklajevanje (vključno s
sestavljanjem garnitur izdelkov);
k)      preprosto
pakiranje v steklenice, konserve, čutare, vrečke, zaboje, pritrjevanje na
kartone ali plošče itd. in vsi drugi preprosti postopki pakiranja;
l)       pritrjevanje
oznak, nalepk, logotipov in drugih podobnih znakov za razlikovanje na izdelke
in njihovo embalažo;
m)    preprosto
mešanje izdelkov, ne glede na to, ali so različnih vrst ali ne;
n)      enostavno
sestavljanje delov izdelkov v popoln izdelek ali razstavljanje izdelkov na
dele;
o)      kombinacija
dveh ali več postopkov, opisanih v pododstavkih a) do n);
p)      zakol
živali.
2.      Pri
ugotavljanju, ali se predelave ali obdelave, opravljene na posameznem izdelku,
štejejo za nezadostne v smislu prvega odstavka, se skupno upoštevajo vsi
postopki, opravljeni na tem izdelku v Skupnosti ali v Sloveniji.”;
3.     
zadnji stavek šestega odstavka 15. člena se nadomesti kot sledi:
“Določbe tega odstavka se uporabljajo do 31.
decembra 2001.”;
4.     
Doda se naslednji člen:
“20.a člen
Ločeno knjigovodsko izkazovanje
1.     
Če pri ločenem skladiščenju zalog izdelkov s poreklom in izdelkov brez
porekla, ki so enaki ali med seboj zamenljivi, nastanejo stroškovne ali
materialne težave, lahko carinski organi na pisno zahtevo prizadetih strank za
vodenje teh zalog dovolijo tako imenovano metodo “ločenega knjigovodskega
izkazovanja”.
2.     
Ta metoda mora zagotoviti, da je število pridobljenih izdelkov v
določenem referenčnem obdobju, ki se lahko štejejo za izdelke s poreklom,
enako, kot bi ga dobili, če bi bile zaloge fizično ločene.
3.     
Carinski organi lahko tako dovoljenje izdajo pod katerimi koli pogoji,
za katere menijo, da so ustrezni.
4.     
Ta metoda se evidentira in uporablja na podlagi splošnih računovodskih
načel, ki veljajo v državi, v kateri je bil izdelek narejen.
5.     
Koristnik te poenostavitve lahko izda oziroma zaprosi za dokazilo o
poreklu za tiste količine izdelkov, ki se lahko štejejo za izdelke s poreklom.
Na zahtevo carinskega organa koristnik da izjavo o tem, kako so bile količine
vodene.
6.      Carinski
organi nadzorujejo uporabo dovoljenja in lahko dovoljenje kadar koli odvzamejo,
če ga koristnik kakor koli nepravilno uporablja ali ne izpolnjuje katerega koli
od drugih pogojev, določenega v tem protokolu.”;
5.     
v prvem stavku prvega odstavka 22. člena se za besedo “izvoznika” doda
naslednje:
‘v nadaljevanju‚ pooblaščenega
izvoznika’,”;
6.     
30. člen se nadomesti kot sledi:
“30. člen
Zneski, izraženi v evrih
1.     
Za uporabo določb iz točke b) prvega odstavka 21. člena in tretjega
odstavka 26. člena v primerih, ko se izda račun v drugi valuti kot evro, vsako
leto vsaka od zadevnih držav določi zneske v nacionalni valuti držav, omenjenih
v 3. in 4. členu, ki ustrezajo zneskom, izraženim v evrih.
2.     
Za pošiljko se lahko uveljavljajo ugodnosti v skladu s točko b) prvega
odstavka 21. člena ali s tretjim odstavkom 26. člena s sklicevanjem na valuto,
v kateri se izda račun, glede na znesek, ki ga je določila ta država.
3.     
Zneski, ki jih je treba uporabiti v kateri koli dani nacionalni valuti,
so protivrednosti v tisti valuti zneskom, izraženim v evrih, po tečaju na prvi delovni
dan v oktobru. Zneski se sporočijo Evropski komisiji do 15. oktobra in se
uporabljajo od 1. januarja naslednje leto. Evropska komisija o ustreznih
zneskih obvesti vse zadevne države.
4.     
Država lahko zaokroži navzgor ali navzdol znesek, ki ga dobi pri preračunu
v evrih izraženega zneska v nacionalno valuto. Zaokroženi znesek se od zneska,
ki se dobi pri preračunu, ne sme razlikovati za več kot 5%. Država lahko obdrži
nespremenjeno protivrednost v nacionalni valuti zneska, izraženega v evrih, če
je v času letne uskladitve iz tretjega odstavka , konverzija tega zneska pred
kakršnokoli zaokrožitvijo, večja za manj kot 15% protivrednosti v nacionalni
valuti. Protivrednost v nacionalni valuti se lahko zadrži nespremenjena, če bi
konverzija povzročila zmanjšanje te protivrednosti.
5.      Pridružitveni
odbor na zahtevo Skupnosti ali Slovenije pregleda v evrih izražene zneske.
Pridružitveni odbora pri tem pregledu upošteva zaželeno ohranjanje realnih
učinkov zadevnih vrednostnih omejitev. V ta namen se lahko odloči za spremembo
zneskov, izraženih v evrih.”;
7.  Priloga II se
spremeni in dopolni kot sledi:
Besedilo za tarifno oznako HS 5309 do 5311 se nadomesti kot
sledi:
"


5309 do 5311

Tkanine iz drugih
rastlinskih tekstilnih
vlaken; tkanine iz
papirne preje: 
- Z vtkanimi gumijastimi nitmi 
- Druge

Izdelava iz enojne preje.
(1)
Izdelava iz (1):
- preje iz kokosovih vlaken,
- preje iz jute,
- naravnih vlaken,
- umetnih ali sintetičnih
rezanih vlaken, nemikanih
in nečesanih ali kako
drugače pripravljenih za
predenje,
- kemičnih materialov ali
tekstilne kaše ali
- papirja.
ali
Tiskanje, spremljano z
najmanj dvema
pripravljalnima ali
končnima operacijama (kot
so razmaščevanje,
beljenje, merceriziranje,
termostabiliziranje,
dviganje, kalendiranje,
obdelava za odpornost na
krčenje, trajna končna
obdelava, obogatitev,
impregnacija, popravljanje
in odstranjevanje vozlov),
če vrednost uporabljene
netiskane tkanine ne
presega 47,5% cene
izdelka franko tovarna.


(1) Posebni pogoji, ki veljajo za
proizvode iz mešanice tekstilnih materialov, so navedeni v Uvodni opombi 5.
"
2. člen
Ta sklep začne veljati na dan njegovega sprejema. 
Uporabljati se začne s 1. januarjem 2001.
Sestavljeno v Bruslju, dne 22. decembra 2000.
za Pridružitveni svet 
Predsednik 
dr. Dimitrij Rupel l. r.
Št. 920-00-15/2001
Ljubljana, dne 15. februarja 2001.
Vlada Republike Slovenije
Generalni sekretar 
Mirko Bandelj l. r.