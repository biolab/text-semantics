1. člen
(1) Ta sklep določa način oblikovanja cene in določitev najvišje
cene storitev javne službe glede:
-       
prevzemanja, zbiranja, razvrščanja, predelave prevzetih živalskih
stranskih proizvodov kategorije 1 in 2 ter oddaje v odstranjevanje predelanih
živalskih stranskih proizvodov kategorije 1 in 2 iz prevzemnih mest obratov
nosilcev živilske dejavnosti in zbiralnic;
-       
predelave prevzetih živalskih stranskih proizvodov kategorije 1 in 2 iz
zbiralnic Nacionalnega veterinarskega inštituta 
-       
veterinarsko-higienske službe – in njihove oddaje v odstranjevanje.
(2) Ta sklep določa tudi način oblikovanja cene in ceno prevzema
živalskih stranskih proizvodov kategorije 1 in 2, ki nastanejo zaradi
proizvodnje živil za lastno uporabo.
2. člen
(1) Uporabniku storitev javne službe iz prvega odstavka prejšnjega
člena (v nadaljnjem besedilu: javna služba) koncesionar opravljene storitve
obračuna glede na maso prevzetih živalskih stranskih proizvodov kategorije 1 in
2.
(2) Cena storitev opravljanja javne službe se določi kot vsota
stroškov:
-       
javne službe prevzemanja, zbiranja in prevoza živalskih stranskih
proizvodov kategorije 1 in 2;
-       
javne službe predelave živalskih stranskih proizvodov kategorije 1 in 2
v predelovalnem obratu;
-       
javne službe odstranjevanja predelanih živalskih stranskih proizvodov
kategorije 1 in 2 v skladu z 12. členom Uredbe (ES) št. 1069/2009 Evropskega
parlamenta in Sveta z dne 21. oktobra 2009 o določitvi zdravstvenih pravil za
živalske stranske proizvode in pridobljene proizvode, ki niso namenjeni prehrani
ljudi, ter razveljavitvi Uredbe (ES) št. 1774/2002 (Uredba o živalskih
stranskih proizvodih) (UL L št. 300 z dne 14. 11. 2009, str. 1), nazadnje
spremenjene z Uredbo Sveta (EU) št. 1385/2013 z dne 17. decembra 2013 o
spremembi uredb Sveta (ES) št. 850/98 in (ES) št. 1224/2009 ter uredb (ES) št.
1069/2009, (EU) št. 1379/2013 in (EU) št. 1380/2013 Evropskega parlamenta in
Sveta zaradi spremembe položaja Mayotta v razmerju do Evropske unije (UL L št.
354 z dne 28. 12. 2013, str. 86), (v nadaljnjem besedilu: Uredba 1069/2009/ES).
(3) Pri prevzemu živalskih stranskih proizvodov kategorije 1
in 2 v masi do 300 kg se cena storitev opravljanja javne službe določi kot
fiksni strošek prevzema.
(4) Cena storitev opravljanja javne službe prevzema, zbiranja
in prevoza živalskih stranskih proizvodov kategorije 1 in 2, ki nastanejo
zaradi proizvodnje živil za lastno uporabo, se določi kot vsota stroškov iz
drugega odstavka tega člena in stroška prevzema živalskih stranskih proizvodov
kategorije 1 in 2 na mestu nastanka (kmetijsko gospodarstvo).
3. člen
Cena opravljanja storitev javne službe se za živalske stranske
proizvode kategorije 1 in 2 določi na podlagi naslednjega izračuna:
CENA = tarifa-a +
tarifa-b
pri čemer so:
tarifa-a
         stroški koncesionarja, izračunani na podlagi predpisa, ki ureja način,
predmet in pogoje opravljanja gospodarske javne službe ravnanja (prevzemanje,
zbiranje in prevoz) živalskih stranskih proizvodov kategorije 1 in 2;
tarifa-b
         stroški na podlagi predpisa, ki ureja način, predmet in pogoje
opravljanja gospodarske javne službe toplotne obdelave in odstranitve živalskih
stranskih proizvodov kategorije 1 in 2.
4. člen
(1) Cena opravljanja storitve javne službe za 1 kg živalskih stranskih
proizvodov kategorije 1 in 2 iz prejšnjega člena je:
CENA = tarifa-a +
tarifa-b = 0,1924 eura/kg prevzetih živalskih stranskih proizvodov kategorije 1
in 2
pri čemer je:
tarifa-a
         strošek koncesionarja za opravljanje gospodarske javne službe ravnanja
z živalskimi stranskimi proizvodi kategorije 1 in 2 v višini 0,0430 eura/kg za
storitve prevzemanja, zbiranja in prevoza živalskih stranskih proizvodov
kategorije 1 in 2;
tarifa-b
         strošek opravljanja gospodarske javne službe toplotne obdelave in
odstranjevanja živalskih stranskih proizvodov kategorije 1 in 2 v skupni višini
0,1494 eura/kg, od tega storitve predelave v predelovalnem obratu 0,1381
eura/kg in oddaje predelanih proizvodov v odstranjevanje (sežig, sosežig)
0,0113 eura/kg prevzetih živalskih stranskih proizvodov kategorije 1 in 2.
(2) Najmanjša dopustna količina enkratno prevzetih živalskih stranskih
proizvodov kategorije 1 in 2 v zbiralnicah ali zbirnih mestih na zbirni progi
pri posameznem uporabniku storitve javne službe je 300 kg. Če je količina
prevzetih živalskih stranskih proizvodov kategorije 1 in 2 ob enem prevzemu
manjša od 300 kg, se zaračuna prevzem 300 kg v višini 57,72 eura.
(3) Ne glede na prejšnji odstavek se zaračuna cena 0,1924
eura/kg, če uporabnik storitve javne službe dostavi živalske stranske proizvode
kategorije 1 in 2 na zbirno mesto, ki je v predelovalnem obratu koncesionarja.
(4) Tarifa za ceno storitev javne službe, opravljenih ob
sobotah, nedeljah in dela prostih dnevih med državnimi prazniki, je za 0,0237
eura/kg prevzetih živalskih stranskih proizvodov kategorije 1 in 2 večja od
tarife za ceno storitev javne službe iz prvega odstavka tega člena.
5. člen
(1) Za živalske stranske proizvode kategorije 1 in 2, ki nastanejo
zaradi proizvodnje živil za lastno uporabo, je cena storitev javne službe:
CENA = (tarifa-a +
tarifa-b) + tarifa-c = 0,1924 eura/kg prevzetih živalskih stranskih proizvodov
kategorije 1 in 2 + prevzem 9,86 eura
pri čemer je:
tarifa-a
         strošek koncesionarja za opravljanje gospodarske javne službe ravnanja
z živalskimi stranskimi proizvodi kategorije 1 in 2 v višini 0,0430 eura/kg za
storitve prevzemanja, zbiranja in prevoza živalskih stranskih proizvodov;
tarifa-b
         strošek za opravljanje gospodarske javne službe toplotne obdelave in
odstranjevanja živalskih stranskih proizvodov kategorije 1 in 2 v skupni višini
0,1494 eura/kg, od tega za storitev predelave v predelovalnem obratu 0,1381 eura/kg
in za oddajo predelanih proizvodov v odstranjevanje (sežig, sosežig) 0,0113
eura/kg prevzetih živalskih stranskih proizvodov kategorije 1 in 2;
tarifa-c
         strošek koncesionarja za opravljanje gospodarske javne službe za
posamezen prevzem živalskih stranskih proizvodov kategorije 1 in 2 zaradi
proizvodnje živil za lastno uporabo v višini 9,86 eura na prevzem na posameznem
kmetijskem gospodarstvu.
(2) Ceno storitve javne službe za živalske stranske proizvode
kategorije 1 in 2, ki nastanejo zaradi proizvodnje žival za lastno uporabo, pri
prevzemu na mestu nastanka (kmetijsko gospodarstvo) plača uporabnik storitve,
razen dela stroškov prevzema, zajetega v tarifi-c, ki se sofinancira iz
proračuna Republike Slovenije v višini 3,50 eura.
(3) Ne glede na prejšnji odstavek se zaračuna cena 0,1924
eura/kg, če uporabnik storitve javne službe dostavi živalske stranske proizvode
kategorije 1 in 2 na zbirno mesto, ki je v predelovalnem ali vmesnem obratu za
živalske stranske proizvode kategorije 1 koncesionarja.
6. člen
Obračun storitev javne službe iz 4. člena velja tudi za živalske
stranske proizvode kategorije 1 in 2:
-       
ob množičnem pojavu nalezljive živalske bolezni ali naravnih in drugih
nesrečah, zaradi katerih uradni veterinar odredi prevzem in predelavo živalskih
stranskih proizvodov kategorije 1 in 2;
-       
v primeru prevzema nezakonito odloženih živalskih stranskih proizvodov
kategorije 1 in 2 v okolju, zbranih po odločbi uradnega veterinarja.
7. člen
Davek na dodano vrednost ni vštet v ceno storitev javne službe.
8. člen
Z dnem začetka veljavnosti tega sklepa preneha veljati Sklep
o določitvi tarife za ceno storitev opravljanja gospodarske javne službe
ravnanja s klavničnimi odpadki in kužnim materialom živalskega porekla (Uradni
list RS, št. 111/05).
9. člen
Ta sklep se objavi v Uradnem listu Republike Slovenije in začne
veljati 1. aprila 2017.
Št. 00719-8/2017
Ljubljana, dne 30. marca 2017
EVA 2017-2550-0019
Vlada Republike Slovenije
dr. Miroslav Cerar l.r.
Predsednik