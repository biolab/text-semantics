I. SPLOŠNE DOLOČBE
1. člen
(vsebina pravilnika)
Ta pravilnik določa za posamezne vrste
krmnih rastlin in pese kategorije semena ter za posamezno kategorijo semena
krmnih rastlin in pese zahteve za pridelavo, podrobnejši postopek uradne
potrditve semena, zahteve glede sortne ali vrstne pristnosti in čistosti,
zdravstvenega stanja in drugih meril kakovosti semena, zahteve glede pakiranja
in označevanja, druge pogoje za trženje s semenom krmnih rastlin in pese ter postopek
izvedbe naknadne kontrole semena, v skladu z:
-      
Direktivo Sveta z dne 14. junija 1966 o trženju semen krmnih rastlin (UL
L št. 125 z dne 11. 7. 1966, str. 2298), zadnjič spremenjeno z Izvedbeno
direktivo Komisije (EU) 2020/177 z dne 11. februarja 2020 o spremembi direktiv
66/401/EGS, 66/402/EGS, 68/193/EGS, 2002/55/ES, 2002/56/ES in 2002/57/ES,
direktiv Komisije 93/49/EGS in 93/61/EGS ter izvedbenih direktiv 2014/21/EU in
2014/98/EU v zvezi s škodljivimi organizmi rastlin na semenih in drugem rastlinskem
razmnoževalnem materialu (UL L št. 41 z dne 13. 2. 2020, str. 1), (v nadaljnjem
besedilu: Direktiva 66/401/EGS), in
-      
Direktivo Sveta 2002/54/ES z dne 13. junija 2002 o trženju semena pese
(UL L št. 193 z dne 20. 7. 2002, str. 12), zadnjič spremenjeno z Izvedbeno
direktivo Komisije (EU) 2016/317 z dne 3. marca 2016 o spremembi direktiv Sveta
66/401/EGS, 66/402/EGS, 2002/54/ES, 2002/55/ES, 2002/56/ES in 2002/57/ES v
zvezi z uradno etiketo pakiranj semena (UL L št. 60 z dne 5. 3. 2016, str. 72).
2. člen
(vrste krmnih rastlin in pese)
Vrste krmnih rastlin in pese so:

a) Trave
  (Poaceae):

 


-

Agrostis
  canina L.

pasja
  šopulja;


-

Agrostis
  capillaris L. 

lasasta
  šopulja;


-

Agrostis
  stolonifera L.

plazeča
  šopulja;


-

Agrostis
  gigantea Roth.

orjaška
  šopulja;


-

Alopecurus
  pratensis L.

travniški
  lisičji rep;


-

Arrhenatherum
  elatius (L.)
P.
  Beauv. ex. J. Presl & C. Presl

visoka
  pahovka;


-

Bromus
  catharticus Vahl

čistilna
  stoklasa;


-

Bromus
  sitchensis Trin.

aljaška
  stoklasa;


-

Cynodon
  dactylon (L.) Pers.

prstasti
  pesjak;


-

Dactylis
  glomerata L.

navadna
  pasja trava;


-

Festuca
  arundinacea Schreber

trstikasta
  bilnica;


 

Festuca
  filiformis Pourr.

tankolistna
  bilnica


-

Festuca
  ovina L.

ovčja
  bilnica;


-

Festuca
  pratensis Huds.

travniška
  bilnica;


-

Festuca
  rubra L.

rdeča
  bilnica;


-

Festuca
  trachyphylla (Hack.) Krajina

raskavolistna
  bilnica;


-

Lolium
  multiflorum Lam.

mnogocvetna
  (laška) ljuljka (vključno z westerwoldsko ljuljko);


-

Lolium
  perenne L.

trpežna
  (angleška) ljuljka;


-

Lolium x hybridum Hausskn

skrižana
  ljuljka;


-

Phalaris
  aquatica L.

vodna
  čužka;


-

Phleum
  nodosum L.

bertolonijev
  mačji rep;


-

Phleum
  pratense L.

travniški
  mačji rep;


-

Poa
  annua L.

enoletna
  latovka;


-

Poa
  nemoralis L.

podlesna
  latovka;


-

Poa
  palustris L.

močvirska
  latovka;


-

Poa
  pratensis L.

travniška
  latovka;


-

Poa
  trivialis L.

navadna
  latovka;


-

Trisetum
  flavescens (L.) P. Beauv.

rumenkasti
  ovsenec;


-

xFestulolium
  Asch. & Graebn.

festulolium
  (hibridi, ki izhajajo iz križanja vrst iz rodu Festuca z vrstami iz
  rodu Lolium);


b) Metuljnice
  (Fabaceae):

 


 

Galega
  orientalis Lam.

krmna
  jastrebina


-

Hedysarum
  coronarium L.

medenica;


-

Lotus
  corniculatus L.

navadna
  nokota;


-

Lupinus
  albus L.

beli
  volčji bob;


-

Lupinus
  angustifolius L.

ozkolistni
  volčji bob;


-

Lupinus
  luteus L.

rumeni
  volčji bob;


-

Medicago
  lupulina L.

hmeljna
  meteljka;


-

Medicago
  sativa L.

lucerna;


-

Medicago
  x varia T. Martyn

pisana
  meteljka;


-

Onobrychis
  viciifolia Scop.

navadna
  turška detelja;


-

Pisum
  sativum L. (partim)

krmni
  grah;


-

Trifolium
  alexandrinum L.

aleksandrijska
  detelja;


-

Trifolium
  hybridum L.

hibridna
  detelja;


-

Trifolium
  incarnatum L.

inkarnatka;


-

Trifolium
  pratense L.

črna
  detelja;


-

Trifolium
  repens L.

bela
  (plazeča) detelja;


-

Trifolium
  resupinatum L.

perzijska
  (zasukanocvetna) detelja;


-

Trigonella
  foenum-graecum L.

sabljasti
  triplat;


-

Vicia
  faba L. (partim)

krmni
  bob;


-

Vicia
  pannonica Crantz

panonska
  grašica;


-

Vicia
  sativa L.

navadna
  grašica;


-

Vicia
  villosa Roth

kuštrava
  grašica;


c) Druge
  vrste krmnih rastlin:

 


-

Brassica
  napus L. var. napobrassica (L.) Rchb.

koleraba,
  kavla;


-

Brassica
  oleracea L. convar. acephala (DC.) Alef. var. medullosa
  Thell. + var. viridis L.

krmni
  ohrovt;


-

Phacelia
  tanacetifolia Benth.

facelija;


-

Raphanus sativus L. var. oleiformis Pers.

oljna redkev;


d) Pesa:

 


-

Beta
  vulgaris L.

krmna
  pesa in sladkorna pesa.«.

3. člen
(pomen izrazov)
Izrazi uporabljeni v tem pravilniku imajo
naslednji pomen:
1.    
žlahtniteljevo seme pridela žlahtnitelj oziroma vzdrževalec sorte ali je
pridelano v njegovem imenu in na njegov račun ter je namenjeno pridelavi
predosnovnega semena ali osnovnega semena;
2.    
ne dokončno potrjeno seme je pridelano oziroma požeto seme katerekoli
kategorije, za katerega je bilo v postopku uradne potrditve uradno ugotovljeno,
da izpolnjuje zahteve iz priloge 1, ki je sestavni del tega pravilnika;
3.    
organ za potrjevanje je pravna ali fizična oseba, ki mu je dodeljeno
javno pooblastilo v skladu z zakonom, ki ureja semenski material kmetijskih
rastlin;
4.    
pregledniki, vzorčevalci in laboratoriji pod uradnim nadzorom so fizične
ali pravne osebe, ki izpolnjujejo predpisane pogoje in so v skladu z zakonom,
ki ureja semenski material kmetijskih rastlin, imenovane za opravljanje
pregledov pod uradnim nadzorom, opravljanje vzorčenj pod uradnim nadzorom ter
za opravljanje testiranj semenskega materiala pod uradnim nadzorom;
5.    
poljski pregled je del postopka uradne potrditve, s katerim pooblaščeni
strokovni delavci organa za potrjevanje oziroma pregledniki ugotavljajo, ali
semenski posevek krmnih rastlin ali pese izpolnjuje predpisane zahteve;
6.    
tujeprašna sorta je skupina požlahtnjenih rastlin, ki se jasno razlikuje
od drugih sort po katerikoli lastnosti in pri razmnoževanju te lastnosti
ohranja. Pri pridelavi semena se rastline posamezne sorte med seboj prosto
oprašujejo;
7.    
enoklično seme je gensko enoklično seme;
8.    
obloženo seme je seme, namenjeno rabi v razdelilnih enotah, iz katerega
zraste posamezna sadika;
9.    
majhno ES A pakiranje krmnih rastlin je pakiranje mešanice semena, ki ni
namenjeno pridelavi krmnih rastlin, katerih neto masa ne presega 2 kg. V neto
maso semena se ne štejejo granulirana fitofarmacevtska sredstva, snovi za
oblaganje semena in drugi trdni dodatki;
10. 
majhno ES B pakiranje krmnih rastlin je pakiranje semena, ki vsebuje
osnovno seme, certificirano seme, trgovsko seme oziroma mešanice semena, kadar
ne gre za majhno ES A pakiranje, katerih neto masa ne presega 10 kg. V neto
maso semena se ne štejejo granulirana fitofarmacevtska sredstva, snovi za
oblaganje semena in drugi trdni dodatki;
11. 
majhno ES pakiranje pese je pakiranje, ki vsebujejo certificirano seme
pese:
-  enoklično ali obloženo seme:
ne presega 100.000 klobčičev ali zrn ali čiste mase 2,5 kg, brez upoštevanja
granuliranih fitofarmacevtskih sredstev, snovi za oblaganje semena in drugih
trdnih dodatkov,
-  seme, ki ni enoklično ali
obloženo seme: ne presega čiste mase 10 kg, brez upoštevanja granuliranih
fitofarmacevtskih sredstev, snovi za oblaganje semena in drugih trdnih
dodatkov;
12. 
praktično brez škodljivih organizmov pomeni praktično nenapaden s
škodljivimi organizmi, kot je opredeljeno v 2. členu Izvedbene uredbe Komisije
(EU) 2019/2072 z dne 28. novembra 2019 o določitvi enotnih pogojev za izvajanje
Uredbe (EU) 2016/2031 Evropskega parlamenta in Sveta, kar zadeva ukrepe varstva
pred škodljivimi organizmi rastlin, ter razveljavitvi Uredbe Komisije (ES) št.
690/2008 in spremembi Izvedbene uredbe Komisije (EU) 2018/2019 (UL L št. 319 z
dne 10. 12. 2019, str. 1).
4. člen
(kategorije semena)
(1) Seme posameznih vrst krmnih
rastlin se sme tržiti samo v naslednjih kategorijah:
a)  osnovno seme:
1.  požlahtnjenih
sort je seme, ki:
-  ga je pridelal vzdrževalec
sorte ali je pridelano v njegovem imenu in na njegov račun neposredno iz
žlahtniteljevega semena ali je pridelano iz semena generacije pred osnovnim
semenom (v nadaljnjem besedilu: predosnovno seme), v skladu s priznanimi
postopki za vzdrževanje sorte,
-  je namenjeno pridelavi
semena kategorije certificirano seme, kategorij certificirano seme prve
množitve ali certificirano seme druge množitve,
-  ustreza zahtevam glede kakovosti
in drugim zahtevam za osnovno seme iz priloge 1 in priloge 2, ki je sestavni del tega pravilnika,
-  je bilo v postopku uradne
potrditve z uradnim pregledom organa za potrjevanje oziroma pri ugotavljanju
izpolnjevanja zahtev iz priloge 2 z uradnim pregledom organa za potrjevanje ali
pregledom preglednika, vzorčevalca ali laboratorija pod uradnim nadzorom
ugotovljeno, da so izpolnjene zahteve iz te točke;
2.  domačih
sort je seme, ki:
-  je pridelano pod uradnim
nadzorom iz semena domače sorte, ki je uradno priznana kot domača sorta na enem
ali več gospodarstvih, ki se nahajajo na jasno razmejenem izvornem območju,
-  je namenjeno pridelavi
semena kategorije certificirano seme,
-  ustreza zahtevam glede
kakovosti in drugim zahtevam za osnovno seme iz priloge 1 in priloge 2,
-  je bilo v postopku uradne
potrditve z uradnim pregledom organa za potrjevanje oziroma pri ugotavljanju
izpolnjevanja zahtev iz priloge 2 z uradnim pregledom organa za potrjevanje ali
pregledom preglednika, vzorčevalca ali laboratorija pod uradnim nadzorom
ugotovljeno, da so izpolnjene zahteve iz te točke;
b)     certificirano
seme vseh vrst krmnih rastlin iz 2. člena tega pravilnika, razen vrst iz rodu
volčjega boba (Lupinus spp.), krmnega graha (Pisum sativum), boba in grašice (Vicia
spp.) ter lucerne (Medicago sativa), ki:
-  je pridelano neposredno iz
osnovnega semena ali, če vzdrževalec oziroma žlahtnitelj to zahteva, iz
predosnovnega semena in je bilo z uradnim pregledom organa za potrjevanje
ugotovljeno, da predosnovno seme izpolnjuje zahteve za osnovno seme iz priloge 1 in 2,
-  je namenjeno za setev za pridelavo
kmetijskih rastlin,
-  ustreza zahtevam glede
kakovosti in drugim zahtevam za certificirano seme iz priloge 1 in 2,
-  je bilo v postopku uradne
potrditve z uradnim pregledom organa za potrjevanje ugotovljeno, da izpolnjuje
zahteve iz te točke oziroma je preglednik, vzorčevalec ali laboratoriji pod
uradnim nadzorom s pregledom ugotovil, da so izpolnjene zahteve iz te točke;
c)     certificirano
seme prve množitve vrst iz rodu volčjega boba (Lupinus spp.), krmnega graha (Pisum
sativum), boba in grašice (Vicia spp.) ter lucerne (Medicago sativa), ki:
-  je pridelano neposredno iz
osnovnega semena ali, če vzdrževalec oziroma žlahtnitelj to zahteva, iz
predosnovnega semena in je bilo z uradnim pregledom organa za potrjevanje
ugotovljeno, da predosnovno seme izpolnjuje zahteve za osnovno seme iz priloge 1 in 2,
-  je namenjeno pridelavi
semena kategorije certificirano seme druge množitve oziroma za setev za
pridelavo kmetijskih rastlin,
-  ustreza zahtevam glede
kakovosti in drugim zahtevam za certificirano seme prve množitve iz priloge 1 in 2,
-  je bilo v postopku uradne
potrditve z uradnim pregledom organa za potrjevanje ugotovljeno, da izpolnjuje
zahteve iz te točke oziroma je preglednik, vzorčevalec ali laboratoriji pod
uradnim nadzorom s pregledom ugotovil, da so izpolnjene zahteve iz te točke;
d)     certificirano
seme druge množitve vrst iz rodu volčjega boba (Lupinus spp.), krmnega
graha (Pisum sativum), boba in grašice (Vicia spp.) ter lucerne (Medicago
sativa), ki:
-  je pridelano neposredno iz
osnovnega semena, certificiranega semena prve množitve ali, če vzdrževalec
oziroma žlahtnitelj to zahteva, iz predosnovnega semena, in je bilo z uradnim
pregledom organa za potrjevanje ugotovljeno, da predosnovno seme izpolnjuje
zahteve za osnovno seme iz priloge 1 in 2,
-  je namenjeno za setev za
pridelavo kmetijskih rastlin,
-  ustreza zahtevam glede
kakovosti in drugim zahtevam za certificirano seme druge množitve iz priloge 1 in 2,
-  je bilo v postopku uradne
potrditve z uradnim pregledom organa za potrjevanje ugotovljeno, da izpolnjuje
zahteve iz te točke oziroma je preglednik, vzorčevalec ali laboratoriji pod
uradnim nadzorom s pregledom ugotovil, da so izpolnjene zahteve iz te točke;
e)     trgovsko
seme prstastega pesjaka (Cynodon dactylon), vodne čužke (Phalaris
aquatica), enoletne latovke (Poa annua), medenice (Hedysarium
coronarium), navadne turške detelje (Onobrychis viciifolia),
sabljastega triplata (Trigonella foenum-graecum) in panonske grašice (Vicia
pannonica), ki:
-  je pridelano v imenu in na
račun dobavitelja,
-  je vrstno pristno,
-  je namenjeno za setev za
pridelavo kmetijskih rastlin,
-  ustreza zahtevam glede
kakovosti za kategorijo trgovsko seme iz priloge 2,
-  je bilo v postopku uradne
potrditve z uradnim pregledom organa za potrjevanje ugotovljeno, da izpolnjuje
zahteve iz te točke oziroma je vzorčevalec ali laboratoriji pod uradnim
nadzorom s pregledom ugotovil, da so izpolnjene zahteve iz te točke.
(2) Seme krmne in sladkorne pese se
sme tržiti samo v naslednjih kategorijah:
a)     osnovno
seme, ki:
-  ga je pridelal vzdrževalec
sorte ali je pridelano v njegovem imenu in na njegov račun neposredno iz
žlahtniteljevega semena ali iz predosnovnega semena v skladu s priznanimi
postopki za vzdrževanje sorte,
-  je namenjeno pridelavi
semena kategorije certificirano seme,
-  ustreza zahtevam glede
kakovosti in drugim zahtevam za osnovno seme iz priloge 1 in 2,
-  je bilo v postopku uradne
potrditve z uradnim pregledom organa za potrjevanje oziroma pri ugotavljanju
izpolnjevanja zahtev iz priloge 2 z uradnim pregledom organa za potrjevanje ali
pregledom preglednika, vzorčevalca ali laboratorija pod uradnim nadzorom
ugotovljeno, da so izpolnjene zahteve iz te točke;
b)     certificirano
seme, ki:
-  je pridelano neposredno iz
osnovnega semena,
-  je namenjeno pridelavi pese,
-  ustreza zahtevam glede
kakovosti in drugim zahevam za kategorijo certificirano seme iz priloge 1 in 2 in
-  je bilo v postopku uradne
potrditve z uradnim pregledom organa za potrjevanje ugotovljeno, da izpolnjuje
zahteve iz te točke oziroma je preglednik, vzorčevalec ali laboratoriji pod
uradnim nadzorom s pregledom ugotovil, da so izpolnjene zahteve iz te točke.
5. člen
(trženje predosnovnega semena in ne
dokončno potrjenega semena)
Ne glede na določbe prejšnjega člena se
dovoli tudi trženje:
a)     predosnovnega
semena, če:
-  je organ za potrjevanje z
uradnim pregledom ugotovil, da predosnovno seme izpolnjuje zahteve za
potrjevanje osnovnega semena iz priloge 1 in 2;
-  je seme pakirano in izvirno
zaprto v skladu z določbami tega pravilnika in
-  so pakiranja označena z
uradno etiketo, na kateri so navedeni podatki iz 1. točke priloge 4, ki je
sestavni del tega pravilnika;
b)     ne
dokončno potrjenega semena, ki se trži z namenom priprave za trg in je označeno
v skladu z določbami tega pravilnika.
6. člen
(izjema glede kalivosti)
(1) Ne glede na določbe 4. in 5. člena tega pravilnika se uradno potrdi in dovoli trženje semena kategorije predosnovno seme
in osnovno seme tudi, če ne izpolnjuje zahtev glede kalivosti iz priloge 2.
(2) Ne glede na določbe 4. člena tega
pravilnika se uradno potrdi in dovoli trženje do prvega prejemnika semena
kategorij osnovno seme, certificirano seme, certificirano seme prve množitve,
certificirano seme druge množitve in trgovsko seme, kljub temu, da uradni
pregled, s katerim se ugotavlja, ali seme ustreza zahtevam za kalivost iz
priloge 2, še ni končan.
(3) Etikete ali potrdila iz 21. člena
tega pravilnika izda organ za potrjevanje le ob predložitvi začasnega poročila
o analizi kakovosti semena in navedbi imena ter naslova prvega prejemnika
semena. Kalivost semena za trženje se navede na posebni etiketi, na kateri mora
biti navedeno tudi osebno ime in naslov stalnega ali začasnega prebivališča
dobavitelja ter številka partije semena.
(4) Pakiranje semena iz prvega
odstavka tega člena mora dobavitelj označiti z dodatno etiketo, ki vsebuje
naslednje podatke:
-      
dejansko kalivost semena,
-      
osebno ime in naslov stalnega ali začasnega prebivališča ali firmo in
sedež dobavitelja ter
-      
številko partije semena.
(5) Določbe tega člena se ne
uporabljajo za seme, uvoženo iz tretjih držav.
7. člen
(sortna lista)
(1) Uradna potrditev in trženje sta
dovoljena samo za tiste sorte krmnih rastlin in pese, ki izpolnjujejo zahteve
za vpis in so vpisane v sortno listo v skladu s predpisom, ki ureja postopek
vpisa sort v sortno listo in vodenje sortne liste, ali so vpisane v skupni
katalog sort poljščin v skladu z Direktivo Sveta 2002/53/ES z dne 13. junija
2002 o skupnem katalogu sort poljščin (UL L št. 193 z dne 20. 7. 2002,
str. 1), zadnjič spremenjeno z Uredbo (ES) št. 1829/2003 Evropskega
Parlamenta in Sveta z dne 22. septembra 2003 o gensko spremenjenih živilih in
krmi (UL L št. 268 z dne 18. 10. 2003, str. 1) oziroma je za
sorte v skladu s predpisi Skupnosti dovoljeno trženje semena na skupnem trgu.
(2) Za seme sort krmnih rastlin in
pese, ki so v postopku vpisa v sortno listo, se dovoli uradna potrditev oziroma
dovoli trženje semena v skladu z Odločbo Komisije 2004/842/ES z dne 1. decembra
2004 o pravilih za izvajanje, po katerih lahko države članice dovolijo dajanje
v promet semena tistih sort, za katere je bila vložena prošnja za vpis v nacionalni
katalog sort poljščin ali zelenjadnic (UL L št. 362 z dne 9. 12. 2004,
str. 21).
(3) Za vse druge sorte krmnih rastlin
in pese, ki ne izpolnjujejo zahtev iz prvega in drugega odstavka tega člena,
mora dobavitelj predhodno pridobiti dovoljenje Uprave Republike
Slovenije za varno hrano, veterinarstvo in varstvo rastlin (v
nadaljnjem besedilu: Uprava).
(4) Uprava izda dobavitelju
dovoljenje, da se sme sorto vključiti v postopek potrjevanja semena tudi za
sorte, ki niso vpisane v sortno listo, če gre za razmnoževanje semena in
dobavitelj izkaže, da bo pridelano seme v celoti izvozil.
II. PRIDELOVANJE SEMENA
8. člen
(prijava semenskega posevka)
(1) Dobavitelj prijavi seme v uradno
potrditev organu za potrjevanje na prijavi, ki jo pridobi pri organu za potrjevanje.
Prijava vsebuje najmanj naslednje podatke o:
-      
dobavitelju: osebno ime in naslov stalnega ali začasnega prebivališča
ali firmo in sedež dobavitelja ter njegovo neponovljivo registrsko številko,
-      
pridelovalcu, kadar le-ta prideluje seme v imenu in na račun
dobavitelja: osebno ime, naslov stalnega ali začasnega prebivališča ali firmo
in sedež pridelovalca,
-      
mestu pridelave,
-      
zemljiščih, na katerih je semenski posevek: površina in parcelna
številka (katastrska številka) ter ledinsko ime zemljišča,
-      
predhodnih posevkih kmetijskih rastlin na zemljišču,
-      
poreklu uporabljenega semena za zasnovo semenskega posevka,
-      
datumu setve,
-      
količini posejanega semena.
(2) Dobavitelj mora prijavi priložiti
kopije dokumentov, ki dokazujejo poreklo uporabljenega semena. Če dobavitelj
uporabi seme, ki ga je pridelal sam, zadostuje kopija uradnega potrdila o ne
dokončni potrditvi semena, ki ga organ za potrjevanje izda v skladu s 15.
členom tega pravilnika.
(3) Rok za prijavo semena v uradno
potrditev je za vsako leto:
-      
do 1. aprila za peso, oljno redkev in kolerabo in
-      
do 15. aprila za vse druge vrste krmnih rastlin.
(4) Organ za potrjevanje obvesti
pristojnega inšpektorja in Upravo o prejetih prijavah semena v uradno
potrditev.
9. člen
(vrstenje predhodnih posevkov)
Zemljišče je primerno za pridelovanje
semenskega posevka posamezne vrste oziroma sorte krmnih rastlin in pese, če na
njem najmanj dve predhodni rastni dobi ni bila posejana krmna rastlina enake
vrste oziroma pesa in na njem ne sme biti samosevnih rastlin.
10. člen
(izolacija)
(1) Semenski posevek tujeprašnih vrst
krmnih rastlin in pese mora biti oddaljen od vseh drugih posevkov in virov
cvetnega prahu, da se prepreči neželeno opraševanje semenskega posevka.
(2) Semenski posevek samoprašnih vrst
krmnih rastlin in pese mora biti od drugih posevkov krmnih rastlin in pese
ločen z oviro ali prostorom, da se prepreči mešanje semena med žetvijo.
(3) Podrobnejše zahteve za izolacijo
semenskih posevkov krmnih rastlin in pese so navedene v prilogi 1.
11. člen
(zapleveljenost)
Če organ za potrjevanje ugotovi, da je
semenski posevek tako močno zapleveljen, da ni mogoče pridelati semena, ki bi
ustrezal zahtevam iz tega pravilnika, zavrne uradno potrditev. Največje
dovoljeno število rastlin posameznih vrst plevelov na kontrolno enoto je navedeno
v metodah za potrjevanje semenskega materiala, ki jih sprejme Uprava, kjer so
tudi dosegljive.
12. člen
(zdravstveno stanje)
(1) Zahteve za zdravstveno stanje
semenskega posevka in semena so navedene v prilogah 1 in 2 ter v metodah iz
prejšnjega člena.
(2) Poleg zahtev, predpisanih s tem
pravilnikom, mora seme glede zdravstvenega stanja izpolnjevati tudi zahteve v
skladu s predpisi, ki urejajo zdravstveno varstvo rastlin.
13. člen
(sortna pristnost in čistost)
Semenski posevek mora glede sortne pristnosti
in sortne čistosti, oziroma pri kategoriji semena trgovsko seme glede vrstne
pristnosti in vrstne čistosti, izpolnjevati zahteve iz priloge 1 in 2.
14. člen
(poljski pregledi)
(1) Po prejemu prijave iz 8. člena
tega pravilnika organ za potrjevanje opravi poljske preglede semenskega
posevka. Poljski pregledi se opravljajo v taki razvojni fazi semenskega
posevka, da je omogočena natančna presoja izpolnjevanja predpisanih zahtev.
(2) Pri vseh vrstah krmnih rastlin in
pese, morata biti opravljena najmanj dva poljska pregleda vsakega semenskega
posevka.
(3) Velikost, število in razporeditev
kontrolnih enot, na katerih se opravlja poljski pregled, ter podrobnejši način
opravljanja poljskih pregledov so navedeni v metodah iz 11. člena tega
pravilnika.
(4) Poleg metod iz prejšnjega odstavka
se za poljske preglede na zahtevo pridelovalca uporabljajo tudi metode
Organizacije za ekonomsko sodelovanje in razvoj (v nadaljnjem besedilu: OECD
sheme).
(5) Ne glede na določbe prvega odstavka
tega člena lahko opravi poljske preglede semenskega posevka, namenjenega
pridelavi certificiranega semena, certificiranega semena prve množitve ali
certificiranega semena druge množitve, preglednik pod uradnim nadzorom organa
za potrjevanje, če je bilo za zasnovo semenskega posevka uporabljeno seme,
katerega vzorec je bil vključen v naknadno kontrolo iz 27. člena tega
pravilnika, in je bilo pri tem ugotovljeno, da je glede sortne pristnosti in
čistosti ustrezal zahtevam tega pravilnika. Preglednik pod uradnim nadzorom
lahko opravi tudi poljske preglede semenskega posevka, namenjenega pridelavi
trgovskega semena.
(6) Organ za potrjevanje izvede uradni
nadzor nad preglednikom iz prejšnjega odstavka tako, da sam opravi kontrolne
poljske preglede pri najmanj 5% in največ 10% semenskih posevkov, ki jih je
pregledal preglednik pod uradnim nadzorom. Delež semenskih posevkov, v katerih
se opravi kontrolni pregled v posameznem letu, določi organ za potrjevanje na
podlagi rezultatov opravljenega uradnega nadzora preglednika pod uradnim nadzorom
v preteklem letu.
15. člen
(potrdilo o ne dokončni potrditvi semena)
(1) Organ za potrjevanje oziroma
preglednik pod uradnim nadzorom po končanem zadnjem poljskem pregledu semena iz
prejšnjega člena sestavi zapisnik.
(2) Če je s poljskimi pregledi ugotovljeno,
da semenski posevek izpolnjuje zahteve, določene s tem pravilnikom, organ za
potrjevanje na zahtevo dobavitelja izda potrdilo o ne dokončni potrditvi semena
krmnih rastlin ali pese, ki mora vsebovati podatke iz priloge 4.
16. člen
(dokončna potrditev semena)
(1) Organ za potrjevanje dokončno
uradno potrdi kot certificirano seme krmnih rastlin ali pese, seme ki:
-      
je pridelano neposredno iz osnovnega semena ali iz certificiranega
semena prve množitve, ki je bilo uradno potrjeno v državi članici Evropske unije
ali v tretji državi, ki ji je priznana enakovrednost v skladu s predpisi
Evropske unije, ali
-      
je pridelano neposredno iz oplodnje med osnovnim semenom, ki je bilo
uradno potrjeno v državi članici Evropske unije, in osnovnim semenom, ki je
bilo uradno potrjeno v tretji državi, ki ji je priznana enakovrednost v skladu
s predpisi Evropske unije, in je bilo požeto v drugi državi članici Evropske
unije ali v tretji državi, če je bilo v državi članici Evropske unije ali v
tretji državi predhodno uradno potrjeno kot ne dokončno potrjeno seme.
(2) Organ za potrjevanje na zahtevo
dobavitelja seme iz prejšnjega odstavka dokončno uradno potrdi v ustrezno
kategorijo v skladu s 4. členom tega pravilnika, če je bil za navedeno seme
opravljen poljski pregled, če seme izpolnjuje zahteve za ustrezno kategorijo
semena iz priloge 1 in če je bilo z uradnim pegledom ugotovljeno, da so
izpolnjene zahteve iz priloge 2 za isto kategorijo.
III. PRIPRAVA SEMENA ZA TRG
17. člen
(partija in vzorčenje semena)
(1) Dobavitelj prijavi vzorčenje in
pakiranje semena na posebni prijavi, ki jo pridobi pri organu za potrjevanje.
Prijava vsebuje najmanj naslednje podatke o:
-      
dobavitelju: osebno ime, naslov stalnega ali začasnega prebivališča ali
firmo in sedež dobavitelja ter njegovo neponovljivo registrsko številko,
-      
mestu vzorčenja semena,
-      
vrsti, sorti in kategoriji semena,
-      
partiji semena, ki se vzorči,
-      
količini semena in načinu pakiranja.
(2) Vzorci se za analizo kakovosti
semena, za potrjevanje semena in za trgovsko seme, odvzamejo iz homogenih
partij. Največja dovoljena velikost partije in velikost vzorcev sta navedeni v
prilogi 3, ki je sestavni del tega pravilnika.
(3) Vzorce za analizo kakovosti semena
uradno odvzame organ za potrjevanje iz še ne pakirane in ne zaprte partije
semena, ki jo po odvzemu vzorca zapečati. Če je seme že zaprto in označeno pod
uradnim nadzorom, se vzorci za analizo kakovosti semena odvzamejo iz že
zapakirane partije semena.
(4) Organu za potrjevanje mora biti
omogočen dostop do vsake enote pakiranja partije semena.
(5) Za vzorčenje semena in opravljanje
analiz kakovosti se uporabljajo metode Mednarodne zveze za testiranje semena
(ISTA), ki so dostopne na Upravi.
(6) Ne glede na določbe tretjega odstavka
tega člena lahko vzorce iz partij osnovnega semena, certificiranega semena,
certificiranega semena prve množitve, certificiranega semena druge množitve ali
trgovskega semena odvzame vzorčevalec pod uradnim nadzorom organa za
potrjevanje.
(7) Organ za potrjevanje izvede uradni
nadzor nad vzorčevalcem semena pod uradnim nadzorom tako, da:
-      
sam opravi kontrolno vzorčenje najmanj 5% in največ 10% partij semena,
ki jih je vzorčil vzorčevalec pod uradnim nadzorom; delež partij semena, pri
katerih se v posameznem letu opravi kontrolno vzorčenje, določi organ za
potrjevanje na podlagi rezultatov opravljenega uradnega nadzora vzorčevalca pod
uradnim nadzorom v preteklem letu;
-      
preveri ujemanje rezultatov laboratorijskega testiranja vzorcev semena,
odvzetih pri kontrolnem vzorčenju iz prejšnje alineje, z rezultati
laboratorijskega testiranja vzorcev semena, ki jih je odvzel vzorčevalec pod
uradnim nadzorom; za oceno ujemanja rezultatov se uporabljajo metode iz petega
odstavka tega člena.
18. člen
(analiza kakovosti)
Organ za potrjevanje seme dokončno uradno
potrdi, če na podlagi analiz iz prejšnjega člena, ki jih je opravil sam ali
laboratoriji pod uradnim nadzorom, ugotovi, da seme glede kakovosti izpolnjuje
zahteve iz priloge 2.
19. člen
(osnovne zahteve za trženje semena)
Osnovno seme, certificirano seme vseh
kategorij in trgovsko seme se sme tržiti le v dovolj homogenih partijah in
zaprtih pakiranjih, ki imajo v skladu z 21., 22., 23., in 24. členom tega
pravilnika ustrezen sistem zapiranja in označevanja.
20. člen
(semenska mešanica)
(1) Seme krmnih rastlin se lahko trži
kot mešanica semena različnih rodov, vrst ali sort ter lahko vsebuje tudi seme
rastlin, ki niso krmne rastline, določene s tem pravilnikom, če sestavine pred
mešanjem izpolnjujejo zahteve za trženje, določene s tem pravilnikom.
(2) Semenske mešanice, namenjene pridelavi
krme:
-      
ne smejo biti sestavljene iz sort krmnih rastlin, ki niso namenjene
pridelavi krme,
-      
lahko vsebujejo seme sort žit iz rodov Avena, Hordeum, Secale in Triticum.
(3) Dobavitelj prijavi semensko
mešanico za vpis v evidenco semenskih mešanic na posebni prijavi, ki jo pridobi
pri Upravi. V prijava navede zlasti:
-      
podatke o dobavitelju: osebno ime, naslov stalnega ali začasnega
prebivališča oziroma firmo in sedež dobavitelja ter njegovo neponovljivo
registrsko številko,
-      
podatke o semenski mešanici: oznaki, sestavi vrst oziroma sort, utežnem
deležu v % posamezne sestavine,
-      
namen uporabe semenske mešanice.
(4) Dobaviteljem se dovoli
proizvajanje in trženje semenske mešanice za pridelovanje krme v skladu z
Odločbo Komisije 2004/371/ES z dne 20. aprila 2004 o pogojih za dajanje na
trg semenskih mešanic, namenjenih za uporabo kot krme rastline (UL L št. 116 z
dne 22. 4. 2004, str. 39).
21. člen
(uradne etikete in OECD etikete)
(1) Seme, ki se trži, mora biti
označeno z uradnimi etiketami. Organ za potrjevanje izda uradne etikete samo za
partijo semena, ki izpolnjuje zahteve iz tega pravilnika.
(2) Uradne etikete so:
-      
bele barve z vijoličasto diagonalno črto za predosnovno seme,
-      
bele barve za osnovno seme,
-      
modre barve za certificirano seme in certificirano seme prve množitve,
-      
rdeče barve za certificirano seme druge množitve,
-      
rjave barve za trgovsko seme,
-      
zelene barve za mešanico semena,
-      
sive barve za ne dokončno potrjeno seme,
-      
oranžne barve za seme sort, ki so v postopku vpisa v sortno listo.
(3) Najmanjša velikost uradne etikete
je 110 mm x 67 mm.
(4) Določba prejšnjega odstavka ne
velja za majhna ES A pakiranja, majhna ES B pakiranja in majhna ES pakiranja
pese.
(5) Organ za potrjevanje izda za vsako
partijo semena tudi potrdilo o uradni potrditvi semena, ki vsebuje najmanj
podatke, ki so navedeni na uradni etiketi.
(6) Na posebno zahtevo dobavitelja in
če so izpolnjene zahteve v skladu z OECD shemami potrjevanja, izda organ za
potrjevanje OECD etikete in OECD certifikat o sortni pristnosti in čistosti.
(7) Podatki, ki morajo biti natisnjeni
na uradnih etiketah iz prvega odstavka tega člena, so navedeni v prilogi 4.
21.a člen
(etikete dobavitelja)
(1) Ne glede na določbe prejšnjega člena se
lahko majhna ES A pakiranja, majhna ES B pakiranja in majhna ES pakiranja pese
označijo z etiketo dobavitelja. Barva etikete dobavitelja za posamezno
kategorijo semena je enaka kot barva uradne etikete iz drugega odstavka
prejšnjega člena. Podatki, ki morajo biti natisnjeni na etiketi dobavitelja, so
navedeni v prilogi 4.
(2) Etikete dobavitelja iz prejšnjega
odstavka izda dobavitelj, ki v skladu z zakonom, ki ureja semenski material
kmetijskih rastlin, pridobi dovoljenje Uprave za izdajo etiket dobavitelja.
(3) Vzorec etikete dobavitelja, ki ga za
vsako vrsto majhnega pakiranja dobavitelj priloži zahtevi za pridobitev
dovoljenja iz prejšnjega odstavka, se pripravi v skladu s tem členom in 5.
točko priloge 4.
22. člen
(pakiranje in zapiranje)
(1) Pakiranja osnovnega semena,
certificiranega semena in trgovskega semena (razen majhnih ES A pakiranj,
majhnih ES B pakiranj in majhnih ES pakiranj pese) so uradno izvirno zaprta ali
izvirno zaprta pod uradnim nadzorom tako, da jih ni mogoče odpreti brez
poškodbe sistema zapiranja ali poškodbe na uradni etiketi ali na pakiranju.
(2) Sistem zapiranja (razen pri
majhnih ES A pakiranjih, majhnih ES B pakiranjih in majhnih ES pakiranjih pese)
sestavlja uradna etiketa ali pritrditev uradne plombe, da se zagotovi izvirnost
zapiranja. Izvirnost zapiranja je zagotovljena tudi z uporabo drugačnega sistema
zapiranja, ki ga ni mogoče ponovno uporabiti.
(3) Pakiranj (razen majhnih ES A
pakiranj, majhnih ES B pakiranj in majhnih ES pakiranj pese) se ne sme ponovno
zapreti, razen uradno ali pod uradnim nadzorom. Če so pakiranja ponovno zaprta,
morata biti datum ponovnega zapiranja in organ za potrjevanje navedena na
uradni etiketi.
(4) Majhna ES A pakiranja, majhna ES B
pakiranja in majhna ES pakiranja pese, se zapirajo tako, da je onemogočeno
njihovo odpiranje brez poškodbe sistema zapiranja ali poškodbe na etiketi ali
na pakiranju.
(5) Veljavnost etiket oziroma potrdila
o uradni potrditvi semena je do konca naslednje setvene sezone.
(6) Po izteku roka iz prejšnjega
odstavka organ za potrjevanje na zahtevo dobavitelja opravi ponovno analizo kakovosti
semena (najmanj glede kalivosti) in seme, če še izpolnjuje predpisane zahteve,
dodatno označi v skladu s prilogo 4.
23. člen
(zapiranje in označevanje pod uradnim
nadzorom)
(1) Ne glede na prvi odstavek
prejšnjega člena lahko organ za potrjevanje dovoli dobavitelju, da sam izvirno
zapre in označi pakiranje semena z uradnimi etiketami, če dobavitelj zagotovi
strokovno usposobljeno osebo, ki je za označevanje semena z uradnimi etiketami
odgovorna neposredno organu za potrjevanje.
(2) Organ za potrjevanje izda dobavitelju
na njegovo zahtevo dovoljenje iz prejšnjega odstavka za tekoče leto, če
izpolnjuje zahteve iz prejšnjega odstavka.
(3) Pri dobaviteljih, ki imajo
dovoljenje iz prejšnjega odstavka, organ za potrjevanje zagotovi uradni nadzor
nad izvirnim zapiranjem in označevanjem semena z uradnimi etiketami tako, da
strokovni delavec organa za potrjevanje neposredno nadzira uradno označevanje
semena pri najmanj 5% partij semena.
24. člen
(označevanje)
(1) Pakiranje osnovnega semena,
certificiranega semena in trgovskega semena (razen majhnih ES A pakiranj,
majhnih ES B pakiranj in majhnih ES pakiranj pese) mora biti označeno tako, da
ima na zunanji strani pritrjeno uradno etiketo, ki še ni bila uporabljena. Če
se uporabi uradna etiketa z luknjo za vrvico, je treba njeno pritrditev
zavarovati z uradno plombo.
(2) Dovoljena je uporaba uradnih
samolepilnih etiket, ki morajo biti pritrjene tako, da njihova odstranitev ali
zamenjava ni možna brez vidne poškodbe etikete ali pakiranja.
(3) Ne glede na prvi odstavek tega člena
organ za potrjevanje dovoli tiskanje predpisanih podatkov pod uradnim nadzorom
neposredno na pakiranja semena krmnih rastlin vseh kategorij osnovnega semena
in certificiranega semena v skladu z Odločbo Komisije 2004/266/ES z dne 17. marca
2004 o odobritvi neizbrisnega tiskanja predpisanih podatkov na embalažo semena
krmnih rastlin (UL L št. 83 z dne 20. 3. 2004, str. 23).
(4) Organ za potrjevanje vodi evidenco
o količinah semena, označenega na način iz prejšnjega odstavka.
(5) Vsako pakiranje mora vsebovati
kartonček iste barve kot je uradna etiketa, na njem pa morajo biti navedeni najmanj
podatki iz druge, tretje, četrte, pete in sedme alinee 2. točke priloge 4. Kartonček je izdelan
tako, da ga ni mogoče zamenjati z uradno etiketo. Kartonček ni potreben, če so
podatki neizbrisno natisnjeni na pakiranju ali če je uporabljena samolepilna
etiketa ali etiketa iz materiala, ki se ne trga.
(6) Seme krmnih rastlin in pese, ki ne
izpolnjuje vseh zahtev glede kakovosti iz tega pravilnika ali če sorta ni
vpisana v sortno listo in se trži z dovoljenjem Uprave po predhodnem dovoljenju
pristojnega organa Skupnosti, se označi na naslednji način:
-      
pakiranje semena, ki ne izpolnjuje vseh zahtev glede kakovosti iz tega
pravilnika, mora biti označeno z etiketo za ustrezno kategorijo semena;
-      
pakiranje semena, katerih sorta ni vpisana v sortno listo, mora biti
označeno z etiketo rjave barve;
-      
pakiranja semena iz prve in druge alinee tega odstavka morajo biti
dodatno označena z navedbo: »Seme ne izpolnjuje predpisanih zahtev za kategorijo«.
(7) Majhna pakiranja imajo na zunanji
strani pakiranja etiketo dobavitelja, na kateri so natisnjeni ali žigosani
predpisani podatki. Pri prozornih pakiranjih je ta etiketa lahko na notranji
strani, pod pogojem, da je etiketa kljub temu jasno vidna in čitljiva.
(8) Uradne serijske številke, ki se
navedejo na pakiranjih oziroma dobaviteljevih etiketah za majhna ES B pakiranja
in za majhna ES pakiranja pese v skladu s 5. točko priloge 4, dodeli organ za
potrjevanje.
IV. TRŽENJE
25. člen
(dodatne zahteve za trženje)
(1) Če se trži seme za ekološko pridelavo
kmetijskih rastlin, mora poleg zahtev iz tega pravilnika izpolnjevati tudi
zahteve, določene s predpisi, ki urejajo ekološko pridelavo kmetijskih rastlin.
(2) Seme, ki je tretirano s fitofarmacevtskimi
sredstvi (v nadaljnjem besedilu: FFS), mora poleg zahtev iz tega pravilnika
izpolnjevati tudi zahteve, določene s predpisi, ki urejajo dajanje FFS v
promet.
(3) Če je seme tretirano ali obdelano s
kakršnim koli kemičnim sredstvom, mora biti to sredstvo navedeno na uradnih
etiketah ali na etiketah dobavitelja, ki so na pakiranjih semena ali v njih.
Pri majhnih EU A pakiranjih, majhnih EU B pakiranjih in majhnih EU pakiranjih
pese je ta podatek lahko natisnjen neposredno na pakiranju.
(4) Če se trži seme gensko spremenjene
sorte, mora biti na etiketah ali dokumentih, ki so pritrjeni na pakiranja
semena ali ki spremljajo partijo tega semena, jasno navedeno, da je sorta
gensko spremenjena.
26. člen
(evidenca uvoženega semena)
Uprava vodi evidenco uvoženega semena
krmnih rastlin in pese na podlagi kopije odločbe fitosanitarnega inšpektorja o
dovolitvi uvoza. Za vsako uvoženo partijo semena, z maso večjo od 2 kg, vodi Uprava evidenco, ki vsebuje najmanj naslednje podatke o:
-      
vrsti,
-      
sorti,
-      
kategoriji,
-      
državi pridelave semena in organu za potrjevanje,
-      
državi izvoznici,
-      
uvozniku,
-      
količini semena.
27. člen
(naknadna kontrola)
(1) Vzorci semena se za naknadno kontrolo
kakovosti semenskega materiala kmetijskih rastlin odvzamejo na naslednji način:
1.    
organ za potrjevanje odvzame vzorce semena v postopku uradne potrditve:
-  od vseh uradno potrjenih
partij semena kategorije predosnovno seme in osnovno seme,
-  od najmanj 5% in največ 10%
uradno potrjenih partij semena kategorije certificirano seme ali certificirano
seme prve množitve ali certificirano seme druge množitve ali trgovsko seme;
delež vzorcev, ki se odvzamejo v posameznem letu, se določi na podlagi
rezultatov naknadne kontrole semena v preteklem letu;
2.    
pristojni inšpektor odvzame vzorce semena:
-  pri inšpekcijskem nadzoru na
trgu od naključno izbranih partij semena;
-  pri nadzoru dobavitelja, ki
ima dovoljenje Uprave za izdajo etiket dobavitelja, od naključno izbranih
partij semena v majhnih pakiranjih.
(2) Poleg vzorcev iz prejšnjega odstavka
odvzame organ za potrjevanje na podlagi prijave dobavitelja vzorce za naknadno
kontrolo kakovosti semenskega materiala kmetijskih rastlin tudi od tistih
partij semena kategorije certificirano prve množitve, ki niso bile vzorčene v
skladu z drugo alinejo 1. točke prejšnjega odstavka, če bo to seme uporabljeno
za zasnovo semenskih posevkov, namenjenih pridelavi certificiranega semena
druge množitve.
(3) Za odvzem vzorcev semena se uporabljajo
metode iz petega odstavka 17. člena tega pravilnika.
(4) Odvzeti vzorci semena iz prvega in
drugega odstavka tega člena se vključijo v naknadno kontrolo na poskusnem
polju, kjer se v sortnih poskusih preverita sortna pristnost in čistost semena
na način, določen v metodah naknadne kontrole kakovosti semenskega materiala
kmetijskih rastlin, ki jih sprejme Uprava, kjer so tudi dosegljive.
(5) V primeru inšpekcijsko odvzetih vzorcev
iz 2. točke prvega odstavka tega člena se v naknadni kontroli z
laboratorijskimi testi preveri tudi izpolnjevanje zahtev glede kakovosti semena
iz B. točke priloge 2.

Priloga
1: Zahteve za semenski posevek krmnih rastlin in pese
Priloga
2: Zahteve za kakovost semena
Priloga
3: Partije semena
Priloga
4: Etikete in potrdilo o potrditvi semenskega posevka

Pravilnik o trženju semena krmnih rastlin in
pese (Uradni list RS, št. 2/05)
vsebuje naslednje prehodne in končne določbe:
»V. PREHODNE IN KONČNE DOLOČBE
28. člen
(uradna
potrditev in trženje semena sort, ki ne izpolnjujejo pogojev za vpis v sortno
listo)
(1) Ne glede na določbe 7. člena tega
pravilnika se lahko seme sort krmnih rastlin in pese prideluje in trži v Republiki
Sloveniji do 1. maja 2009, če:
-      
izpolnjuje zahteve iz desetega odstavka 83. člena Zakona o semenskem
materialu kmetijskih rastlin (Uradni list RS, št. 58/02, 45/04 – ZdZPKG in
86/04),
-      
organ za potrjevanje izvede postopek uradne potrditve semena sort krmnih
rastlin in pese iz tega odstavka na podlagi prijave dobavitelja, ki se vloži v
skladu z 8. členom tega pravilnika,
-      
organ za potrjevanje uradno potrdi seme sort krmnih rastlin in pese iz
tega odstavka, če so izpolnjene zahteve iz tega pravilnika, razen zahteve glede
sorte, in
-      
organ za potrjevanje izda uradne etikete ter potrdilo o uradni
potrditvi.
(2) Uradne etikete iz prejšnjega
odstavka morajo biti rjave barve in označene s serijskimi številkami. Najmanjša
velikost uradne etikete je 110 mm x 67 mm. Na uradnih etiketah morajo biti navedeni naslednji podatki:
-      
Organ za potrjevanje, država članica,
-      
»Vrsta:« slovensko in latinsko ime,
-      
»Sorta:« ime sorte kot je navedeno v sortni listi,
-      
»Kategorija:«,
-      
»Številka partije:«,
-      
»Vzorčeno:« MM/LL (mesec in leto),
-      
»Masa pakiranja:« ali »Število semen:«,
-      
»Tretirano:« ime fitofarmacevtskega sredstva,
-      
»Trženje dovoljeno samo na območju Republike Slovenije«.
(3) Majhna pakiranja semena sort iz
prvega odstavka tega člena imajo na etiketi navedene vse podatke iz prejšnjega
odstavka, razen podatka iz šeste alinee, ter navedbo:
-      
imena in naslova dobavitelja (ali njegove identifikacijske številke) in
-      
tržnega leta zapiranja majhnega pakiranja.
29. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o trženju semena krmnih rastlin in pese (Uradni list RS, št.
91/03 in 38/04).
30. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o trženju
semena krmnih rastlin in pese (Uradni list RS, št. 100/05) vsebuje naslednjo končno določbo:
»2. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o trženju semena krmnih rastlin in pese (Uradni list RS, št. 4/09) vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o trženju semena krmnih rastlin in pese (Uradni list RS, št. 38/10) vsebuje naslednjo končno določbo:
»7. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o trženju semena krmnih rastlin in pese (Uradni list RS, št. 85/13) vsebuje naslednjo končno določbo:
»5. člen
Ta pravilnik začne veljati 1.
januarja 2014.«.

Pravilnik o spremembah Pravilnika o trženju
semena krmnih rastlin in pese (Uradni list RS, št. 15/17)
vsebuje naslednjo prehodno in končno določbo:
»8. člen
(prehodna določba)
Seme krmnih rastlin in pese, ki je ob
uveljavitvi tega pravilnika označeno z etiketami, izdanimi v skladu s
Pravilnikom o trženju semena krmnih rastlin in pese (Uradni list RS, št. 2/05,
27/05 – popr., 100/05, 4/09, 38/10 in 85/13), se lahko s temi etiketami trži
najpozneje do 31. decembra 2017.
9. člen
(končna določba)
Ta pravilnik začne veljati 1. aprila 2017,
spremenjene določbe 2. člena, priloge 2 in priloge 3 pravilnika pa se začnejo
uporabljati 1. januarja 2018.«.

Pravilnik o spremembah in dopolnitvah
Pravilnika o trženju semena krmnih rastlin in pese (Uradni list RS, št. 78/20)
vsebuje naslednjo prehodno in končno določbo:
»PREHODNA IN KONČNA DOLOČBA
12. člen
(dokončanje postopkov)
Postopki uradne potrditve semena
zelenjadnic, ki so se začeli na podlagi Pravilnika o trženju semena krmnih
rastlin in pese (Uradni list RS, št. 2/05, 27/05 – popr., 100/05, 4/09, 38/10,
85/13 in 15/17), se dokončajo v skladu s tem pravilnikom.
13. člen
(začetek veljavnosti)
Ta pravilnik začne veljati 1. junija 2020.«.
