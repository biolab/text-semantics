ki se glasi: 
“Razširjena
komisija, 
glede
na mednarodno konvencijo EUROCONTROL o sodelovanju za varnost zračne plovbe,
dopolnjeno v Bruslju, dne 12. februarja 1981, zlasti 5.2. člen; 
glede
na večstranski sporazum o pristojbinah na zračnih poteh z dne 12. februarja
1981, zlasti njegove člene 3.2(a), 3.2(d), 3.2(e), 3.2(h) in 6.1(a); 
na
predlog razširjenega komiteja in začasnega sveta 
sprejme
naslednji sklep:
1. člen
1. januarja 1999 začne veljati euro kot obračunska enota za
sistem pristojbin na zračnih poteh.
2. člen
Načela za določanje stroškovne osnove naprav na zračnih poteh
in za izračun obračunske enote se spremenijo na naslednji način: 
2.1.
V celotnem besedilu in njegovih Dodatkih se izraz ‘ecu’ nadomesti z izrazom
‘euro’. 
2.2.
V 1.1. in 2.11 odstavku Dodatka IV se sklicevanje na ICAO Dokument 9802/4
nadomesti s sklicevanjem na ICAO Dokument 9802/5. 
2.3.
V odstavku 1.7. se izraz ‘Evropski monetarni sistem (EMS)’ zamenja z izrazom
‘Ekonomska in monetarna unija (EMU)’.
3. člen
3.1.
7. člen pogojev uporabe sistema pristojbin na zračnih poteh se nadomesti z
naslednjimi določbami: 
1.
Obračunska enota mora biti določena v euro. 
2.
Razen v primerih, ko prizadeta država določi drugače, se višina pristojbine za
enoto storitve za državo pogodbenico, v kateri euro ni nacionalna valuta,
preračunava mesečno na podlagi povprečnih mesečnih menjalnih tečajev med eurom
in državno valuto, ki so veljali v mesecu pred mesecem, ko je bil polet
opravljen. Uporablja se menjalni tečaj po Reutersovem izračunu mesečnega
povprečja zaključnih dnevnih tečajev na osnovi dnevnih borznih cen ponudbe. 
3.2.
V 9. členu pogojev uporabe sistema pristojbin na zračnih poteh se izraz ‘ecu’
zamenja z izrazom ‘euro’. 
3.3.
V pododstavkih 2.1, 2.3, 4.1 in 6.2 plačilnih pogojev se izraz ‘ecu’ zamenja z
izrazom ‘euro’.
4. člen
4.1.
V členih 6.6, 11.1 in 14.2 finančnih predpisov za sistem pristojbin na zračnih
poteh se izraz ‘ecu’ zamenja z ‘euro’. 
4.2.
Člen 13.2 finančnih predpisov se nadomesti z naslednjimi določbami:
“Državam
pogodbenicam se povračila izplačajo v euro.
Kljub
temu pa lahko država pogodbenica, v kateri euro ni nacionalna valuta, zahteva
izplačilo povračila v svoji valuti. V takšnem primeru se povračilo izplača na
osnovi dnevnega menjalnega tečaja glede na razpoložljivost zadevne valute.
Tveganje ob menjavi prevzame država.” 
4.3.
V členih III.3, IV.1, IV.2, V.1(b), VII.1 in IX.2 pravilnika o uporabi
finančnih predpisov za sistem pristojbin na zračnih poteh se izraz ‘ecu’
zamenja z ‘euro’.
5. člen
Ta sklep začne veljati 1. januarja
1999.
Bruselj, dne 10. decembra 1998.
Caspar Einem
Predsednik komisije”
Št. 263-4/00
Ljubljana, dne 28. januarja 2001.
Jakob Presečnik l. r.
Minister
za promet