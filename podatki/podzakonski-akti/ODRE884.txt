1. člen
Pristojbina za uporabo objektov za varnost plovbe na pomorskih
plovnih poteh v morju Republike Slovenije se plača za domače in tuje ladje,
tehnične plovne objekte, čolne in jahte (v nadaljnjem besedilu: plovne
objekte).
Pristojbino za uporabo objektov za varnost plovbe se plača za
plovne objekte, ki vplujejo v notranje morske vode Republike Slovenije.
Pristojbine za domače in tuje jahte in čolne s posebno odredbo,
določi minister za promet in zveze.
2. člen
Pristojbino za uporabo objektov za varnost plovbe obračunava
Uprava Republike Slovenije za pomorstvo.
Sredstva iz tega naslova se vplačujejo na ustrezen vplačilni
račun »Pristojbine za uporabo objektov za varnost plovbe«, odprt pri Agenciji
RS za plačilni promet.
Zavezanec za plačilo pristojbine je uporabnik plovnega
objekta.
3. člen
Plačana pristojbina iz drugega odstavka 1. člena te odredbe
se ne vrne, če se plovni objekt odtuji, uniči oziroma začasno ali dokončno
izloči iz uporabe pred potekom roka, za katerega je bila plačana.
4. člen
Pristojbina za uporabo objektov za varnost plovbe mora biti
plačana za plovne objekte:
-       
ki plačajo pristojbino prvič, pri prvi vplovitvi v pristanišče oziroma
na sidrišče,
-       
ki so pristojbino že plačali, prvi dan po poteku roka, za katerega so
plačali pristojbino.
Pristojbina mora biti plačana ob nastanku obveznosti oziroma,
preden plovni objekt izpluje iz pristanišča oziroma sidrišča. V nasprotnem
primeru se plovnemu objektu ne dovoli izplovitev.
5. člen
Pristojbine za uporabo objektov za varnost plovbe se ne
plačajo za domače in tuje vojne ladje ter za ladje za javni namen (upravni
organ za varnost plovbe, policije, carine ipd).
6. člen
Pristojbine za uporabo objektov za varnost plovbe se ne
plačajo za plovne objekte, kadar vplujejo v pristanišče oziroma sidrišče:
-       
da bi se umaknili zaradi nevarnosti, ki jo je povzročila višja sila
(neurje, megla, zaprta plovna pot),
-       
zaradi razpreme,
-       
zaradi predpisanih pregledov in potrebnih popravil,
-       
zaradi dopolnitve zalog živil, pitne vode, pogonskega ali potrošnega
materiala,
-       
zaradi vkrcanja in izkrcanja zbolelih članov posadke,
-       
zaradi izkrcanja brodolomcev ali oseb, ki so zbolele ali umrle na ladji
ter njihovih spremljevalcev,
-       
zaradi razkladanja blaga s poškodovanega plovnega objekta, če se to
blago po popravilu ponovno naloži na isti plovni objekt,
-       
kadar vplujejo v pristanišče oziroma sidrišče po odredbi organa za
varnost plovbe,
-       
kadar vplujejo v pristanišče oziroma sidrišče zaradi vkrcanja ali
izkrcanja pilota ter drugih, ki opravljajo uradna dejanja (policija, carina).
Pristojbine za uporabo objektov za varnost plovbe se ne
plačajo za na novo zgrajene plovne objekte, dokler se ne začnejo izkoriščati.
Pristojbine za uporabo objektov za varnost plovbe se ne
plačajo za plovne objekte, ko se jim zamenja ime, pa jim še ni poteklo obdobje,
za katerega je plačana pristojbina.
7. člen
Pristojbina za uporabo objektov za varnost plovbe se obračunava
in pobira:
-       
za ladje na lasten pogon na podlagi neto tonaže (v nadaljnjem besedilu:
NT),
-       
za ladje brez lastnega pogona na podlagi nosilnosti,
-       
za ladje, ki nimajo označene neto tonaže in ne nosilnosti in za vlačilce
- na podlagi indiciranih kilovatov (v nadaljnjem besedilu: indicirani kW),
-       
za tehnične plovne objekte brez lastnega pogona, ki imajo določeno neto
tonažo, se pristojbina zaračunava po tej tonaži.
Za ladje za posebne namene (RO-RO, trajekti za prevoz
avtomobilov) se zaračunava 50% obračunane pristojbine.
Za potniške ladje na krožnih vožnjah ali križarjenjih se zaračuna
50% obračunane pristojbine le v primeru enkratne vplovitve v tekočem letu v
notranje morske vode Republike Slovenije.
8. člen
Pristojbina za uporabo objektov
za varnost plovbe se obračunava za 30 dni oziroma 12 mesecev, in sicer:


Zap. Št.

Vrsta plovnega objekta

Obdobje za katero se plačuje
  pristojbina

Število točk


1.

Ladja na lasten pogon

za 30 dni

7


(za vsako NT)

za 12 mesecev

17


2.

Ladja brez lastnega pogona

za 30 dni

2


(za vsako tono nosilnosti)

za 12 mesecev

17


3.

Ladja, ki nima označene

za 30 dni

4


NT in ne nosilnosti
(za vsak indiciran kW)

za 12 mesecev

23


Vrednost točke znaša 12 SIT.
Ministrstvo, pristojno za pomorstvo, lahko z odredbo
spreminja prvotno določeno višino točke.
Pri odmeri pristojbine se vzame kot osnova za izračun
pristojbine vrednost točke na dan nastanka obveznosti (4. člen odredbe).
O obdobju, za katero se plačuje pristojbina, to je za 30 dni
ali za 12 mesecev, odloča ladjar oziroma pomorski agent.

Odredba o pristojbini za uporabo objektov za
varnost plovbe na pomorskih plovnih poteh (Uradni list RS, št. 73/98) vsebuje naslednji končni določbi:
»9. člen
Z dnem uveljavitve te odredbe se preneha uporabljati tarifa
za uporabo objektov za varnost plovbe na pomorskih plovnih poteh (Uradni list
RS, št. 39/92).
10. člen
Ta odredba začne veljati petnajsti dan po objavi v Uradnem listu
RS.«.

Odredba o
spremembi in dopolnitvi odredbe o pristojbini za uporabo objektov za varnost
plovbe na pomorskih plovnih poteh (Uradni list RS, št. 26/00) vsebuje naslednjo končno določbo:
»2. člen
Ta odredba začne veljati tretji dan po objavi v Uradnem listu
Republike Slovenije.«.

Odredba o
spremembi odredbe o pristojbini za uporabo objektov za varnost plovbe na
pomorskih plovnih poteh (Uradni list RS, št. 1/01) vsebuje naslednjo končno določbo:
»2. člen
Ta odredba začne veljati petnajsti dan po objavi v Uradnem
listu Republike Slovenije.«.