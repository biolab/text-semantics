UVODNE DOLOČBE
1. člen
(1) S tem pravilnikom se ureja vsebina
poročil iz 93. člena ter drugega in tretjega odstavka 96. člena ZRev‑2.
(2) Pojmi v tem pravilniku so
razumljeni tako, kot jih opredeljuje ZRev‑2.
NAMEN POROČANJA
2. člen
Namen poročanja po tem pravilniku je
preverjanje spoštovanja in izpolnjevanja zahtev ZRev‑2 ter nadziranje, ali
pooblaščeni ocenjevalci pri ocenjevanju vrednosti ravnajo v skladu s pravili
ocenjevanja vrednosti.
POROČANJE O SPREMEMBAH PODATKOV
3. člen
Pooblaščeni ocenjevalec mora v roku 15 dni
poročati Inštitutu o spremembi podatkov, ki se vpisujejo v javni register
pooblaščenih ocenjevalcev, ki ga vodi Inštitut.
REDNO LETNO POROČILO
4. člen
(1) Pooblaščeni ocenjevalec nepremičin oziroma strojev in
opreme enkrat letno (vsako leto posebej) do 30. maja poroča Inštitutu o
poročilih o ocenjevanju vrednosti, ki jih je pooblaščeni ocenjevalec izdelal v
predpisanem poročevalskem obdobju, tako da za vsako poročilo navede:
1.    
naročnika – firmo in sedež pravne osebe, ki je
sklenila pogodbo,
2.    
datum sklenitve pogodbe oziroma prevzema
naročila,
3.    
pogodbeno ceno,
4.    
število porabljenih ur na projektu,
5.    
predmet ocenjevanja vrednosti,
6.    
ali je subjekt ocenjevanja vrednosti zavezan
obvezni reviziji,
7.    
datum ocenjevanja vrednosti,
8.    
datum izdaje poročila,
9.    
sopodpisnike poročila,
10. 
namen ocenjevanja vrednosti,
11. 
izbrano podlago vrednosti,
12. 
ali je ocenjeval za računovodsko poročanje,
13. 
uporabljene metode ocenjevanja vrednosti,
14. 
višino uporabljene netvegane stopnje donosa,
zahtevane stopnje donosa
oziroma mere kapitalizacije.
(2) Pooblaščeni ocenjevalec podjetij enkrat
letno (vsako leto posebej) do
30. maja poroča Inštitutu o poročilih o ocenjevanju vrednosti, ki jih je pooblaščeni ocenjevalec izdelal v predpisanem poročevalskem obdobju, tako
da za vsako poročilo navede:
1.    
naročnika – firmo in sedež pravne osebe, ki je
sklenila pogodbo,
2.    
datum sklenitve pogodbe oziroma prevzema
naročila,
3.    
pogodbeno ceno,
4.    
število porabljenih ur na projektu,
5.    
predmet ocenjevanja vrednosti,
6.    
ali je subjekt ocenjevanja vrednosti zavezan
obvezni reviziji,
7.    
datum ocenjevanja vrednosti,
8.    
datum izdaje poročila,
9.    
sopodpisnike poročila,
10. 
namen ocenjevanja vrednosti,
11. 
izbrano podlago vrednosti,
12. 
uporabljene metode ocenjevanja vrednosti,
13. 
ali je ocenjeval za računovodsko poročanje,
14. 
višino ocenjene vrednosti lastniškega kapitala
oziroma višino ocenjevane vrednosti
delnice (za delniške družbe),
15. 
višino uporabljene netvegane stopnje donosa,
premije za kapitalsko
tveganje (ERP), CAPM in WACC,
16. 
višino uporabljenih pribitkov in odbitkov za
obvladovanje oziroma za
tržljivost oziroma druge uporabljene pribitke/odbitke.
(3) Pooblaščeni ocenjevalec vrednosti
podjetij enkrat letno (vsako
leto posebej) do 30. maja poroča Inštitutu o poročilih
pooblaščenega ocenjevalca vrednosti podjetij, izdanih
v zvezi s 146. členom Zakona
o finančnem poslovanju, postopkih zaradi insolventnosti in prisilnem prenehanju (Uradni list RS, št. 126/07, v nadaljevanju ZFPPIPP), tako
da za vsako poročilo navede:
1.    
naročnika – firmo in sedež pravne osebe, ki je
sklenila pogodbo,
2.    
datum sklenitve pogodbe oziroma prevzema
naročila,
3.    
pogodbeno ceno,
4.    
število porabljenih ur na projektu,
5.    
sopodpisnike poročila,
6.    
predmet pregleda (načrt finančnega
prestrukturiranja, ki je
predmet poročila),
7.    
ali je subjekt ocenjevanja zavezan obvezni
reviziji,
8.    
vrsto izdanega mnenja,
9.    
datum izdaje poročila.
(4) Pooblaščeni ocenjevalec enkrat letno
(vsako leto posebej) do 30.
maja poroča Inštitutu o pregledu poročil ocenjevalcev vrednosti, opravljenih v skladu s Slovenskim poslovnofinančnim standardom 7, ki jih je pooblaščeni
ocenjevalec opravil v
predpisanem poročevalskem obdobju, tako da za vsak pregled navede:
1.    
naročnika – firmo in sedež pravne osebe, ki je
sklenila pogodbo,
2.    
datum sklenitve pogodbe oziroma prevzema
naročila,
3.    
pogodbeno ceno,
4.    
število porabljenih ur na projektu,
5.    
ali je subjekt ocenjevanja zavezan obvezni
reviziji,
6.    
natančen naslov poročila, ki je predmet
pregleda,
7.    
ocenjevalca, ki je izdelal poročilo, ki je
predmet pregleda,
8.    
obseg pregleda,
9.    
datum mnenja o poročilu,
10. 
ali je izdelal novo oceno vrednosti (v tem
primeru mora o poročilu o
oceni vrednosti poročati v skladu s prvim odstavkom tega člena).
(5) Kot poročevalsko obdobje se šteje
obdobje od 16. maja
predhodnega leta do 15. maja tekočega leta.
NAČIN POROČANJA
5. člen
(1) Obrazec za poročanje in navodila
za njegovo izpolnjevanje so objavljeni na spletnih straneh Inštituta.
(2) Pooblaščeni ocenjevalec je dolžan
obrazec za poročanje izpolniti v skladu z navodili za izpolnjevanje ter
poročati pisno in elektronsko na določenem obrazcu v obliki in formatu, kot je
objavljen na spletnih straneh Inštituta.
(3) Vsa poročila iz tega pravilnika se
Inštitutu posredujejo s priporočeno pošiljko oziroma vložijo na sedežu
Inštituta v času uradnih ur.

Pravilnik o rednem letnem poročanju
pooblaščenih ocenjevalcev (Uradni list RS, št. 33/10) vsebuje naslednjo prehodno in
končni določbi:
»PREHODNA IN KONČNI DOLOČBI
6. člen
(1) Prvo poročilo po tem pravilniku
pooblaščeni ocenjevalci pripravijo za obdobje od 16. maja 2009 do
15. maja 2010.
(2) Pravilnik začne veljati naslednji
dan po objavi v Uradnem listu Republike Slovenije.«.

Pravilnik o spremembah Pravilnika o rednem
letnem poročanju pooblaščenih ocenjevalcev (Uradni list RS, št. 30/12) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
(1) Ta pravilnik se prvič uporabi za
poročanje v letu 2012. 
(2) Ta pravilnik začne veljati naslednji
dan po objavi v Uradnem listu Republike Slovenije.«.

Pravilnik o spremembah Pravilnika o rednem
letnem poročanju pooblaščenih ocenjevalcev (Uradni list RS, št. 18/14) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
(1) Ta pravilnik se prvič uporabi za
poročanje v letu 2014.
(2) Ta pravilnik začne veljati naslednji
dan po objavi v Uradnem listu Republike
Slovenije.«.