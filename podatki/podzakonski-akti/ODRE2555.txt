1. člen
S to odredbo se, dokler ne preneha
nevarnost širjenja nalezljive bolezni SARS-CoV-2 (COVID-19), izvajalcem
lekarniške dejavnosti, razen bolnišničnih lekarn, omeji izdaja zdravil za uporabo
v humani medicini na recept in brez recepta ter odredi povečanje izdelave
dezinfekcijskih sredstev za površine in roke.
2. člen
Izvajalec lekarniške dejavnosti lahko izda:
-       
zdravilo za uporabo v humani medicini na recept v količini, ki ustreza
zdravljenju bolnika za obdobje enega meseca;
-       
zdravilo za uporabo v humani medicini brez recepta v količini enega
pakiranja na osebo.
3. člen
Izvajalci lekarniške dejavnosti, ki
izpolnjujejo pogoje za izdelavo galenskih zdravil iz 83. člena Zakona o
lekarniški dejavnosti (Uradni list RS, št. 85/16, 77/17 in 73/19), povečajo
izdelavo dezinfekcijskih sredstev za površine in roke.
4. člen
Ta odredba začne veljati 13. marca 2020 ob
19. uri.
Št. 0070-34/2020
Ljubljana, dne 13. marca 2020
EVA 2020-2711-0023
Aleš Šabeder
minister
za zdravje