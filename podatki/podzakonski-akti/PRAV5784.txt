1. člen
S tem pravilnikom se prevzema ureditev iz:
1.    
Direktive Sveta 89/629/EGS z dne 4. decembra 1989 o omejevanju hrupa
civilnih podzvočnih reaktivnih letal (UL L 363, 13. 12. 1989) in
2.    
Direktive 2006/93/ES Evropskega parlamenta in Sveta z dne 12. decembra
2006 o reguliranju uporabe letal, ki jo ureja del II poglavja 3 zvezka 1
Priloge 16 h Konvenciji o mednarodnem civilnem letalstvu, druga izdaja (1988)
(UL L št. 374 z dne 27. 12. 2006, str. 1), in sicer glede ureditve delovanja
civilnih podzvočnih reaktivnih letal, obveščanja o izjemah ter priznavanja
izjem, ki jih glede hrupa zrakoplovov dovolijo druge države članice Evropske
unije (v nadaljnjem besedilu: država članica).
2. člen
(črtan)
3. člen
(1) Ministrstvo, pristojno za promet (v
nadaljnjem besedilu: ministrstvo), obvesti pristojne organe držav članic in
Komisijo o tem, da je dovolilo izjemo glede omejevanja hrupa letal v skladu z
določbami Pravilnika o hrupu zrakoplovov (Uradni list RS, št. 55/00 in 40/04)
in o razlogih za svojo odločitev. 
(2) Ministrstvo prizna izjeme, ki jih glede
hrupa letal dodeli druga država članica za letala, ki so vpisana v njenih
registrih.
4. člen
V posamičnih primerih lahko ministrstvo na
letališčih, ki so na ozemlju Republike Slovenije, dovoli začasno uporabo letal,
katerih uporaba je tako izjemne narave, da bi bilo nesmiselno odreči začasno
izjemo.

Pravilnik o omejitvah operacij določenih
zrakoplovov (Uradni list RS, št. 40/04)
vsebuje naslednji končni določbi:
»5. člen
Z dnem uveljavitve tega pravilnika
prenehata veljati prvi odstavek 3. člena in drugi odstavek 15. člena pravilnika
o hrupu zrakoplovov (Uradni list RS, št. 55/00 in 18/01).
6. člen
Ta pravilnik začne veljati 1. maja 2004.«.

Pravilnik spremembah Pravilnika o omejitvah
operacij določenih zrakoplovov (Uradni list RS, št. 75/08) vsebuje naslednje končne določbe:
»KONČNE DOLOČBE
5. člen
Z dnem uveljavitve tega pravilnika se prenehajo
uporabljati naslednje določbe Pravilnika o hrupu zrakoplovov (Uradni list RS,
št. 55/00 in 40/04):
-      
točka c) drugega odstavka 14. člena,
-      
tretji, četrti, peti, sedmi in osmi odstavek 19. člena ter
-      
prilogi 2 in 3.
6. člen
Ta pravilnik začne veljati naslednji dan po
objavi v Uradnem listu Republike Slovenije.«.