1
Za kulturni spomenik državnega pomena se razglasi enoto
dediščine:
-       
Socka – Graščina s parkom (EŠD 4445).
Enota ima zaradi kulturnih, krajinskih, umetnostno
arhitekturnih in drugih izjemnih lastnosti poseben pomen za Republiko
Slovenijo. Zato jo razglašamo za kulturni spomenik državnega pomena z
lastnostmi arhitekturnega spomenika in kulturne krajine.
2
Lastnosti, ki utemeljujejo razglasitev za spomenik državnega
pomena:
Historicistična graščina in razsežen park s terasami ob njej,
izjemen primer celote, ki nadvladuje lokalno okolje in prerašča v vzorec
življenja 19. stol. Pri stavbni gmoti je poudarjeno stanovanjsko jedro z
izstopajočim stolpom pred pročeljem, z obzidanim dvoriščem s pomožnimi poslopji
in kapelo. Celota je izjemna za Štajersko in širše okolje.
3
Spomenik iz 1. člena obsega zemljišča, parcelne številke:
180/1, 180/2, 708/2, 708/3, 708/4, 708/5, 708/6, 708/7, 708/8, 708/9, 708/10,
708/11, 711/2, 712/1, 712/2, 713, 808/4, 837, 838, 839, vse k. o. Čreškova,
Občina Vojnik. 
Vplivno območje spomenika obsega površine, ki so funkcionalno
in vidno povezane z graščino in parkom. 
Meja spomenika je zarisana na zemljiško katastrskem načrtu v
merilu 1:2880, meja vplivnega območja pa na temeljnem topografskem načrtu v
merilu 1:5000, ki sta sestavna dela tega odloka. Načrta sta na vpogled na
Ministrstvu za kulturo, Upravi Republike Slovenije za kulturno dediščino in
Javnem zavodu Republike Slovenije za varstvo kulturne dediščine (v nadaljnjem
besedilu: zavod).
4
Za spomenik velja varstveni režim, ki določa:
-       
varovanje kulturnih, arhitekturnih, krajinskih, likovnih vrednot v
celoti, v njihovi izvirnosti in neokrnjenosti,
-       
prepoved predelav vseh likovnih in tehničnih prvin stavbe, ki so
ovrednotene kot del spomenika, zlasti značilnih pročelij, gabaritov in
ohranjenih delov stavbne opreme,
-       
podrejanje vsake rabe in vseh posegov v graščino in ter odprti prostor
ohranjanju in vzdrževanju varovanih spomeniških lastnosti,
-       
omogočanje predstavitve celote in posameznih zaščitenih elementov,
-       
podrejanje vsake rabe in vseh posegov v park in njegove objekte ter
pripadajoči odprti prostor ohranjanju in vzdrževanju varovanih spomeniških
lastnosti: značilnega tlorisa, razporeda posameznih dreves, rastlinskih združb
in druge opreme parka, varovanje vedut na parkovno celoto in ohranitev pogledov
iz parka na širšo, nepozidano okolico, preprečevanje zaraščanja parkovnih osi,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote,
-       
znotraj območja dvorca in parka je prepovedano postavljanje objektov
trajnega ali začasnega značaja, vključno z nadzemno in podzemno infrastrukturo
ter nosilci reklam, razen v primerih, ki jih s predhodnim kulturnovarstvenim
soglasjem odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe stanovalcev, vzdrževanja, raziskovanja in oskrbe.
Zavarovano območje je namenjeno:
-       
trajni ohranitvi kulturnih, arhitekturnih, krajinskih, likovnih,
zgodovinskih vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka na podlagi 13. člena zakona o varstvu kulturne dediščine (Uradni list
RS, št. 7/99) izdati odločbe o varstvu lastnikom spomenika ali njegovih
sestavnih delov.
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga:
Kulturni spomenik državnega pomena; Graščina s parkom Socka (topografski načrt)

Odlok o razglasitvi Graščine s parkom Socka za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o razglasitvi Graščine s parkom Socka za
kulturni spomenik državnega pomena (Uradni list RS, št. 111/00) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.