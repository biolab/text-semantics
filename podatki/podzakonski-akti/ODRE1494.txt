1. člen
S to odredbe se določijo obvezne sestavine sporočila o
predhodni prijavi cen komunalnih storitev iz uredbe o predhodni prijavi cen
(Uradni list RS, št. 111/00).
2. člen
Predhodna prijava cen komunalnih staritev mora, poleg
dokumentacije, ki je bila zaradi cen poslana pristojnemu občinskemu organu,
vsebovati tudi: 
1.     
ime in sedež zavezanca z navedbo dejavnosti za katero je zavezanec
registriran, matično številko iz poslovnega registra ter navedbo občin na
območju katerih se posamezna storitev opravlja, 
2.     
navedba dejavnosti za katera se pošilja obvestilo o spremembi cen,
skupaj z navedbo občin na območju katerih bo prišlo do povečanja cen, 
3.     
cene po vrstah storitev in vrstah uporabnikov ter povečano ceno,
izraženo v m3 ali v kg za storitev zbiranja in odvoza odpadkov po posameznih
občinah v primeru, da so cene po občinah različne: 
- 
ki so bile v uporabi do dneva predložitve obvestila, 
- 
za katere se pošilja obvestilo, 
- 
stopnjo skupne rasti cen storitev v predhodnem letu, stopnjo skupne
rasti cen v tekočem letu in stopnjo povečanja oziroma znižanja zadnje spremembe
cen, 
4.     
ceno in elemente te cene, ki jo plačajo posamezne vrste porabnikov za
posamezno storitev, to je ceno, ki vključuje tudi razne prispevke in takse, 
5.     
letni fizični obseg opravljene storitve po vrstah uporabnikov, 
6.     
glavne razloge za spremembo cen, 
7.     
datum uporabe nove cene.
3. člen
V primeru, da predhodna prijava cen ne vsebuje podatkov iz
prejšnjega člena te odredbe, zahteva ministrstvo njegovo dopolnitev v roku 15
dni po prejemu predhodne prijave cen.
4. člen
Ta odredba začne veljati 18. decembra 2000.
Ljubljana, dne 30. novembra
2000.
Minister 
za ekonomske odnose in razvoj 
dr. Marjan Senjur l. r.