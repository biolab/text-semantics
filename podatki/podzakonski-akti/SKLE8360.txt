I.
Članarino OOZ Ljubljana Vič plačujejo člani Območne obrtno‑podjetniške zbornice Ljubljana Vič (v
nadaljnjem besedilu: OOZ Ljubljana Vič) za storitve in naloge, ki jih OOZ
Ljubljana Vič opravlja skladno z drugim odstavkom 33.a člena Statuta.
II.
Članarina OOZ Ljubljana Vič za leto 2010 znaša 8,00 EUR mesečno.
III.
Skladno s 33.a členom statuta OOZ Ljubljana Vič nastopi obveznost
plačevanja članarine OOZ Ljubljana Vič z dnem, ko član postane ali je zavezanec
za plačilo članarine po Obrtnem zakonu. V primeru, ko obveznost plačila
članarine nastane tekom meseca, nastane obveznost plačevanja članarine OOZ Ljubljana
Vič s prvim dnem naslednjega meseca, oziroma če članstvo v OOZ Ljubljana Vič
preneha tekom meseca, preneha obveznost plačevanja članarine OOZ Ljubljana Vič
zadnjega dne v mesecu, v katerem je članstvo prenehalo.
IV.
Članarina se plačuje mesečno, najpozneje do vsakega 15. v
tekočem mesecu za pretekli mesec.
V.
Članarina se za vsakega člana posebej določi z odmerno odločbo,
ki jo izda Območna obrtno‑podjetniška
zbornica Ljubljana Vič skladno z določbami Statuta OOZ Ljubljana Vič. 
Članarina se na podlagi odmerne odločbe plačuje OOZ Ljubljana
Vič na njen transakcijski račun. 
Zapadlo in neplačano članarino izterjuje Območna obrtno‑podjetniška zbornica Ljubljana Vič,
skladno s Statutom OOZ Ljubljana Vič.
VI.
Ta sklep stopi v veljavo s 1. 1. 2010 in se objavi v Uradnem listu
Republike Slovenije ter se skladno s Statutom OOZ Ljubljana Vič posreduje
zavezancem za plačilo članarine OOZ Ljubljana Vič.
Franc Leskovec l.r.
Predsednik Skupščine OOZ Ljubljana Vič