I. SPLOŠNI DOLOČBI
1. člen
Ta pravilnik določa bolezni živali, za
katere se pri uresničevanju odrejenih ukrepov za njihovo zatiranje zagotavlja
odškodnina za živali, ki so bile pri tem usmrčene ali zaklane, ter za predmete
in surovine, ki so bili pri tem poškodovani, pokvarjeni ali uničeni, pogoje za
cenilce, dokumentacijo in postopek za izplačilo odškodnine ter pristojni organ
za uveljavljanje sofinanciranja s strani Skupnosti za izvajanje Uredbe (EU)
št. 652/2014 Evropskega parlamenta in Sveta z dne 15. maja 2014 o
določbah za upravljanje odhodkov v zvezi s prehransko verigo, zdravjem in
dobrobitjo živali ter v zvezi z zdravjem rastlin in rastlinskim razmnoževalnim
materialom, spremembi direktiv Sveta 98/56/ES, 2000/29/ES in 2008/90/ES, uredb
(ES) št. 178/2002, (ES) št. 882/2004 in (ES) št. 396/2005
Evropskega parlamenta in Sveta, Direktive 2009/128/ES Evropskega parlamenta in
Sveta in Uredbe (ES) št. 1107/2009 Evropskega parlamenta in Sveta ter razveljavitvi
sklepov Sveta 66/399/EGS in 76/894/EGS ter Odločbe Sveta 2009/470/ES (UL L št.
189 z dne 27. 6. 2014, str. 1; v nadaljnjem besedilu: Uredba
652/2014/EU).
2. člen
Določbe tega pravilnika glede postopka za
izplačilo odškodnine se uporabljajo tudi za postopek določitve odškodnine za
živali, ki so bile izločene v diagnostične namene v skladu s tretjim odstavkom
9. člena Pravilnika o boleznih živali (Uradni list RS, št. 81/07).
II. BOLEZNI ŽIVALI
3. člen
(1) V Prilogi 1, ki je kot priloga sestavni
del tega pravilnika, so določene bolezni živali, za katere se zagotavlja
odškodnina.
(2) Odškodnina se zagotavlja tudi za
bolezni, ki so določene v Prilogi 2, ki je kot priloga sestavni del tega
pravilnika in za katere uradni veterinar na podlagi sklepov Državnega središča
za nadzor bolezni v skladu s pravilnikom, ki ureja bolezni živali odredi ukrepe
za preprečevanje vnosa iz območja drugih držav članic Evropske unije ali
tretjih držav in preprečitev širjenja bolezni.
III. CENILCI
4. člen
(1) Cenilec je oseba, imenovana v skladu s
tem pravilnikom, ki ima visoko strokovno ali univerzitetno izobrazbo
veterinarske, kmetijske ali živinorejske smeri ter pet let delovnih izkušenj na
svojem strokovnem področju. 
(2) Cenilec ne more opravljati cenitve
nastale škode v primerih, ko: 
-       
v isti zadevi nastopa kot stranka; 
-       
je v s stranko v krvnem sorodstvu v ravni vrsti ali v stranski črti do
vštetega četrtega kolena ali če je z njo v zakonski zvezi, ali v svaštvu do
vštetega drugega kolena, četudi je zakonska zveza prenehala, ali če z njo živi
ali je živel v izvenzakonski skupnosti; 
-       
obstajajo okoliščine, ki zbujajo dvom o tem, da bi cenitev opravil
nepristransko; 
-       
poseduje živali, na katere bi se bolezen živali lahko prenesla. 
(3) Cenilec mora svoje delo opravljati
strokovno ter v skladu s predpisi in pravili veterinarske stroke.
5. člen
(1) Kandidati za cenilce podajo vlogo na
območni urad Uprave Republike Slovenije za varno hrano, veterinarstvo in
varstvo rastlin (v nadaljnjem besedilu: Uprava). Vlogi morajo priložiti dokazila
o izpolnjevanju pogojev iz prvega odstavka prejšnjega člena. 
(2) Direktor območnega urada Uprave izda kandidatom, ki izpolnjujejo predpisane pogoje, sklep, s
katerim jih imenuje za cenilce ter jih uvrsti na listo cenilcev, ki se vodi na
glavnem uradu Uprave.
6. člen
(1) Cenilca za vsak posamezen primer s
sklepom imenuje uradni veterinar, ki vodi postopek, z liste cenilcev. 
(2) Cenilec mora cenitveno poročilo v pisni
obliki podati v času, ki mu ga določi uradni veterinar. 
(3) Cenitveno poročilo mora biti natančno,
pregledno in jasno ter mora vsebovati tudi obrazložitev. 
(4) Cenilcu za njegovo delo pripada plačilo
ter povrnitev potrebnih stroškov na podlagi računa, ki mora biti sestavljen v
skladu s pravilnikom, ki ureja sodne izvedence in sodne cenilce. Cenilcu se na
podlagi cenitvenega poročila in računa, ki ga potrdi direktor območnega urada Uprave, stroški za opravljeno cenitev izplačajo iz sredstev proračuna
Republike Slovenije, namenjenih za odškodnine na področju veterinarstva.
IV. POSTOPEK ZA IZPLAČILO ODŠKODNINE
7. člen
(1) Zakol ali usmrtitev živali oziroma
uničenje predmetov ali surovin zaradi bolezni živali iz tega pravilnika se mora
opraviti v navzočnosti uradnega veterinarja. 
(2) O izvršenem dejanju se sestavi zapisnik.
8. člen
(1) Postopek za izplačilo odškodnine se
uvede na zahtevo imetnika živali, ki jo ta vloži pri območnem uradu Uprave. Vloga mora vsebovati: 
-       
osebne podatke imetnika (osebno ime in naslov oziroma firmo in sedež,
davčno številko); 
zahtevano odškodnino za
škodo in opis škode, ki je nastala zaradi odrejenega ukrepa uradnega
veterinarja; 
-       
podatke o tem, kam se odškodnina izplača. 
(2) Imetnik mora zahtevku priložiti
potrdilo o morebitni prodaji ter vrednosti še uporabnega deleža živali, surovin
ali predmetov, ki so predmet zahtevka. 
(3) Vlogo za odškodnino lahko imetnik
živali vloži: 
-       
za usmrčene ali zaklane živali v roku 15 dni od usmrtitve oziroma zakola
živali; 
-       
za predmete in surovine, ki so bili pri uresničevanju odrejenih ukrepov
za zatiranje bolezni živali poškodovani, pokvarjeni ali uničeni, v roku 15 dni
po izvršitvi vseh odrejenih ukrepov.
9. člen
Tržno vrednost živali, predmetov in surovin
oceni cenilec.
10. člen
(1) O zahtevku odloča uradni veterinar
pristojnega območnega urada Uprave. 
(2) Če uradni veterinar zahtevku ugodi, v
odločbi odloči tudi o višini odškodnine.
11. člen
Uradni veterinar pošlje kopijo spisa z vso
dokumentacijo na glavni urad Uprave najkasneje v osmih
dneh po izdaji odločbe iz prejšnjega člena.
V. PRISTOJNI ORGAN
12. člen
Pristojni organ za uveljavljanje
sofinanciranja s strani Skupnosti po Uredbi 652/2014/EU je Uprava.

Priloga
1: Bolezni živali, za katere se zagotavlja odškodnina
Priloga
2: Bolezni živali, za katere se zagotavlja odškodnina

Pravilnik o odškodninah na področju
veterinarstva (Uradni list RS, št. 105/07) vsebuje naslednjo prehodno in
končni določbi:
»VI. PREHODNA IN KONČNI DOLOČBI
13. člen
(1) Postopki za izplačilo odškodnin, začeti
na podlagi Pravilnika o odškodninah na področju veterinarstva (Uradni list RS,
št. 37/02), se končajo v skladu s tem pravilnikom. 
(2) Cenilci, imenovani v skladu s
Pravilnikom o odškodninah na področju veterinarstva (Uradni list RS, št.
37/02), ostanejo na listi cenilcev, ki se vodi na Glavnemu uradu VURS.
14. člen
Z dnem uveljavitve tega pravilnika preneha
veljati Pravilnik o odškodninah na področju veterinarstva (Uradni list RS, št.
37/02).
15. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o odškodninah na področju veterinarstva (Uradni list RS, št. 57/15) spreminja 13. člen pravilnika
tako, da se glasi:
»13. člen
(1) Postopki za izplačilo odškodnin, začeti
na podlagi Pravilnika o odškodninah na področju veterinarstva (Uradni list RS,
št. 37/02), se končajo v skladu s tem pravilnikom. 
(2) Cenilci, imenovani v skladu s
Pravilnikom o odškodninah na področju veterinarstva (Uradni list RS, št.
37/02), ostanejo na listi cenilcev, ki se vodi na Upravi.«;
ter vsebuje naslednjo končno določbo:
»9. člen 
Ta pravilnik začne veljati petnajsti dan po
objavi v Uradnem listu Republike Slovenije.«.