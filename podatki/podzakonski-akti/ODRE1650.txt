1. člen
Ministrica za šolstvo, znanost in šport sprejme izobraževalni
program za pridobitev srednje strokovne izobrazbe Gostinsko-turistični tehnik,
naziv strokovne izobrazbe gostinsko-turistični tehnik/gostinsko-turistična
tehnica, za izvajanje v slovenskem učnem jeziku na narodno mešanem območju
slovenske Istre, katerega splošni del je predlagal, posebni del pa določil
Strokovni svet Republike Slovenije za poklicno in strokovno izobraževanje na
44. seji dne 1. 12. 2000.
2. člen
Izobraževalni program iz prejšnjega člena objavi Ministrstvo
za šolstvo, znanost in šport v publikaciji Srednješolski izobraževalni
programi. 
Izobraževalni program iz prejšnjega člena je javnoveljaven.
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 011-20/2001
Ljubljana, dne 22. januarja 2001.
dr. Lucija Čok l. r. 
Ministrica 
za šolstvo, znanost in šport