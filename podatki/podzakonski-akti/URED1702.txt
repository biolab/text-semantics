I. SPLOŠNE DOLOČBE
1. člen
(vsebina)
Ta uredba določa ukrepe za uresničevanje ciljev kmetijske
politike, predvidenih z zakonom, ki ureja kmetijstvo ter Programom razvoja
kmetijstva, živilstva, gozdarstva in ribištva za obdobje 2000-2002 na področju
ohranjanja in razvoja morskega in sladkovodnega ribištva, upravičence, pogoje
in postopke pridobivanja sredstev za izvajanje teh ukrepov ter nadzor nad
izvajanjem določb te uredbe.
2. člen
(namen, upravičenci, pogoji, višina podpore)
Finančne intervencije po tej uredbi se lahko pridobijo
neposredno na podlagi pisnih vlog upravičencev, na podlagi javnega razpisa ali
na podlagi letnega programa Ministrstva za kmetijstvo, gozdarstvo in prehrano
(v nadaljnjem besedilu: ministrstvo). 
a)    
Neposredno na podlagi pisnih vlog upravičencev za naslednje namene: 
PP/1859 – posodobitev predelave morskih rib v skladu z
veterinarsko sanitarnimi predpisi 
1.     
Namen ukrepa: 
- 
znižanja stroškov, večja konkurenčna sposobnost ter dvig kakovosti, 
- 
spodbujanje in usposobitev za izvozno naravnanost. 
2.     
Upravičenci: pravne in fizične osebe, ki opravljajo ribiško dejavnost
oziroma storitve za ribiško dejavnost in imajo sedež oziroma prebivališče v
Republiki Sloveniji. 
3.     
Pogoji za pridobitev sredstev: 
- 
upravičenec pridobi sredstva na podlagi predloženega programa
upravičenca, ki ga odobri minister za kmetijstvo, gozdarstvo in prehrano (v
nadaljnjem besedilu: minister), 
- 
program mora biti predhodno potrjen s strani Veterinarske uprave
Republike Slovenije, da ustreza veterinarsko-sanitarnim predpisom, 
- 
dokazilo o zagotovljenem lastnem deležu sredstev, 
- 
dokazila (računi) o že opravljenih delih oziroma nakupu materiala ter
opreme do višine predvidene podpore. 
4.     
Višina podpore: 
- 
do 25% predračunske vrednosti predloženega programa. 
b)    
Na podlagi letnega programa ministrstva za naslednje namene: 
PP 2553 – raziskave v ribištvu, monitoring, ribiški kataster,
selekcija sladkovodnih rib 
1.     
Namen ukrepa: 
- 
financiranje vodenja ribiškega katastra slovenskih ribolovnih voda v
skladu z zakonom, ki ureja sladkovodno ribištvo, 
- 
izvajanje monitoringa ribolovnih fondov v morju, 
- 
izvajanje selekcije sladkovodnih rib, 
- 
zagotavljanje drugih strokovnih podlag za upravno odločanje v skladu z
zakonom, ki ureja morsko ribištvo in zakonom, ki ureja sladkovodno ribištvo. 
2.     
Upravičenci: 
- 
Zavod za ribištvo v Ljubljani, 
- 
Nacionalni inštitut za biologijo v Ljubljani, 
- 
Biotehniška fakulteta – Oddelek zootehnika, Domžale. 
3.     
Pogoji za pridobitev sredstev: 
- 
upravičenci pridobijo sredstva na podlagi letnega programa strokovnih
del, ki ga sprejme minister. 
4.     
Višina podpore: 
- 
do 100% sprejetega programa strokovnih del. 
c)    
Na podlagi javnega razpisa za naslednje namene: 
PP 1449 – podpora razvoju sladkovodnega ribogojstva in
predelave rib 
1.     
Namen ukrepa: 
- 
podpora izgradnje novih zmogljivosti za vzrejo sladkovodnih rib za trg, 
- 
podpora izgradnje objektov za predelavo sladkovodnih rib za trg, 
- 
podpora posodobitve vzrejnih zmogljivosti za vzrejo avtohtonih vrst rib
za poribljavanje odprtih voda. 
2.     
Upravičenci: 
- 
fizične in pravne osebe, ki so registrirane za opravljanje dejavnosti
ribištva, ribogojstva ter ribiških storitev in imajo prebivališče oziroma sedež
v Republiki Sloveniji. 
3.     
Pogoji za pridobitev sredstev: 
- 
predložen program novogradnje oziroma posodobitve objekta in pridobljeno
dokončno gradbeno oziroma enotno dovoljenje za gradnjo objekta za vzrejo
sladkovodnih rib za trg ali za predelavo sladkovodnih rib oziroma pravnomočna
odločba o dovolitvi priglašenih del, če gre za obnovo oziroma posodobitev
obstoječega objekta že namenjenega za vzrejo sladkovodnih rib za trg, 
- 
dokazila (računi) o že opravljenih delih oziroma nakupu opreme do višine
predvidene podpore. 
Podrobnejši pogoji za pridobitev sredstev se določijo v
javnem razpisu. Razpisna dokumentacija je na razpolago v ministrstvu. 
4.     
Višina podpore: 
- 
do 20% predračunske vrednosti predloženega programa.
3. člen
(vloga)
Vlogo za pridobitev finančnih intervencij po tej uredbi
sestavljajo: obrazci “podatki o subjektu“ in obrazci za posamezne namene, ki so
sestavni del te uredbe ter ustrezna dokazila o izpolnjevanju pogojev iz 2.
člena te uredbe. 
Vloge se priporočeno pošiljajo na Ministrstvo za kmetijstvo,
gozdarstvo in prehrano, Dunajska 56-58, Ljubljana, s pripisom “subvencijska
vloga“, kopije vlog morajo upravičenci hraniti še najmanj pet let po njihovi
odobritvi.
4. člen
(pogodbe)
Ministrstvo z upravičenci iz točke a), b) in c) 2. člena te
uredbe sklene pogodbe, s katerimi natančneje uredi način in pogoje koriščenja
pridobljenih sredstev.
5. člen
(komisija)
Postopek javnega razpisa za dodelitev sredstev za posamezen
namen iz točke c) 2. člena te uredbe vodi komisija, ki jo za posamezen namen
imenuje minister. 
Komisija pregleda prispele vloge in jih oceni. O pregledu in
oceni vlog sestavi komisija zapisnik, ki mora vsebovati zlasti: 
-       
kraj, dan in uro pregledovanja in ocenitve vlog, 
-       
imena članov komisije, 
-       
seznam prispelih vlog, 
-       
seznam vloge, ki so prispele prepozno, 
-       
seznam nepopolnih in neutemeljenih vlog, 
-       
seznam upravičencev do sredstev po tej uredbi in predlagane višine
sredstev, ki naj se dodelijo za posamezen namen.
6. člen
(nadzor)
Za nadzor nad izvajanjem določb te
uredbe je zadolžen inšpektorat Republike Slovenije, pristojen za
kmetijstvo, gozdarstvo, lovstvo in ribištvo. 
Upravičencu, pri katerem se ugotovi, da je za kateri koli
namen pridobitve sredstev po tej uredbi navajal neresnične podatke, se sredstva
ne dodeli oziroma je upravičenec dolžan vrniti vsa neupravičeno pridobljena in
nenamensko uporabljena sredstva, skupaj s pripadajočimi zakonitimi zamudnimi
obrestmi od dneva nakazila upravičencu do dneva vračila. 
V primerih iz prejšnjega odstavka, upravičenec ne more
pridobiti intervencijskih sredstev ministrstva za dobo dveh let, o čemer odloči
minister z odločbo. Ta rok začne teči z dnem dokončne odločbe kmetijskega
inšpektorja ali dnem vročitve odločbe upravičencu.
II. KONČNA DOLOČBA
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 323-08/2001-1
Ljubljana, dne 5. julija 2001.
Vlada Republike Slovenije
mag. Anton Rop l. r. 
Minister

Priloga:
Vloga za financiranje programov morskega ribištva in sladkovodnega ribogojstva
v letu 2001