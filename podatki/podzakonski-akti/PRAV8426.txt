1. člen
S tem pravilnikom se sprejme gozdnogospodarski načrt
gozdnogospodarske enote Dole (2007–2016), št. 08-07/07 z dne 13. 12. 2007, ki
ga je za obdobje od 1. januarja 2007 do 31. decembra 2016 izdelal Zavod za
gozdove Slovenije, Območna enota Brežice.
2. člen
Gozdnogospodarska enota Dole, ki meri 8.464,04 ha, se nahaja
v Gozdnogospodarskem območju Brežice, v občinah Litija in Šentrupert, oziroma v
katastrskih občinah Velika Goba, Dole pri Litiji, Prelesje, Vodice, Moravče,
Okrog, Tihaboj, Pečice in Prelesje.
3. člen
V gozdnogospodarski enoti Dole je s 1. januarjem 2007
ugotovljeno naslednje stanje gozdov: 
A)    
lastništvo: 95,40% zasebnih gozdov v lasti fizičnih ali pravnih oseb,
4,40% državnih gozdov, 0,15% gozdov lokalnih skupnosti in 0,05% gozdov drugih
pravnih oseb; 
B)    
površina: 5.523,64 ha, od katere je 5.503,08 ha večnamenskih gozdov, in
20,56 ha varovalnih gozdov; 
C)   
lesna zaloga: 260,7 m3/ha, od tega 61,4 m3/ha
iglavcev in 199,3 m3/ha listavcev; 
D)   
tekoči letni prirastek: 6,43 m3/ha, od tega 1,57 m3/ha
iglavcev in 4,86 m3/ha listavcev.
4. člen
(1) V gozdnogospodarskem načrtu gozdnogospodarske enote Dole
(2007–2016) je ob upoštevanju usmeritev iz gozdnogospodarskega načrta
Gozdnogospodarskega območja Brežice, izdelanega za obdobje od 1. januarja 2001
do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Dole določeno, da so
najbolj poudarjene funkcije gozdov, ki določajo način gospodarjenja z gozdom: 
-       
proizvodne funkcije na površini 5.000,80 ha, 
-       
ekološke funkcije na površini 475,88 ha ter 
-       
socialne funkcije na površini 345,89 ha. 
(2) Na podlagi funkcij gozdov in njihovega ovrednotenja so v gozdnogospodarskem
načrtu gozdnogospodarske enote Dole (2007–2016) določeni cilji gospodarjenja z
gozdom in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Dole za obdobje od 1. januarja
2007 do 31. decembra 2016 določeni naslednji ukrepi: 
-       
najvišji možni posek v višini 250.172 m3, od tega 60.780 m3
iglavcev in 189.392 m3 listavcev, 
-       
gojitvena dela, potrebna za ohranitev in razvoj gozdov, na površini
796,70 ha, 
-       
nega drogovnjaka na površini 204,46 ha, 
-       
varstvena dela, potrebna za zaščito pred divjadjo, in sicer zaščita
sadik gozdnega drevja s 10.000 tulci, 
-       
varstvena dela, potrebna za zaščito pred boleznimi in žuželkami, v
obsegu 400 delovnih dni, 
-       
nega habitatov prosto živečih živali, in sicer vzdrževanje grmišč na
površini 8,20 ha, vzdrževanje travinj na površini 44,75 ha, vzdrževanje vodnih
površin v obsegu 18 delovnih dni, postavitev valilnic v obsegu 14 delovnih dni
ter puščanje 6.630 m3. 
(2) V gozdnogospodarskem načrtu gozdnogospodarske enote Dole
(2007–2016) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Dole v obdobju od uveljavitve tega
pravilnika do 31. decembra 2016 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Dole
(2007–2016).
7. člen
Po en izvod gozdnogospodarskega načrta gozdnogospodarske
enote Dole (2007–2016) je na vpogled na sedežu Zavoda za gozdove Slovenije,
Območne enote Brežice, C. bratov Milavcev 61, Brežice, na sedežu Zavoda za
gozdove Slovenije, Krajevne enote Radeče, Trg 5, Radeče, in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Dole (2007–2016).
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-01-08-7/01/7
Ljubljana, dne 19. decembra 2007
EVA 2007-2311-0133
Iztok Jarc l.r.
Minister
za kmetijstvo, gozdarstvo in prehrano