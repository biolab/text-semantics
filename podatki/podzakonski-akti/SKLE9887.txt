I. UVODNE DOLOČBE
1. člen
(1) S tem sklepom Vlada Republike
Slovenije ustanovi javni zavod Cankarjev dom, kulturni in kongresni center (v
nadaljnjem besedilu: zavod), ureja njegov status, razmerja med ustanoviteljem
in zavodom ter temeljna vprašanja glede organizacije, dejavnosti in načina
financiranja zavoda.
(2) Ustanovitelj zavoda je Republika
Slovenija (v nadaljnjem besedilu: ustanovitelj). Ustanoviteljske pravice in
obveznosti izvaja Vlada Republike Slovenije.
(3) (črtan).
2. člen
(1) Zavod je osrednji slovenski
kulturni center, ustanovljen za izvajanje kulturnega in umetniškega programa
ter kongresne dejavnosti.
(2) S svojim programom zagotavlja
pogoje za razvoj in predstavljanje različnih umetniških praks, spodbujanje in
razvijanje ustvarjalnosti, bogatenje kulturnega življenja, spodbujanje
humanističnih in družbenih vrednot ter medkulturnega sodelovanja. Svoje
poslanstvo uresničuje prek lastne produkcije in postprodukcije ter sodelovanja
z javnimi zavodi, nevladnimi organizacijami, stanovskimi združenji, pravnimi
osebami zasebnega prava in samozaposlenimi ustvarjalci, ki delujejo na področju
kulture.
(3) S svojim delovanjem pomembno
prispeva k dostopnosti kulture najširšemu krogu obiskovalcev iz Slovenije in
tujine, s programsko usmerjenostjo v svet pa utrjuje mednarodno sodelovanje.
3. člen
(1) Ime zavoda je: Cankarjev dom,
kulturni in kongresni center.
(2) V mednarodnem poslovanju zavod
uporablja ime: Cankarjev dom, Cultural and Congress Centre.
(3) Skrajšano ime zavoda je: Cankarjev
dom.
(4) Sedež zavoda je: Prešernova cesta
10, Ljubljana.
(5) Zavod je pravna oseba.
II. DEJAVNOSTI ZAVODA
4. člen
(1) Glede na namen ustanovitve zavod
opravlja kot javno službo naslednje dejavnosti:
-       
načrtovanje, organizacija in izvedba kulturno-umetniških prireditev,
festivalov in sejmov,
-       
produkcija in koprodukcija gledaliških, glasbenih, plesnih, opernih,
vizualnih, arhitekturnih, oblikovalskih, muzejskih, filmskih, literarnih,
intermedijskih in drugih kulturnih prireditev,
-       
produkcija in koprodukcija ter posredovanje vsebin kulturno-umetnostne
vzgoje,
-       
produkcija in koprodukcija razstav s področja kulturne dediščine in
vizualnih umetnosti,
-       
proizvodnja, izposoja, javno predvajanje in distribucija slikovnega in
zvočnega materiala,
-       
založništvo publikacij, zvočnih in video zapisov,
-       
posredovanje kulturnih prireditev po Sloveniji in tujini.
(2) Zavod opravlja tudi druge
dejavnosti, ki se ne opravljajo kot javna služba, in sicer:
-       
organizacija in izvedba kongresnih, civilno-družbenih, protokolarnih,
gospodarskih, izobraževalnih, sejemskih, festivalskih, družabnih in drugih
prireditev, ki ne sodijo v program javne službe,
-       
organiziranje in izvajanje avkcij,
-       
posredovanje kongresnih in drugih prireditev, ki ne sodijo v program
javne službe, po Sloveniji in tujini ter vse vrste posredniških poslov med
naročniki, organizatorji in izvajalci,
-       
storitve s področja kongresnega turizma,
-       
oddajanje dvoran in drugih prostorov, tehnične opreme, osebja in
opravljanje storitev za izvedbo vseh vrst prireditev,
-       
oblikovalska in grafična dela,
-       
svetovanje in nudenje pogodbenih storitev s področja dejavnosti zavoda
po Sloveniji in v tujini,
-       
svetovanje in strokovna pomoč pri opremljanju objektov s tehničnimi
sistemi in pri njihovi montaži in uporabi,
-       
tehnično-organizacijske storitve, montaža in izposoja tehnične in druge
opreme, vključno z montažo in servisiranjem konferenčne avdio in video opreme,
-       
prodaja likovnih del, izdelkov domače in umetnostne obrti,
-       
prodaja informativno-oglaševalskega gradiva, knjig, nosilcev slike in
zvoka, spominkov ipd. s tematiko ali logotipi s področja umetnosti, kulturne
dediščine in naravnih vrednot, turizma itd.,
-       
gostinske storitve za potrebe obiskovalcev, izvajalcev in zaposlenih.
5. člen
Naloge iz prejšnjega člena, ki jih zavod
opravlja, so skladno z Uredbo o standardni klasifikaciji dejavnosti (Uradni
list RS, št. 69/07 in 17/08) razvrščene:
-       
R/90.010  Umetniško uprizarjanje;
-       
R/90.020  Spremljajoče dejavnosti za umetniško uprizarjanje;
-       
R/90.040  Obratovanje objektov za kulturne prireditve;
-       
C/17.290  Proizvodnja drugih izdelkov iz papirja in kartona;
-       
C/18.120  Drugo tiskanje;
-       
C/18.130  Priprava za tisk in objavo;
-       
C/18.140  Knjigoveštvo in sorodne dejavnosti;
-       
C/18.200  Razmnoževanje posnetih nosilcev zapisa;
-       
G/47.610  Trgovina na drobno v specializiranih prodajalnah s knjigami;
-       
G/47.621  Trgovina na drobno s časopisi in revijami;
-       
G/47.630  Trgovina na drobno v specializiranih prodajalnah z glasbenimi
in video zapisi;
-       
G/47.782  Trgovina na drobno v specializiranih prodajalnah z umetniškimi
izdelki;
-       
G/47.789  Druga trgovina na drobno v drugih specializiranih prodajalnah;
-       
G/47.890  Trgovina na drobno na stojnicah in tržnicah z drugim blagom;
-       
G/47.910  Trgovina na drobno po pošti ali po internetu;
-       
G/47.990  Druga trgovina na drobno zunaj prodajaln, stojnic in tržnic;
-       
I/56.101    Restavracije in gostilne;
-       
I/56.102    Okrepčevalnice in podobni obrati;
-       
I/56.103    Slaščičarne in kavarne;
-       
I/56.104    Začasni gostinski obrati;
-       
I/56.210    Priložnostna priprava in dostava jedi;
-       
I/56.290    Druga oskrba z jedmi;
-       
I/56.300    Strežba pijač;
-       
J/58.110   Izdajanje knjig;
-       
J/58.120   Izdajanje imenikov in adresarjev;
-       
J/58.130   Izdajanje časopisov;
-       
J/58.140   Izdajanje revij in druge periodike;
-       
J/58.190   Drugo založništvo;
-       
J/59.110   Produkcija filmov, video filmov, televizijskih oddaj;
-       
J/59.120   Post produkcijske dejavnosti pri izdelavi filmov, video
filmov, televizijskih oddaj;
-       
J/59.130   Distribucija filmov, video filmov, televizijskih oddaj;
-       
J/59.140   Kinematografska dejavnost;
-       
J/59.200   Snemanje in izdajanje zvočnih zapisov in muzikalij;
-       
J/62.010   Računalniško programiranje;
-       
J/62.020   Svetovanje o računalniških napravah in programih;
-       
J/62.030   Upravljanje računalniških naprav in sistemov;
-       
J/63.110   Obdelava podatkov in s tem povezane dejavnosti;
-       
J/63.120   Obratovanje spletnih portalov;
-       
J/63.990   Drugo informiranje;
-       
L/68.200   Oddajanje in obratovanje lastnih ali najetih nepremičnin;
-       
M/69.200  Računovodske, knjigovodske in revizijske dejavnosti; davčno
svetovanje;
-       
M/70.210  Dejavnost stikov z javnostjo;
-       
M/70.220  Drugo podjetniško in poslovno svetovanje;
-       
M/71.129  Druge inženirske dejavnosti in tehnično svetovanje;
-       
M/72.200  Raziskovalna in razvojna dejavnost na področju družboslovja in
humanistike;
-       
M/73.110  Dejavnost oglaševalskih agencij;
-       
M/73.120  Posredovanje oglaševalskega prostora;
-       
M/73.200  Raziskovanje trga in javnega mnenja;
-       
M/74.100  Oblikovanje, aranžerstvo, dekoraterstvo;
-       
M/74.200  Fotografska dejavnost;
-       
M/74.300  Prevajanje in tolmačenje;
-       
M/74.900  Drugje nerazvrščene strokovne in tehnične dejavnosti;
-       
N/77.110  Dajanje lahkih motornih vozil v najem in zakup;
-       
N/77.220  Dajanje videokaset in plošč v najem;
-       
N/77.290  Dajanje drugih izdelkov za široko rabo v najem in zakup;
-       
N/77.330  Dajanje pisarniške opreme in računalniških naprav v najem in
zakup;
-       
N/77.390  Dajanje drugih strojev, naprav in opredmetenih sredstev v
najem in zakup;
-       
N/77.400  Dajanje pravic uporabe intelektualne lastnine v zakup, razen avtorsko
zaščitenih del;
-       
N/78.200  Posredovanje začasne delovne sile;
-       
N/79.110  Dejavnost potovalnih agencij;
-       
N/79.900  Rezervacije in druge s potovanji povezane dejavnosti;
-       
N/80.100  Varovanje;
-       
N/82.110  Nudenje celovitih pisarniških storitev;
-       
N/82.190  Fotokopiranje, priprava dokumentov in druge posamične
pisarniške dejavnosti;
-       
N/82.300  Organiziranje razstav, sejmov, srečanj;
-       
P/85.520  Izobraževanje, izpopolnjevanje in usposabljanje na področju
kulture in umetnosti;
-       
P/85.590  Drugje nerazvrščeno izobraževanje, izpopolnjevanje in
usposabljanje;
-       
R/91.011  Dejavnost knjižnic;
-       
R/91.012  Dejavnost arhivov;
-       
R/91.020  Dejavnost muzejev;
-       
R/92.002  Prirejanje iger na srečo, razen v igralnicah;
-       
R/93.210  Dejavnost zabaviščnih parkov;
-       
R/93.299  Druge nerazvrščene dejavnosti za prosti čas;
-       
S/94.120  Dejavnost strokovnih združenj;
-       
S/94.999  Dejavnost drugje nerazvrščenih članskih organizacij;
-       
S/96.090  Druge storitvene dejavnosti, drugje nerazvrščene.
III. ORGANI ZAVODA
6. člen
(1) Organi zavoda so:
-       
generalni direktor,
-       
svet zavoda,
-       
strokovni svet.
(2) Organi zavoda zagotavljajo
poslovanje zavoda v skladu z veljavnimi predpisi in odgovarjajo za zakonitost
poslovanja zavoda.
1. Generalni direktor
7. člen
(1) Generalni direktor zastopa,
predstavlja in vodi poslovanje zavoda ter odgovarja za zakonitost dela zavoda.
(2) Mandat generalnega direktorja
traja pet let, po izteku te dobe je lahko na podlagi novega javnega razpisa
ponovno imenovan.
8. člen
(1) Generalnega direktorja imenuje
minister, pristojen za kulturo (v nadaljnjem besedilu: minister), na podlagi
javnega razpisa ter po predhodnem mnenju sveta zavoda in strokovnega sveta.
(2) Če svet zavoda oziroma strokovni
svet ne poda mnenja iz prejšnjega odstavka v roku 30 dni od dneva prejema
zaprosila, se šteje, da je njegovo mnenje pozitivno.
(3) Na podlagi akta o imenovanju
sklene pogodbo o zaposlitvi z generalnim direktorjem svet zavoda. Minister daje
predhodno soglasje k pogodbi o zaposlitvi generalnega direktorja. Delovno
razmerje z generalnim direktorjem se sklene za določen čas, za čas trajanja
mandata.
9. člen
(1) Za generalnega direktorja je lahko
imenovan kandidat, ki izpolnjuje naslednje pogoje:
-       
ima najmanj univerzitetno ali visoko strokovno izobrazbo s
specializacijo oziroma magisterijem ali izobrazbo, pridobljeno po študijskem
programu druge bolonjske stopnje,
-       
ima najmanj pet let delovnih izkušenj na vodstvenih delovnih mestih,
-       
ima najmanj pet let delovnih izkušenj na področju kulture,
-       
aktivno obvlada slovenski jezik,
-       
obvlada najmanj en svetovni jezik na višji ravni.
(2) Ob prijavi na razpis je dolžan
kandidat predložiti vizijo in razvojne cilje zavoda za mandatno obdobje.
10. člen
(1) Generalni direktor je lahko
razrešen pred iztekom mandata:
-       
če sam zahteva razrešitev,
-       
če nastane kateri od razlogov, zaradi katerih po predpisih o delovnih
razmerjih preneha delovno razmerje po samem zakonu,
-       
če pri svojem delu ne ravna po predpisih in splošnih aktih zavoda ali
neutemeljeno ne izvršuje sklepov organov zavoda oziroma ustanovitelja ali ravna
v nasprotju z njimi,
-       
če s svojim nevestnim ali nepravilnim delom povzroči zavodu večjo škodo
ali če zanemarja ali malomarno opravlja svoje dolžnosti, tako da nastanejo ali
bi lahko nastale hujše motnje pri opravljanju dejavnosti,
-       
iz drugih razlogov, določenih v predpisih, ki veljajo za javne zavode,
-       
zaradi bistvenih sprememb, kot sta bistveno spremenjena dejavnost,
zaradi katere je bil zavod ustanovljen, ali prenosa ustanoviteljstva.
(2) Minister mora pred sprejemom
sklepa o razrešitvi pridobiti predhodno mnenje sveta zavoda in strokovnega
sveta ter seznaniti generalnega direktorja o razlogih za razrešitev in mu dati
možnost, da se v roku 30 dni o njih izjavi, razen v primeru iz prve alineje
prejšnjega odstavka tega člena. Če svet zavoda oziroma strokovni svet ne podata
mnenja v roku 30 dni, se šteje, da se z razrešitvijo strinjata.
(3) Glede postopka za razrešitev
generalnega direktorja se smiselno uporabljajo določbe, ki veljajo za postopek
njegovega imenovanja.
(4) V primeru razrešitve generalnemu
direktorju pogodba o zaposlitvi na delovnem mestu generalnega direktorja
preneha z dnem razrešitve.
11. člen
(1) Naloge generalnega direktorja so:
-       
načrtuje, organizira in vodi delo in poslovanje zavoda,
-       
sprejema strateški načrt,
-       
sprejema program dela in finančni načrt,
-       
sprejema akt o organizaciji dela po predhodnem mnenju reprezentativnih
sindikatov zavoda,
-       
sprejema akt o sistemizaciji delovnih mest po predhodnem mnenju
reprezentativnih sindikatov zavoda,
-       
sprejema kadrovski načrt,
-       
sprejema načrt nabav osnovnih sredstev in investicijskega vzdrževanja,
-       
sprejema vse splošne akte razen tistih, za katere je z zakoni ali s tem
ustanovitvenim sklepom določeno, da jih sprejema svet zavoda,
-       
poroča ustanovitelju in svetu zavoda o zadevah, ki lahko pomembno
vplivajo na delovanje zavoda,
-       
pripravi letno poročilo,
-       
sklepa zavodsko kolektivno pogodbo, če jo zavod ima,
-       
izvršuje sklepe in odločitve sveta zavoda,
-       
imenuje pomočnike generalnega direktorja,
-       
oblikuje predloge novih programov in dodatnih storitev,
-       
skrbi za trženje storitev in določa cene storitev,
-       
skrbi za promocijo zavoda,
-       
skrbi za sodelovanje z drugimi zavodi in organizacijami,
-       
zagotavlja obveščanje delavcev v skladu s predpisi,
-       
določa podatke, ki se štejejo za poslovno skrivnost,
-       
izvaja pristojnosti s področja delovnih razmerij v skladu z veljavnimi
predpisi,
-       
določa plače, odloča o delovni uspešnosti in o napredovanju delavcev v
skladu s predpisi,
-       
imenuje delovne skupine ali druga telesa za izvedbo določenih nalog ali
preučitev posameznih vprašanj iz svoje pristojnosti,
-       
opravlja druge zadeve, ki jih določajo zakon in drugi predpisi, ta sklep
in splošni akti zavoda.
(2) K aktom iz druge, tretje, četrte,
pete, šeste, sedme in enajste alineje daje soglasje svet zavoda, k imenovanju
iz trinajste alineje prejšnjega odstavka pa svet zavoda da predhodno mnenje.
12. člen
(1) Generalni direktor zastopa in
predstavlja zavod neomejeno in je pooblaščen za sklepanje pogodb v okviru
potrjenega finančnega načrta, razen:
-       
pogodb o investicijah, ki presegajo vrednost malega naročila, za katere
je potreben sklep sveta zavoda in
-       
pogodb, ki se nanašajo na nepremičnine, ki jih ima zavod v upravljanju,
za kar je potrebno soglasje ustanovitelja.
(2) Soglasje ustanovitelja ni
potrebno, kadar javni zavod proste zmogljivosti oddaja izvajalcem javnega
interesa na področju kulture ali za izvedbo javnih kulturnih programov oziroma
kulturnih projektov.
(3) Generalni direktor mora pri
vodenju poslov ravnati z javnimi sredstvi s skrbnostjo vestnega
gospodarstvenika.
13. člen
Generalni direktor lahko v zvezi z
uresničevanjem pooblastil, določenih z zakonom in tem sklepom, prenese
opravljanje posameznih zadev na posamezne delavce javnega zavoda v skladu z
aktom o notranji organizaciji dela in sistemizaciji delovnih mest.
2. Pomočniki direktorja
14. člen
(1) Zavod ima lahko tri pomočnike
direktorja, ki v pravnem prometu lahko uporabljajo naziv direktor sektorja, za
največ tri izmed naslednjih področij:
-       
kulturno-umetniški program,
-       
kongresno-komercialni program,
-       
poslovni sektor,
-       
tehnični sektor.
(2) Kulturno-umetniški program ali
poslovni sektor vodi neposredno generalni direktor sam.
(3) Pomočnike direktorja imenuje
generalni direktor na podlagi javnega razpisa.
(4) Do zaključka rednega postopka
imenovanja nadaljujejo delo dosedanji pomočniki direktorja kot vršilci
dolžnosti pomočnikov direktorja.
(5) Mandat pomočnikov direktorja traja
za čas trajanja mandata generalnega direktorja in se lahko ponovi.
(6) Pomočnik direktorja sklene z
javnim zavodom redno delovno razmerje za določen polni delovni čas. Na podlagi
akta o imenovanju sklene pogodbo o zaposlitvi s pomočnikom direktorja generalni
direktor zavoda.
15. člen
(1) Pomočnik direktorja zastopa,
predstavlja in vodi poslovanje ter je odgovoren za zakonitost in strokovnost
dela zavoda na področju, za katerega je imenovan, generalnemu direktorju.
(2) Pomočnik direktorja mora pri
vodenju poslov ravnati z javnimi sredstvi s skrbnostjo vestnega gospodarja.
16. člen
Za pomočnika direktorja je lahko imenovan
kandidat, ki izpolnjuje naslednje pogoje:
-       
ima najmanj univerzitetno ali visoko strokovno izobrazbo s
specializacijo oziroma magisterijem ali izobrazbo, pridobljeno po študijskem
programu druge bolonjske stopnje,
-       
ima najmanj tri leta delovnih izkušenj na vodstvenih delovnih mestih,
-       
ima najmanj tri leta delovnih izkušenj s področja dejavnosti zavoda, za
katero bo odgovoren,
-       
obvlada najmanj en svetovni jezik na višji ravni.
17. člen
(1) Pomočnik direktorja zastopa in
predstavlja zavod v mejah poslov in za sklepanje pogodb na področju dejavnosti,
ki ga vodi.
(2) Pomočnik direktorja načrtuje,
organizira in vodi delo organizacijske enote oziroma področja dejavnosti, za
katero je odgovoren. Naloge pomočnika direktorja natančneje določa akt o
sistemizaciji delovnih mest.
18. člen
(1) Pomočnik direktorja je lahko razrešen
predčasno:
-       
če sam zahteva razrešitev,
-       
če nastane kateri od razlogov, zaradi katerih po predpisih o delovnih
razmerjih preneha delovno razmerje po samem zakonu,
-       
če pri svojem delu ne ravna po predpisih in splošnih aktih zavoda ali
neutemeljeno ne izvršuje sklepov generalnega direktorja in sveta zavoda ali
ravna v nasprotju z njimi,
-       
če s svojim nevestnim ali nepravilnim delom povzroči zavodu večjo škodo
ali če zanemarja ali malomarno opravlja svoje dolžnosti, tako da nastanejo ali
bi lahko nastale hujše motnje pri opravljanju dejavnosti,
-       
če iz kateregakoli razloga preneha mandat generalnega direktorja in
-       
iz drugih razlogov, zaradi katerih je lahko razrešen generalni direktor.
(2) Generalni direktor lahko na
podlagi predhodnega soglasja sveta zavoda v enem letu od pričetka svojega
mandata ali v enem letu od imenovanja pomočnika direktorja razreši pomočnika
direktorja ne glede na razloge iz prvega odstavka tega člena.
(3) Pred sprejemom sklepa o razrešitvi
na podlagi razlogov iz prvega odstavka tega člena mora generalni direktor
seznaniti pomočnika direktorja z razlogi za razrešitev in mu dati možnost, da
se v roku 15 dni o njih izjavi.
(4) V primeru razrešitve se pomočniku
direktorja pogodba o zaposlitvi prekine.
3. Svet zavoda
19. člen
(1) Svet zavoda sestavlja sedem
članov, od katerih ustanovitelj imenuje neposredno dva člana, od tega enega
strokovnjaka s področja pravnih ali finančnih zadev in enega s področja
delovanja javnega zavoda.
(2) Po enega člana, predstavnika
samozaposlenih na področju kulture, imenuje ustanovitelj na predlog
samozaposlenih na področju kulture, enega člana, predstavnika nevladnih
organizacij na področju kulture, na predlog nevladnih organizacij na področju
kulture, in enega člana, predstavnika javnih zavodov na področju kulture, na
predlog javnih zavodov na področju kulture, in sicer po izvedenem javnem pozivu
ministrstva, pristojnega za kulturo.
(3) Enega člana imenuje ustanovitelj
na predlog Mestne občine Ljubljana.
(4) Enega člana izvolijo delavci
zaposleni v zavodu na neposrednih in tajnih volitvah.
(5) Mestna občina Ljubljana mora
predlagati kandidata v 30 dneh od prejema poziva, ki ga izvede pristojno
ministrstvo, sicer ga ustanovitelj imenuje na predlog ministra, pristojnega za
kulturo.
(6) Če na javni poziv iz drugega odstavka
tega člena prispe več predlogov za posameznega člana sveta zavoda, in sicer več
predlogov za predstavnika samozaposlenih, predstavnika nevladnih organizacij in
predstavnika javnih zavodov, imenuje ustanovitelj člana izmed prispelih
predlogov, na predlog ministra, pristojnega za kulturo. Če na javni poziv iz
drugega odstavka tega člena za posameznega člana sveta zavoda, in sicer za
predstavnika samozaposlenih, predstavnika nevladnih organizacij in predstavnika
javnih zavodov ne prispe noben predlog, imenuje ustanovitelj manjkajočega člana
na predlog ministra, pristojnega za kulturo.
(7) Mandat članov sveta zavoda traja
pet let in se lahko ponovi. Generalni direktor mora obvestiti ministra o izteku
mandata članom sveta zavoda najmanj 90 dni pred iztekom njihovega mandata.
20. člen
(1) Predstavnika delavcev v svet
zavoda volijo delavci zaposleni v zavodu na neposrednih in tajnih volitvah.
Pravico voliti in biti voljeni imajo vsi delavci zaposleni v zavodu, razen
generalnega direktorja in pomočnikov direktorja.
(2) Svet zavoda s sklepom razpiše
volitve največ 90 in najmanj 60 dni pred iztekom mandata sveta zavoda.
(3) S sklepom o razpisu volitev se
določita dan volitev in vsebina predlogov kandidatur ter imenuje volilna
komisija.
(4) Sklep o razpisu volitev se javno
objavi v zavodu.
21. člen
(1) Postopek volitev predstavnikov
delavcev v svetu zavoda vodi volilna komisija, ki jo sestavljajo predsednik,
dva člana in njihovi namestniki. Predsednik, člana volilne komisije in njihovi
namestniki ne morejo biti kandidati za člana sveta zavoda.
(2) Volilna komisija skrbi za
pravilnost volitev predstavnikov delavcev v svet zavoda, ugotavlja popolnost
predlogov kandidatov, določi seznam volivcev, ugotavlja izid glasovanja in
objavi imena kandidatov, ki so izvoljeni v svet zavoda, ter vodi neposredno
tehnično delo v zvezi z volitvami.
22. člen
(1) Kandidata za člana sveta zavoda
mora predlagati najmanj deset odstotkov delavcev. Predlog mora biti predložen
volilni komisiji v 15 dneh po objavi sklepa o razpisu volitev.
(2) Predlog mora vsebovati osebna
imena in podpise predlagateljev, osebne podatke kandidata z njegovim priloženim
soglasjem in druge podatke skladno s sklepom iz drugega odstavka 22. člena tega
sklepa.
23. člen
Volitve morajo biti organizirane tako, da
je zagotovljena tajnost glasovanja.
24. člen
(1) Voli se z glasovnicami. Na
glasovnici se navedejo imena kandidatov po abecednem redu njihovih priimkov.
Vsak delavec ima en glas. Voli se tako, da se obkroži zaporedna številka pred
imenom kandidata, za katerega se želi glasovati.
(2) Neizpolnjena glasovnica in
glasovnica, na kateri ni mogoče ugotoviti volje volivca, sta neveljavni.
Neveljavna je tudi glasovnica, če je volivec glasoval za več kakor enega
kandidata.
25. člen
(1) Za člana sveta zavoda je izvoljen
tisti kandidat, ki je dobil največje število glasov. Če sta dva kandidata
dobila enako število glasov, je izvoljen tisti, ki ima daljšo delovno dobo v
zavodu.
(2) Volilna komisija sestavi zapisnik
o poteku volitev ter izdela poročilo o izidih volitev in ga objavi v petih dneh
od dneva volitev.
26. člen
Svet zavoda ima naslednje naloge:
-       
nadzoruje zakonitost dela in poslovanja zavoda,
-       
daje soglasje k strateškem načrtu, programu dela, finančnemu načrtu,
sistemizaciji delovnih mest, organizaciji dela, kadrovskemu načrtu, načrtu
nabav in zavodski kolektivni pogodbi ter nadzoruje njihovo izvajanje,
-       
spremlja, analizira in ocenjuje delovanje javnega zavoda,
-       
predlaga ustanovitelju revizijo poslovanja,
-       
ocenjuje delo generalnega direktorja,
-       
daje soglasje k cenam javnih kulturnih storitev,
-       
potrjuje letno poročilo zavoda,
-       
daje predhodno mnenje k imenovanju in razrešitvi generalnega direktorja,
-       
daje predhodno mnenje k imenovanju in razrešitvi pomočnikov direktorja,
-       
sklepa pogodbo o zaposlitvi z generalnim direktorjem,
-       
oblikuje stalne ali občasne komisije ali druga delovna telesa za
posamezna vprašanja iz svoje pristojnosti,
-       
odloča o pritožbah delavcev, ki se nanašajo na pravice, obveznosti in
odgovornosti delavcev iz delovnega razmerja,
-       
izvaja druge naloge v skladu z veljavnimi predpisi, tem sklepom in
splošnimi akti zavoda.
27. člen
Oblikovanje in delo sveta zavoda podrobneje
ureja poslovnik, ki ga sprejme svet zavoda.
4. Strokovni svet
28. člen
(1) Strokovni svet sestavlja sedem
članov, in sicer:
-       
trije člani, predstavniki delavcev;
-       
preostale člane imenujejo predlagatelji, in sicer vsak po enega:
Univerza v Ljubljani, Akademija za gledališče, radio, film in televizijo;
Univerza v Ljubljani, Akademija za glasbo; Univerza v Ljubljani, Akademija za
likovno umetnost in oblikovanje in Slovenska akademija znanosti in umetnosti.
(2) Za postopek volitev predstavnikov
delavcev v strokovni svet zavoda se smiselno uporabljajo določbe o volitvah predstavnikov
delavcev v svet zavoda.
(3) Generalni direktor mora pozvati
predlagatelje iz druge alineje prvega odstavka tega člena k imenovanju članov
strokovnega sveta najmanj 90 dni pred potekom mandata strokovnega sveta.
(4) Mandat članov strokovnega sveta
traja pet let in so lahko po preteku mandata ponovno imenovani oziroma izvoljeni.
29. člen
Strokovni svet ima naslednje naloge:
-       
ugotavlja ustreznost strateškega načrta in programa dela glede na namen,
zaradi katerega je zavod ustanovljen,
-       
obravnava vprašanja s področja strokovnega dela zavoda in daje
generalnemu direktorju mnenja, predloge in pobude za razreševanje teh vprašanj,
-       
daje predhodno mnenje k imenovanju in razrešitvi generalnega direktorja,
-       
daje predhodno mnenje k imenovanju in razrešitvi pomočnikov direktorja,
-       
daje predhodno mnenje k zavodski kolektivni pogodbi,
-       
daje druge pobude in predloge v zvezi z delovanjem zavoda.
30. člen
Oblikovanje in delo strokovnega sveta
podrobneje ureja poslovnik, ki ga sprejme strokovni svet.
5. Skupne določbe za svet zavoda in
strokovni svet
31. člen
(1) Svet zavoda in strokovni svet se
konstituirata na svoji prvi konstitutivni seji, ki jo skliče generalni direktor
najpozneje v 30 dneh od dne, ko je imenovana oziroma izvoljena večina članov
sveta zavoda oziroma strokovnega sveta.
(2) Člani sveta zavoda in člani
strokovnega sveta izmed sebe izvolijo predsednika in namestnika. Če predsednik
ni izvoljen, opravlja do izvolitve njegove naloge najstarejši član sveta
zavoda, oziroma najstarejši član strokovnega sveta.
(3) Članom sveta zavoda in strokovnega
sveta začne teči mandat z dnem konstituiranja sveta zavoda oziroma strokovnega
sveta.
32. člen
(1) Svet zavoda oziroma strokovni svet
sklepa veljavno, če je na seji navzoča večina članov.
(2) Svet zavoda oziroma strokovni svet
sprejema odločitve z večino glasov vseh članov. Glasovanje o sprejemu odločitev
je javno, razen če se člani sveta zavoda oziroma strokovnega sveta odločijo, da
o posameznem predlogu glasujejo tajno.
33. člen
(1) Član sveta zavoda, ki ga imenuje
ustanovitelj, je lahko razrešen pred iztekom mandata, za katerega je imenovan,
če:
-       
sam zahteva razrešitev,
-       
se ne udeležuje sej (se trikrat zaporedoma ne udeleži seje in ne
opraviči svojega izostanka),
-       
pri svojem delu ne ravna v skladu s predpisi,
-       
ne opravlja svojih nalog oziroma jih ne opravlja strokovno,
-       
zaradi bolezni, daljše odsotnosti ali iz drugih utemeljenih razlogov ne
more več opravljati funkcije v svetu zavoda.
(2) Člana sveta zavoda razreši Vlada
Republike Slovenije na predlog sveta zavoda, ministra ali predlagateljev iz
22. člena tega sklepa. Za čas do izteka mandata sveta zavoda se imenuje
nov član.
34. člen
(1) Mandat predstavniku delavcev v
svetu zavoda predčasno preneha z odstopom, s prenehanjem delovnega razmerja v
zavodu ali na podlagi odpoklica.
(2) Če predstavniku delavcev v svetu
zavoda preneha mandat pred iztekom mandata sveta zavoda, se opravijo nadomestne
volitve.
(3) Na nadomestnih volitvah se izvoli
nov predstavnik delavcev v svet zavoda za čas do izteka mandata sveta zavoda.
Svet zavoda razpiše nadomestne volitve najpozneje v 15 dneh po ugotovitvi o
prenehanju mandata.
35. člen
(1) Postopek odpoklica predstavnika
delavcev v svetu zavoda se začne na zahtevo najmanj desetih odstotkov delavcev
zaposlenih v zavodu. Postopek odpoklica predstavnika delavcev v svetu zavoda
vodi volilna komisija.
(2) Zahteva za odpoklic mora vsebovati
razloge za odpoklic in priložene podpise delavcev, ki predlagajo odpoklic.
(3) Zahteva za odpoklic se predloži
volilni komisiji, ki je vodila postopek volitev. Volilna komisija preveri
formalno pravilnost zahteve, ne da bi presojala razloge za odpoklic. Če se zahteva
za odpoklic ne zavrne, volilna komisija v 15 dneh razpiše glasovanje o
odpoklicu predstavnika delavcev v svetu zavoda in določi dan glasovanja.
Predstavnik delavcev v svetu zavoda je odpoklican, če je za odpoklic glasovala
večina delavcev, ki so se udeležili glasovanja o odpoklicu.
(4) Za postopek odpoklica predstavnika
delavcev v svetu zavoda se smiselno uporabljajo določbe o volitvah
predstavnikov delavcev v svet zavoda.
36. člen
(1) Mandat predstavniku delavcev v
strokovnem svetu zavoda predčasno preneha z odstopom, s prenehanjem delovnega
razmerja v zavodu ali na podlagi odpoklica. Za odpoklic predstavnikov delavcev
v strokovnem svetu se smiselno uporabljajo določbe o odpoklicu predstavnikov
delavcev v svetu zavoda.
(2) Mandat članu strokovnega sveta iz
druge alineje prvega odstavka 28. člena tega sklepa preneha na podlagi
odpoklica s strani njegovega predlagatelja. Predlog za odpoklic lahko podata
strokovni svet ali minister.
(3) V primeru predčasnega prenehanja
mandata članu strokovnega sveta se za čas do izteka njegovega mandata izvoli oziroma
imenuje nov član.
IV. SREDSTVA ZA DELO IN ODGOVORNOST ZA OBVEZNOSTI ZAVODA
37. člen
(1) Zavod upravlja naslednje premoženje: 
-       
parc. št. 30/2 (ID 3453236), 
-       
parc. št. 36/1 (ID 4125357) in 
-       
parc. št. 36/26 (ID 2949057), 
vse k. o. 1721 – GRADIŠČE, v naravi poslovna
stavba in dvorišče. 
(2) Zavod ne upravlja telefonske
centrale v III. podzemni etaži in snemalne opreme v prostoru za snemanja za
Gallusovo dvorano. 
(3) Premoženje iz prvega odstavka tega
člena je last Republike Slovenije.
38. člen
Zavod pridobiva sredstva za delo:
-       
iz državnega proračuna,
-       
iz proračuna lokalnih skupnosti,
-       
iz sredstev EU in drugih mednarodnih virov,
-       
s prodajo vstopnic,
-       
s prodajo blaga in storitev na trgu,
-       
z donacijami, darili, sponzorstvi,
-       
iz drugih virov v skladu z zakonom in drugimi predpisi.
39. člen
(1) Presežke prihodkov nad odhodki
zavod nameni za izvajanje in razvoj svoje dejavnosti.
(2) O načinu razpolaganja s presežkom
prihodkov nad odhodki odloča ustanovitelj na predlog generalnega direktorja po
predhodnem mnenju sveta zavoda.
(3) O načinu pokrivanja morebitnega
primanjkljaja odloča ustanovitelj na predlog generalnega direktorja zavoda po
predhodnem mnenju sveta zavoda.
V. PRAVICE, OBVEZNOSTI IN ODGOVORNOSTI ZAVODA V PRAVNEM PROMETU
40. člen
(1) Zavod je pravna oseba, ki nastopa
v pravnem prometu v okviru svoje dejavnosti samostojno, z vsemi pravicami in
obveznostmi, v svojem imenu in za svoj račun.
(2) Zavod odgovarja za svoje
obveznosti z vsemi sredstvi, s katerimi lahko razpolaga.
VI. ODGOVORNOST USTANOVITELJA ZA OBVEZNOSTI ZAVODA TER
MEDSEBOJNE PRAVICE IN OBVEZNOSTI USTANOVITELJA IN ZAVODA
41. člen
(1) Za obveznosti zavoda subsidiarno
odgovarja Republika Slovenija do višine sredstev, ki se v tekočem letu
zagotavljajo iz proračuna Republike Slovenije za delovanje zavoda. 
(2) Ustanovitelj ne odgovarja za
obveznosti zavoda iz naslova dejavnosti, ki jih zavod opravlja za druge
naročnike.

Sklep o ustanovitvi javnega zavoda Cankarjev
dom, kulturni in kongresni center (Uradni list RS, št. 103/13) vsebuje naslednje prehodne in
končne določbe:
»VII. PREHODNE IN KONČNE DOLOČBE
42. člen
(1) Svet zavoda in strokovni svet se
konstituirata najkasneje v treh mesecih od uveljavitve tega sklepa. Do takrat
opravljajo njihove naloge dosedanji organi zavoda.
(2) Prve volitve predstavnikov
delavcev v svet zavoda in strokovni svet razpiše svet zavoda najpozneje v 45
dneh po uveljavitvi tega sklepa.
(3) Generalni direktor skliče prvo
konstitutivno sejo sveta zavoda najpozneje v 30 dneh od dne, ko je imenovana oziroma
izvoljena večina članov sveta zavoda.
(4) Z dnem uveljavitve tega sklepa
nadaljuje z delom dosedanji generalni direktor do izteka mandata.
(5) Za dosedanje pomočnike direktorja
se določbi četrtega in petega odstavka 14. člena tega sklepa ne uporabljata.
43. člen
Z dnem uveljavitve tega sklepa preneha
veljati Sklep o ustanovitvi javnega zavoda Cankarjev dom, kulturni in kongresni
center (Uradni list RS, št. 87/04, 104/04 – popr. in 98/08).
44. člen
Ta sklep začne veljati naslednji dan po
objavi v Uradnem listu Republike Slovenije.
45. člen
Generalni direktor poskrbi za vpis tega
sklepa v sodni register.«.

Sklep o spremembah in dopolnitvah Sklepa o
ustanovitvi javnega zavoda Cankarjev dom, kulturni in kongresni center (Uradni
list RS, št. 70/17) vsebuje naslednjo končni določbi:
»9. člen
Generalni direktor zagotovi vpis sprememb
tega sklepa v sodni register v skladu z veljavnimi predpisi. 
10. člen
Ta sklep začne veljati naslednji dan po
objavi v Uradnem listu Republike Slovenije.«.