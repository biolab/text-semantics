1. člen
(vsebina sklepa)
Ta sklep določa:
1.     
podrobnejšo vsebino potrdila o stanju na osebnem računu zavarovanca
premostitvenega zavarovanja;
2.     
podrobnejšo vsebino potrdila o vplačilih, ki jih je plačevalo športno
društvo;
3.     
podrobnejšo vsebino obrazca zahteve za izplačilo enot premoženja,
vpisanih na osebnem računu zavarovanca.
2. člen
(potrdilo o stanju na osebnem računu
zavarovanca)
Potrdilo o stanju na osebnem računu
zavarovanca vsebuje najmanj naslednje:
1.     
podatke o premostitvenem skladu:
a)   
ime premostitvenega sklada;
b)   
ime in sedež upravljavca;
2.     
podatke o zavarovancu:
a)   
ime in priimek;
b)   
naslov stalnega in/ali začasnega bivališča (ulica, hišna številka,
pošta, kraj, država);
c)   
enotno matično številko občana oziroma enotno matično številko tujca;
d)   
številko pogodbe o financiranju premostitvenega zavarovanja;
3.     
podatke vpisane na osebnem računu zavarovanca po stanju na dan 31. 12.:
a)   
skupni znesek vplačil;
b)   
skupni znesek vstopnih stroškov;
c)   
znesek izplačane odkupne vrednosti;
d)   
skupno vrednost privarčevanih sredstev;
4.     
podatke o vplačilih v koledarskem letu:
a)   
datum vplačila;
b)   
znesek vplačila;
c)   
vplačnik;
d)   
znesek vstopnih stroškov;
e)   
skupni znesek vplačil;
f)    
skupni znesek vstopnih stroškov;
5.     
podatke o donosnosti premostitvenega sklada za zadnje koledarsko leto,
za obdobje zadnjih treh koledarskih let in za obdobje zadnjih petih koledarskih
letih. Podatki se navedejo v odstotkih na dve decimalni mesti natančno. Upravljavec
ne sme navajati donosnosti za obdobja, krajša od navedenih v prvem stavku.
3. člen
(potrdilo o vplačilih, ki jih je plačevalo
športno društvo)
Potrdilo o vplačilih, ki jih je plačevalo
športno društvo vsebuje najmanj naslednje:
1.     
podatke o premostitvenem skladu:
a)   
ime premostitvenega sklada;
b)   
ime in sedež upravljavca;
2.     
podatke o športnem društvu:
a)   
firmo oziroma ime;
b)   
sedež;
c)   
registrsko številko;
3.     
podatke o posameznih vplačilih v koledarskem letu:
a)   
datum vplačila;
b)   
znesek vplačila;
c)   
znesek vstopnih stroškov pri vplačilu.
4. člen
(obrazec zahteve za izplačilo enot
premoženja)
Obrazec zahteve za izplačilo enot
premoženja, vpisanih na osebnem računu zavarovanca vsebuje najmanj naslednje:
1.     
firmo, sedež in logotip upravljavca premostitvenega sklada;
2.     
ime premostitvenega sklada;
3.     
označbo, da gre za zahtevo za izplačilo enot premoženja, vpisanih na
osebnem računu zavarovanca;
4.     
podatke o zavarovancu:
a)   
ime in priimek;
b)   
datum in kraj rojstva;
c)   
enotno matično številko občana oziroma v primeru, ko gre za tujca enotno
matično številko tujca;
d)   
naslov stalnega oziroma začasnega prebivališča;
e)   
državljanstvo;
f)    
davčno številko;
5.     
način izplačila odkupne vrednosti enot premoženja, vpisanih na osebnem
računu zavarovanca (izplačilo na transakciji račun zavarovanca ali nakazilo na
ustrezen račun izbrane zavarovalnice);
6.     
izjavo zavarovanca o tem, ali bo prejel odkupno vrednost enot
premoženja, vpisanih na osebnem računu, kot rezident ali kot nerezident
(označba države rezidentstva);
7.     
navedbo: »V primeru, da ne boste označili rezidentstva oziroma v
primeru, da ste označili, da ste nerezident in niste vpisali države
rezidentstva, vas bomo šteli za rezidenta Republike Slovenije.«;
8.     
navedbo: »Zavarovanec ima pravico zahtevati enkratno denarno izplačilo v
višini odkupne vrednosti enot premoženja vpisanih na njegovem osebnem računu,
samo v primeru, če sredstva na njegovem osebnem računu ne presegajo 5.000
evrov.«;
9.     
navedbo: »V primeru uveljavljanja predčasne pridobitve pravice iz
premostitvenega zavarovanja mora zavarovanec zahtevi za izplačilo enot
premoženja priložiti sklep komisije za ugotovitev izpolnjevanja pogojev za
predčasno pridobitev pravice.«;
10.  
kraj in datum ter podpis zavarovanca.
5. člen
(uveljavitev sklepa)
Ta sklep začne veljati naslednji dan po
objavi v Uradnem listu Republike Slovenije.
Št. 0070-4/2014-6
Ljubljana, dne 8. decembra 2014
EVA 2014-1611-0070
Predsednik
sveta
Agencije za trg
vrednostnih papirjev
dr. Damjan Žugelj l.r.