1. člen
S tem pravilnikom se določa obrazec službene izkaznice ter
obrazec z navedbo pooblastil varuha, namestnikov varuha, funkcionarjev in
pooblaščenih uslužbencev Urada varuha človekovih pravic (v nadaljnjem besedilu:
službena izkaznica) ter ureja postopek njene izdaje, zamenjave in
evidentiranja.
2. člen
Službena izkaznica je izdelana na obrazcu z naštetimi
elementi, ki je sestavni del tega pravilnika in vstavljena v usnjen ovoj temno
modre barve v velikosti 7 x 9,5 cm. 
Službeno izkaznico ter ovoj izdeluje podjetnik ali družba po
pooblastilu varuha.
3. člen
Usnjen ovoj ima: 
-    
na prednji zunanji strani vtisnjen grb Republike Slovenije, pod njim je
vtisnjeno besedilo “REPUBLIKA SLOVENIJA”, pod njim pa besedilo “VARUH
ČLOVEKOVIH PRAVIC”, 
-    
na notranji strani ovoja je v zgornjem delu obrazec izkaznice v
velikosti 5,4 x 8,5 cm. Obrazec je sestavni del tega pravilnika (obrazec 1), 
-    
v spodnjem notranjem delu ovoja je obrazec z navedbo pooblastil imetnika
izkaznice v velikosti 5,4 x 8,5 cm. Obrazec je sestavni del tega pravilnika
(obrazec 2, 3).
4. člen
Obrazec izkaznice (obrazec 1) ima: 
-    
v levem zgornjem kotu fotografijo imetnika izkaznice v velikosti 2,7 x
2,4 cm; 
-    
v gornjem delu poleg fotografije grb Republike Slovenije in napis “VARUH
ČLOVEKOVIH PRAVIC”; 
-    
poleg fotografije v srednjem delu napis “SLUŽBENA IZKAZNICA”; 
-    
pod napisom “službena izkaznica” ob desnem robu slike številko
izkaznice, 
-    
v spodnjem levem delu pod sliko navedeno ime in priimek, 
-    
pod imenom in priimkom navedeno funkcijo imetnika izkaznice, 
-    
pod navedbo funkcije naveden datum izdaje izkaznice, 
-    
v desnem spodnjem robu podpis varuha; 
-    
na hrbtni strani besedilo “Izkaznica je izdana na podlagi zakona o
varuhu človekovih pravic (Uradni list RS, št. 71/93, popr. 15/94) in poslovnika
varuha človekovih pravic (Uradni list RS, št. 63/95)”.
5. člen
Na obrazcu pooblastil varuha in namestnikov varuha (obrazec
2) je naslednje besedilo:
“Državni organi, organi lokalnih skupnosti in nosilci javnih
pooblastil (v nad. organi) morajo v skladu z zakonom o varuhu človekovih pravic
imetniku te izkaznice omogočiti da:
-    
vpogleda v podatke in dokumente iz pristojnosti organov, 
-    
opravi razgovor z odgovornimi osebami organov, 
-    
vstopi v uradne prostore vsakega organa, 
-    
opravi pregled prostorov za prestajanje kazni, drugih prostorov, v
katerih so osebe, ki jim je odvzeta prostost, ter drugih zavodov z omejeno
svobodo gibanja, 
-    
opravi razgovor z osebami v zavodih iz prejšnje alinee brez navzočnosti
drugih oseb. 
Vsi organi so imetniku te izkaznice dolžni zagotoviti vse
podatke in informacije iz njihove pristojnosti in mu pomagati pri izvedbi
preiskave ter mu nuditi na njegovo zahtevo ustrezno pomoč.”
6. člen
Na obrazcu pooblastil funkcionarjev in pooblaščenih
uslužbencev Urada varuha (obrazec 3) je naslednje besedilo:
“Državni organi, organi lokalnih skupnosti
in nosilci javnih pooblastil morajo imetniku te izkaznice na njegovo zahtevo na
podlagi splošnega ali posameznega pooblastila zagotoviti vse podatke in
informacije iz njihove pristojnosti ne glede na stopnjo zaupnosti in mu
omogočiti izvedbo preiskave.”
7. člen
Imetnik izkaznice se pri dejanjih, ki jih opravlja, izkaže s
službeno izkaznico, v primeru splošnega ali posameznega pooblastila pa tudi s
tem pooblastilom. 
Službena izkaznica ni prenosljiva.
8. člen
Službeno izkaznico izda varuh. 
Za izdajo in evidenco izkaznic skrbi generalni sekretar
varuha.
9. člen
Službena izkaznica se zamenja, če: 
-    
jo imetnik izgubi, 
-    
se poškoduje, 
-    
se spremenijo podatki imetnika.
10. člen
Službena izkaznica preneha veljati z dnem: 
-    
prenehanja delovnega razmerja v uradu varuha človekovih pravic, 
-    
z razrešitvijo ali izgubo statusa pooblaščenega uslužbenca v uradu.
11. člen
Imetnik službene izkaznice, ki mu je iz razlogov, navedenih v
10. členu tega pravilnika izkaznica prenehala veljati, je dolžan po prejemu
odločbe o prenehanju delovnega razmerja ali po odvzemu statusa pooblaščenega
uslužbenca v uradu varuha službeno izkaznico vrniti generalnemu sekretarju varuha.
Vrnjene izkaznice iz prejšnjega odstavka se komisijsko
uničijo. Komisijo za uničenje imenuje generalni sekretar varuha. O uničenju se
napiše zapisnik.
12. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0115-1/96-4
Ljubljana, dne 3. junija 1996.
Ivan Bizjak l. r. 
Varuh človekovih pravic

Obrazec
1: Službena izkaznica
Obrazec
2: Pooblastilo varuha in namestnikov varuha
Obrazec
3: Pooblastilo funkcionarjev in pooblaščenih uslužbencev