1. člen
S to odredbo se določajo merila za določanje povečane
nevarnosti nastanka požara, eksplozije ali druge posebne nevarnosti v
podjetjih, zavodih in drugih organizacijah, ki morajo ustanoviti gasilsko
enoto.
2. člen
Povečano nevarnost nastanka
požara, eksplozije ali druge posebne nevarnosti predstavljajo vrste dejavnosti,
ki se opravljajo v posameznem podjetju, zavodu ali drugi organizaciji.
Dejavnosti so razvrščene v šest kategorij, vsaki kategoriji pripada naslednje
število točk:


Vrste dejavnosti

Štev. točk


– kovinsko predelovalna dejavnost, predelava negorljivih
  materialov

1


– lesna, konfekcijska, papirna in živilska 
dejavnost

2


– gumarska in druga po požarni ogroženosti podobna
  dejavnost, izdelava izdelkov iz plastike, toplarne, termoelektrarne

3


– tekstilna industrija (predilnice, tkalnice) ter druga
  kemična dejavnost, lakiranje z vnetljivimi snovmi

4


– proizvodnja lakov, lepil in smol ter skladiščenje
  vnetljivih tekočin in plinov

5


– proizvodnja eksploziva, proizvodnja pirotehničnih
  izdelkov, proizvodnja električne energije s pomočjo jedrske tehnologije

6


3. člen
Točke iz prejšnjega člena se upoštevajo pri določitvi vrste
gasilske enote in njene opremljenosti, ki jo mora organizirati podjetje, zavod
ali druga organizacija.
4. člen
Ta odredba začne veljati petnajsti dan po objavi v Uradnem
listu Republike Slovenije.
Št. 017-06-4/2002-1
Ljubljana, dne 16. aprila 2002.
dr. Anton Grizold l. r. 
Minister 
za obrambo
 