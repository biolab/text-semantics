1. člen
Javna poklicna šola, srednja strokovna šola, tehniška šola,
višja strokovna šola (v nadaljnjem besedilu: javna šola) se ustanovi:
-       
če pristojna zbornica v elaboratu o gospodarskem razvoju določene panoge
oziroma pristojno ministrstvo v elaboratu o razvoju določene dejavnosti
izkazuje potrebe po izobraževanju, ki ga v obstoječih šolah ni mogoče
zagotoviti, ker:
a)   
nobena od obstoječih šol ne izvaja takšnega izobraževalnega programa in
je predvideni vpis večji od 2 oddelkov dijakov prvega letnika oziroma 30
študentov prvega letnika ali
b)   
pristojna zbornica predlaga več kot 60 prostih učnih mest za vajence in
zanje ni mogoče zagotoviti vpisa v obstoječe šole ali
c)   
je vpis v obstoječe šole več kot 3 leta omejen, tako da je vsako leto
odklonjenih več kot 90 kandidatov in
-       
če pristojna zbornica predloži dokumentirana zagotovila delodajalcev, da
so zagotovljeni materialni in kadrovski pogoji za izvajanje praktičnega
izobraževanja po izobraževalnem programu, za katerega se predlaga ustanovitev
javne šole.
2. člen
Šola kot organizacijska enota javnega vzgojno-izobraževalnega
zavoda se oblikuje:
-       
če so izpolnjeni pogoji za ustanovitev javne šole, določeni v prejšnjem
členu te odredbe, ali
-       
če vpis v prvi letnik izobraževalnega programa, ki se že izvaja v javnem
vzgojno-izobraževalnem zavodu, presega 3 oddelke in bo imela večina učiteljev v
novi enoti polno učno obveznost ali
-       
če se razmesti v javni vzgojno-izobraževalni zavod izobraževalni program
za pridobitev višje strokovne izobrazbe ali
-       
če se razmesti v javni vzgojno-izobraževalni zavod nov izobraževalni
program za pridobitev višje strokovne izobrazbe in bi mela večina predavateljev
višje šole v novi enoti polno učno obveznost.
3. člen
Elaborat o ustanovitvi javne šole oziroma o oblikovanju
organizacijskih enot, ki bi izvajale nov izobraževalni program, predloži
ministru, pristojnemu za šolstvo, pristojna zbornica ali minister, pristojen za
dejavnost, za katero naj bi se ustanovila javna šola (v nadaljnjem besedilu:
elaborat o ustanovitvi javne šole).
Elaborat o oblikovanju organizacijske enote, ki bo izvajala
izobraževalni program, ki se že izvaja v vzgojno-izobraževalnem zavodu,
predloži ministru, pristojnemu za šolstvo, javni vzgojno-izobraževalni zavod, v
katerem naj bi se oblikovale organizacijske enote (v nadaljnjem besedilu:
elaborat o oblikovanju organizacijske enote).
4. člen
Elaborat o ustanovitvi javne šole mora vsebovati:
-       
podatke o načrtovanem razvoju panoge oziroma dejavnosti,
-       
podatke o kadrovskih potrebah v skladu z načrtovanim razvojem panoge
oziroma dejavnosti,
-       
podatke o obstoječih možnostih izobraževanja kadrov v državi ob
upoštevanju podatkov o demografskih gibanjih,
-       
podatke o predvidenih učiteljih oziroma predavateljih višje šole,
-       
podatke o možnostih praktičnega izobraževanja po izobraževalnem
programu,
-       
stališče lokalne skupnosti o ustanovitvi javne šole na njenem območju,
-       
podatke o prostorskih možnostih za delovanje nove javne šole in
-       
oceno materialnih posledic ustanovitve nove javne šole in način
zagotavljanja materialnih sredstev.
5. člen
Elaborat o oblikovanju organizacijske enote v javnem
vzgojno-izobraževalnem zavodu mora vsebovati:
-       
podatke o vpisu v izobraževanje po posameznem izobraževalnem programu,
-       
podatke o predvidenih učiteljskih oziroma predavateljskih zborih,
-       
podatke o prostorski razporeditvi organizacijskih enot,
-       
podatke o izvajanju skupnih nalog (svetovalna služba, knjižnica,
administrativna in tehnična opravila),
-       
podatke o finančnih posledicah organiziranja organizacijskih enot in
-       
oceno pristojnega javnega zavoda iz 28. člena zakona o organizaciji in
financiranju vzgoje in izobraževanja (Uradni list RS, št. 12/96) o ustreznosti
nove organiziranosti.
6. člen
Elaborat o ustanovitvi javne šole mora biti predložen
ministru najmanj eno leto pred predvidenim razpisom za vpis v to šolo.

Odredba o pogojih za ustanovitev javne
poklicne šole, strokovne šole, tehniške šole in višje strokovne šole (Uradni
list RS, št. 54/96) vsebuje naslednjo prehodno in
končno določbo:
»7. člen
Določba 6. člena te odredbe se začne uporabljati šest mesecev
po uveljavitvi te odredbe.
8. člen
Ta odredba začne veljati naslednji dan po objavi v Uradnem
listu Republike Slovenije.«.

Pravilnik o
ustanavljanju javnih višjih strokovnih šol (Uradni list RS, št. 96/05) v zvezi z delnim prenehanjem uporabe
te odredbe določa:
»13. člen
Z dnem uveljavitve tega pravilnika se za višje strokovne šole
prenehajo uporabljati določbe Odredbe o pogojih za ustanovitev javne poklicne
šole, strokovne šole, tehniške šole in višje strokovne šole (Uradni list RS,
št. 54/96).«;
ter vsebuje naslednjo končno določbo:
»14. člen
Ta pravilnik začne veljati naslednji dan po objavi v Uradnem
listu Republike Slovenije.«.