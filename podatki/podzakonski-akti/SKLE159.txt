1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Zali log, izdelanega za obdobje od 1. 1.
1996 do 31. 12. 2005.
2. člen
Gradivo iz prejšnjega člena se razgrne za 14 dni v prostorih Zavoda
za gozdove Slovenije, Krajevne enote Železniki, Trnje 7, Železniki. Javna
razgrnitev se začne osmi dan po objavi tega sklepa v Uradnem listu Republike
Slovenije.
3. člen
Lastniki gozdov in druge fizične ter pravne osebe lahko v času
javne razgrnitve podajo pisne pripombe na sedežu Zavoda za gozdove Slovenije,
Krajevne enote Železniki.
4. člen
V času javne razgrnitve bo organizirana javna obravnava. Datum
in kraj javne obravnave bo objavljen naknadno v prostorih Zavoda za gozdove
Slovenije, Krajevne enote Železniki.
5. člen
Ta sklep se objavi v Uradnem listu Republike Slovenije.
Št. 322-01-3/10-99
Ljubljana, dne 3. marca 1999.
Minister
za kmetijstvo,
gozdarstvo in prehrano
Ciril Smrkolj l. r.