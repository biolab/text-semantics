1. člen
Sprejme se letni gozdnogospodarski načrt gozdnogospodarske
enote Rakitna št. 04-75/2000 z dne 22. 3. 2000, ki ga je izdelal Zavod za
gozdove Slovenije, Območna enota Ljubljana, za obdobje od 1. 1. 2000 do 31. 12.
2000. 
Usmeritve in ukrepi, ki so določeni v letnem
gozdnogospodarskem načrtu gozdnogospodarske enote Rakitna na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Letni gozdnogospodarski načrt gozdnogospodarske enote Rakitna
je izdelan v treh izvodih za 1372,42 hektarjev gozdov, ki ležijo v
gozdnogospodarskem območju Ljubljana, v Občini Brezovica, oziroma v katastrski
občini Rakitna.
3. člen
Po en izvod letnega gozdnogospodarskega načrta
gozdnogospodarske enote Rakitna je na vpogled na sedežu Zavoda za gozdove
Slovenije, Območne enote Ljubljana, Tržaška 2, Ljubljana, na sedežu Zavoda za
gozdove Slovenije, Krajevne enote Škofljica, Mijavčeva 16, Škofljica, in na
Ministrstvu za kmetijstvo, gozdarstvo in prehrano Republike Slovenije, Dunajska
58, Ljubljana, kjer se hrani tudi dokumentacija v zvezi s postopkom sprejemanja
letnega gozdnogospodarskega načrta gozdnogospodarske enote Rakitna.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-04-1/00
Ljubljana, dne 10. maja 2000.
Minister 
za kmetijstvo, 
gozdarstvo in prehrano 
Ciril Smrkolj l. r.