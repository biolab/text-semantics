1. člen
(opredelitev pojmov)
(1) Uredba 1095/2010/EU je Uredba (EU)
št. 1095/2010 Evropskega parlamenta in Sveta z dne 24. novembra 2010
o ustanovitvi Evropskega nadzornega organa (Evropski organ za vrednostne
papirje in trge) in o spremembi Sklepa št. 716/2009/ES ter razveljavitvi
Sklepa Komisije 2009/77/ES (UL L št. 331 z dne 15. 12. 2010, str. 84)
v vsakokrat veljavnem besedilu.
(2) Evropski organ za vrednostne papirje in trge je Evropski
organ za vrednostne papirje in trge (v nadaljevanju ESMA), ustanovljen z Uredbo
1095/2010/EU.
(3) Uredba 1093/2010/EU je Uredba (EU)
št. 1093/2010 Evropskega parlamenta in Sveta z dne 24. novembra 2010
o ustanovitvi Evropskega nadzornega organa (Evropski bančni organ) in o
spremembi sklepa št. 716/2009/EU ter razveljavitvi sklepa Komisije
2009/78/ES (UL L št. 331 z dne 15. decembra 2010, str. 12) v
vsakokrat veljavnem besedilu.
(4) Evropski bančni organ je Evropski bančni organ (v
nadaljevanju EBA), ustanovljen z Uredbo 1093/2010/EU.
(5) Uredba 1094/2010/EU je Uredba (EU)
št. 1094/2010 Evropskega parlamenta in Sveta z dne 24. novembra 2010
o ustanovitvi Evropskega nadzornega organa (Evropski organ za zavarovanja in
poklicne pokojnine) in o spremembi Sklepa št. 716/2009/ES ter
razveljavitvi Sklepa Komisije 2009/79/ES (UL L št. 331 z dne
15. decembra 2010, str. 48) v vsakokrat veljavnem besedilu.
(6) Evropski organ za zavarovanja in poklicne pokojnine
je Evropski organ za zavarovanja in poklicne pokojnine (v nadaljevanju EIOPA),
ustanovljen z Uredbo 1094/2010/EU.
(7) ZPPDFT-1 je Zakon o preprečevanju pranja denarja in
financiranja terorizma (Uradni list RS, št. 68/16).
(8) Direktiva (EU) 2015/849 je Direktiva (EU) 2015/849
Evropskega parlamenta in Sveta z dne 20. maja 2015 o preprečevanju uporabe
finančnega sistema za pranje denarja ali financiranje terorizma, spremembi
Uredbe (EU) št. 648/2012 Evropskega parlamenta in Sveta ter razveljavitvi
Direktive 2005/60/ES Evropskega parlamenta in Sveta in Direktive Komisije 2006/70/ES
(UL L 141, 5. 6. 2015, str. 73).
2. člen
(skupne smernice)
(1) Skupne smernice so smernice imenovane »Skupne smernice
na podlagi členov 17 in 18(4) Direktive (EU)2015/849 o poenostavljenem in
okrepljenem skrbnem preverjanju strank ter dejavnikih, ki bi jih kreditne in
finančne institucije morale upoštevati pri oceni tveganja pranja denarja in
financiranja terorizma, povezanega s posameznimi poslovnimi odnosi in občasnimi
transakcijami (oznaka JC 2017 37 37 z dne 4. 1. 2018)«, ki so jih v skladu
s 16. členom Uredbe 1095/2010/EU, 16. členom Uredbe 1094/2010/EU in
16. členom Uredbe 1093/2010/EU skupno izdali ESMA, EBA in EIOPA.
(2) Smernice so objavljene na spletnih straneh Agencije
za trg vrednostnih papirjev in ESMA.
3. člen
(uporaba smernic v Republiki Sloveniji)
S tem sklepom Agencija za trg vrednostnih papirjev določa uporabo
skupnih smernic za:
-       
subjekte, za nadzor katerih je Agencija za trg vrednostnih papirjev
pristojna na podlagi drugega odstavka 151. člena ZPPDFT-1 in
-       
Agencijo za trg vrednostnih papirjev, kadar v vlogi pristojnega organa
izvaja pristojnosti in naloge nadzora nad subjekti iz prejšnje alineje.
4. člen
(uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporablja pa se od 25. 3. 2018.
Št. 00700-2/2018-5
Ljubljana, dne 14. februarja 2018
EVA 2018-1611-0016
Predsednik Sveta
Agencije za trg vrednostnih papirjev
mag. Miloš Čas l.r.