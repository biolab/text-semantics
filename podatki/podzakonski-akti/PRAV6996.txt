1. člen
(vsebina)
Ta pravilnik določa pristojni organ za javljanje podatkov,
ter registracijo pogodb o razmnoževanju semen določenih vrst kmetijskih rastlin
v državah nečlanicah za izvajanje: 
-       
Uredbe Komisije (ES) št. 2081/2004 z dne 6. decembra 2004 o določitvi
pravil za sporočanje informacij, potrebnih za izvajanje Uredbe Sveta (EGS) št.
2358/71 o skupni ureditvi trga za semena (UL L, št. 360, z dne 6. 12. 2004,
str. 6)., z vsemi spremembami (v nadaljnjem besedilu: Uredba 2081/2004), 
-       
Uredbe Komisije (EGS) št. 2514/78, z dne 26. oktobra 1978, o
registraciji pogodb v državah članicah o razmnoževanju semen v državah
nečlanicah (UL L št. 301, z dne 28. 10. 1978, str. 10), z vsemi spremembami (v
nadaljnjem besedilu: Uredba 2514/78).
2. člen
(pristojni organ)
Za sporočanje podatkov iz 1. člena Uredbe 2081/2004 je
pristojno Ministrstvo za kmetijstvo, gozdarstvo in prehrano, Dunajska 58,
Ljubljana (v nadaljnjem besedilu: Ministrstvo).
3. člen
(javljanje ministrstvu)
(1) Podatke iz Priloge Uredbe 2081/2004 morajo dobavitelji
semena javiti Ministrstvu najkasneje 10 delovnih dni pred rokom navedenim v
Prilogi Uredbe 2081/2004. Dobavitelji, ki niso pridelovalci in/ali
organizatorji semenske proizvodnje javijo samo podatek iz 6. točke Priloge
uredbe 2081/2004. 
(2) Podatke iz točk 1–3 iz Priloge Uredbe 2081/2004 za namene
kontrole pravilnosti podatkov javi Ministrstvu organ za potrjevanje, ki je
imenovan s strani Ministrstva v skladu s predpisom, ki ureja semenski material
kmetijskih rastlin, najkasneje 15 delovnih dni pred rokom navedenim v Prilogi
Uredbe 2081/2004.
5. člen
(način sporočanja podatkov)
Sporočanje podatkov Ministrstvu je možno v pisni obliki po
pošti ali faksu in v elektronski obliki preko elektronske pošte.
6. člen
(registracija pogodb o razmnoževanju semen(a) v državah
nečlanicah)
(1) Dobavitelji, ki organizirajo pridelavo semenskega
materiala vrst kmetijskih rastlin, ki so navedene v Prilogi Uredbe 2514/78, v
državah nečlanicah in požeto celotno količino semena ali samo del te količine
nameravajo uvoziti v Evropsko skupnost, so dolžni registrirati pogodbe o
razmnoževanju semen v državah nečlanicah pri Ministrstvu. 
(2) Vrste kmetijskih rastlin in roki do katerih je potrebno
registrirati pogodbe o razmnoževanju semen v državah nečlanicah so navedeni v
Prilogi Uredbe 2514/78. 
(3) Registracijo pogodbe o razmnoževanju semen v državah
nečlanicah dobavitelj izvede tako, da do rokov navedenih v Prilogi Uredbe
2514/78 pošlje na Ministrstvo izpolnjen obrazec iz Priloge I., ki je sestavni
del tega pravilnika.
7. člen
(uveljavitev)
Ta pravilnik začne veljati naslednji dan po objavi v Uradnem
listu Republike Slovenije.
Št. 321-08-81/2005
Ljubljana, dne 1. junija 2006
EVA 2005-2311-0177
Marija Lukačič l.r. 
Ministrica 
za kmetijstvo, gozdarstvo in prehrano

Priloga
1: Obrazec "Podatki o pogodbenem razmnoževanju semena v državah
nečlanicah"