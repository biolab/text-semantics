I. SPLOŠNA DOLOČBA
1. člen
(vsebina pravilnika)
S tem pravilnikom se določijo normativi in
standardi, ki obsegajo učno in vzgojno obveznost strokovnih delavcev, učno in
vzgojno obveznost ravnateljev in pomočnikov ravnateljev, merila za oblikovanje
svetovalne službe, knjižnice, administrativne, računovodske in tehnične službe
ter merila za oblikovanje oddelkov in učnih skupin za izvajanje:
-      
prilagojenega programa za predšolske otroke,
-      
prilagojenega izobraževalnega programa osnovne
šole z nižjim izobrazbenim standardom,
-      
prilagojenih izobraževalnih programov osnovne
šole z enakovrednim izobrazbenim standardom,
-      
posebnega programa vzgoje in izobraževanja,
-      
prilagojenih izobraževalnih programov za
pridobitev poklicne in srednje strokovne izobrazbe,
-      
posebnega programa (Post)rehabilitacijski
praktikum in
-      
vzgojnih programov
v šolah s prilagojenim
programom in zavodih za vzgojo in izobraževanje otrok s posebnimi potrebami (v
nadaljevanju: šole in zavodi).
Normativi in standardi ter merila, določena
v tem pravilniku, se uporabljajo tudi v drugih vzgojno-izobraževalnih in
socialno-varstvenih zavodih, ki imajo enote ali oddelke za vzgojo in
izobraževanje otrok s posebnimi potrebami.
S tem pravilnikom se določijo tudi elementi
za sistemizacijo delovnih mest za obvezni in razširjeni program ter druga dela,
za katera se sredstva na podlagi sistemizacije in zasedbe delovnih mest v
skladu z zakonom, normativi in standardi in kolektivno pogodbo zagotavljajo iz
državnega proračuna.
II. NORMATIVI IN STANDARDI
1. Skupne določbe
2. člen
(obveznost vzgojnega in drugega
strokovnega dela v prilagojenih programih predšolske vzgoje)
Tedenska obveznost vzgojnega dela, izražena
v urah po 60 minut, je:
-      
25 ur za vzgojitelje,
-      
35 ur za pomočnike vzgojiteljev.
3. člen
(učna obveznost in obveznost drugega
vzgojno-izobraževalnega dela v prilagojenih izobraževalnih programih osnovne
šole in posebnih programih vzgoje in izobraževanja)
Tedenska učna obveznost, izražena v urah po
45 minut, je:
-      
22 ur za učitelje,
-      
21 ur za učitelje slovenščine,
-      
21 ur za učitelje slovenščine in
madžarščine kot maternega jezika v dvojezičnih šolah,
-      
22 ur za učitelje, ki izvajajo dodatno
strokovno pomoč za premagovanje primanjkljajev, ovir oziroma motenj učencem s
posebnimi potrebami.
-      
30 ur sodelovanja pri pouku za laborante.
Tedenska učna obveznost, izražena v urah po
50 minut, je:
-      
25 ur za učitelje v podaljšanem bivanju.
Tedenska obveznost vzgojno-izobraževalnega
dela, izražena v urah po 60 minut, je: 
-      
22 ur za učitelje v oddelku Posebnega programa
vzgoje in izobraževanja in v oddelku posebnega programa (Post)rehabilitacijski
praktikum, 
-      
35 ur za strokovne delavce v jutranjem varstvu
za učence prvega razreda v prilagojenih izobraževalnih programih osnovne šole
oziroma prve stopnje Posebnega programa vzgoje in izobraževanja.
4. člen
(učna obveznost in obveznost drugega
vzgojno-izobraževalnega dela v posebnem programu in v prilagojenih
izobraževalnih programih za pridobitev poklicne in srednje strokovne izobrazbe)
Tedenska učna obveznost, izražena v urah po
45 minut, je:
-      
20 ur za učitelje splošno-izobraževalnih in
strokovno-teoretičnih predmetov ter modulov,
-      
19 ur za učitelje slovenskega jezika in
književnosti,
-      
25 ur za učitelje praktičnega pouka in veščin
ter učitelja za praktično izobraževanje s strokovno teorijo,
-      
30 ur sodelovanje pri pouku za laborante.
5. člen
(obveznost vzgojnega dela v vzgojnih
programih)
Tedenska obveznost vzgojnega dela, izražena
v urah po 60 minut, je:
-      
25 ur vzgojnega dela v vzgojni skupini za
otroke in mladostnike s čustvenimi vedenjskimi motnjami,
-      
30 ur vzgojnega dela vzgojni skupini za otroke
z drugimi vrstami primanjkljajev, ovir oziroma motenj,
-      
40 ur vzgojnega in drugega dela v stanovanjski
skupini,
-      
40 ur vzgojnega in drugega dela za vzgojitelje,
ki opravljajo nočno delo.
Za delo v posamezni vzgojni skupini se
lahko sistemizirajo:
-      
največ 4 vzgojitelji za otroke in mladostnike s
čustvenim in vedenjskimi motnjami,
-      
največ 2 vzgojitelja v vzgojni skupini za
otroke z drugimi vrstami primanjkljajev, ovir oziroma motenj,
-      
največ 5 vzgojiteljev v stanovanjski skupini.
6. člen
(zmanjšanje tedenske učne obveznosti)
Učitelj, ki je član predmetne komisije za
pripravo in izbor nalog za nacionalno preverjanje znanja, ima lahko zmanjšano
tedensko učno obveznost, in sicer:
-      
učitelj, član predmetne komisije za matematiko
in slovenščino, za 3 ure,
-      
učitelj, član predmetne komisije za tuji jezik,
za 2 uri,
-      
učitelj, član predmetne komisije za predmete,
ki so določeni za tretji predmet, iz katerega bodo učenci opravljali nacionalno
preverjanje znanja v tekočem šolskem letu, za 1 uro,
-      
učitelj, član predmetne komisije za
izobraževalni program z nižjim izobrazbenim standardom, za 3 ure.
Ravnatelju šole in pomočniku ravnatelja
šole, ki je član predmetne komisije, se učna obveznost lahko zmanjša v skladu z
določili iz prejšnjega odstavka, vendar pomočniku ravnatelja ne pod 4 ure
pouka.
Učitelj, ki je razrednik v 1. in 9. razredu osnovne šole ter
v prvem in zaključnem letniku srednje šole, ima za 1 uro zmanjšano tedensko
učno obveznost, učitelj, ki je razrednik v vseh ostalih razredih osnovne šole
in letnikih srednje šole ter na vseh stopnjah posebnega programa, pa ima za pol
ure zmanjšano tedensko učno obveznost.
7. člen
(drugi strokovni delavec v prvem razredu)
Drugi strokovni delavec se vključi v
vzgojno-izobraževalno delo v obsegu 10 ur, če:
-      
je v posameznem oddelku 1. razreda, v katerem
se izvaja prilagojen izobraževalni program z nižjim oziroma z enakovrednim
izobrazbenim standardom, vključenih najmanj 5 učencev,
-      
so v posameznem oddelku prvega razreda, v
katerem se izvaja prilagojen izobraževalni program z enakovrednim izobrazbenim
standardom za otroke z avtističnimi motnjami oziroma z nižjim izobrazbenim
standardom, v katerem so le otroci z avtističnimi motnjami, vključeni najmanj 3
učenci,
-      
so v kombinirani oddelek iz dveh ali treh
razredov vključeni najmanj 4 učenci.
7.a člen
(mentorstvo)
Mentorju pripravnika se prizna štiri ure na
teden za delo s pripravnikom.
8. člen
(učna oziroma vzgojna obveznost
ravnatelja)
Ravnatelj zavoda, ravnatelj osnovne šole
oziroma ravnatelj organizacijske enote z več kot 12 oddelki v okviru delovne
obveznosti nima učne obveznosti oziroma obveznosti vzgojnega dela.
Ravnatelj zavoda oziroma ravnatelj
organizacijske enote v zavodih in šolah z manj kot 12 oddelki, ima v okviru
delovne obveznosti določeno učno obveznost, obveznost vzgojnega dela oziroma
obveznost drugega strokovnega dela. Med učno obveznost oziroma obveznost
vzgojnega dela, ki jo ravnatelj opravlja v okviru svoje delovne obveznosti,
sodijo vse ure vzgojno-izobraževalnega dela, ki so element za
sistemizacijo delovnih mest učiteljev in vzgojiteljev iz 51. člena tega
pravilnika, razen ur jutranjega varstva. Med druga strokovna dela, ki jih
ravnatelj opravlja v okviru svoje delovne obveznosti sodi svetovalno delo, delo
knjižničarja, delo računalnikarja-organizatorja informacijskih dejavnosti in
delo organizatorja šolske prehrane.
Tedenska učna
obveznost, obveznost vzgojnega dela oziroma obveznost drugega strokovnega dela
ravnatelja se določi v skladu z naslednjimi merili:


Število oddelkov, vzgojnih skupin

Učna obveznost

Vzgojna obveznost

Drugo strokovno delo


Ure pouka

Ure podaljšanega bivanja

Ure vzgojnega dela

 


4 oddelki in manj

6

7

7

12


5 do 6 oddelkov

5

6

6

10


7 do 8 oddelkov

4

5

5

8


9 do 10 oddelkov

3

4

4

6


11 do 12 oddelkov

2

3

3

4


Poleg predpisane učne obveznosti ima lahko
ravnatelj tedensko še največ za 5 ur povečano učno obveznost. Med učno
obveznost, ki jo ravnatelj lahko opravi v okviru povečane obveznosti, sodi le
pouk obveznih in izbirnih predmetov. Ure pouka,
ki jih opravi ravnatelj nad predpisano učno obveznostjo, se določijo v pogodbi
o zaposlitvi.
Osnove za določitev učne obveznosti oziroma
obveznosti vzgojnega dela ravnatelja so čisti in kombinirani oddelki, vzgojne
skupine in stanovanjske skupine, oddelki podaljšanega bivanja, oddelki vrtca
ter oddelki mobilne službe.
9. člen
(pomočnik ravnatelja)
V šoli oziroma v zavodu lahko ravnatelj
imenuje pomočnika ravnatelja pri 14 oddelkih oziroma vzgojnih skupinah.
Drugega pomočnika ravnatelja lahko
ravnatelj imenuje pri 26, tretjega pa pri 38 oddelkih oziroma vzgojnih
skupinah. Na eno delovno mesto pomočnika ravnatelja ravnatelj ne more imenovati
več oseb.
Pomočnik ravnatelja ima v okviru delovne
obveznosti določeno tudi učno obveznost, obveznost vzgojnega dela oziroma
obveznost drugega strokovnega dela. Med učno obveznost, ki jo pomočnik
ravnatelja opravlja v okviru svoje delovne obveznosti, sodijo vse ure
vzgojno-izobraževalnega dela, ki so element za sistemizacijo delovnih mest
učiteljev iz 51. člena tega pravilnika, razen ur jutranjega varstva. Med
druga strokovna dela, ki jih pomočnik ravnatelja opravlja v okviru svoje delovne
obveznosti, sodi svetovalno delo, delo knjižničarja, delo
računalnikarja-organizatorja informacijskih dejavnosti in delo organizatorja
šolske prehrane.
Tedenska učna
obveznost, obveznost vzgojnega dela oziroma obveznost drugega strokovnega dela
pomočnika ravnatelja se določi v skladu z naslednjimi merili:


število
  oddelkov, vzgojnih skupin

Učna obveznost

Vzgojno delo

Drugo strokovno delo


1. pom. ravnatelja

2. pom. ravnatelja

Ure pouka

Ure podaljšanega bivanja

 

 


14

26

14

15

16

28


15

27

13

14

15

26


16

28

12

13

14

24


17

29

11

12

13

22


18

30

10

11

12

20


19

31

9

10

11

18


20

32

8

9

10

16


21

33

7

8

9

14


22

34

6

7

8

12


23

35

5

6

7

10


24

36

4

5

6

8


25

37

3

4

5

6


Učna obveznost za tretjega pomočnika se
določi po merilih iz prejšnjega odstavka.
Poleg predpisane učne obveznosti ima lahko
pomočnik ravnatelja še največ za 5 ur povečano učno obveznost.
Če ima šola oziroma zavod dva ali več
pomočnikov ravnatelja, lahko ravnatelj skupno število ur učne obveznosti,
vzgojne obveznosti oziroma obveznosti drugega strokovnega dela med pomočnike
razporedi tudi drugače, kot določajo merila, vendar posameznemu ne manj, kot je
določeno za 25 oddelkov.
Osnove za sistemiziranje delovnega mesta
pomočnika ravnatelja in za določitev njegove učne obveznosti so čisti in
kombinirani oddelki, vzgojne oziroma stanovanjske skupine, oddelki mobilne službe in oddelki podaljšanega bivanja.
V šoli, ki je
organizacijska enota in ima najmanj 14 oddelkov, ravnatelj lahko imenuje
pomočnika ravnatelja. Njegova učna obveznost, obveznost vzgojnega dela oziroma
obveznost drugega strokovnega dela se določi v skladu z naslednjimi merili:


Število oddelkov, vzgojnih skupin

Učna obveznost

Vzgojno delo

Drugo strokovno delo


Ure pouka

Ure podaljšanega bivanja


14, 15

16

17

18

30


16, 17

15

16

17

28


18, 19

14

15

16

26


20, 21

13

14

15

24


22, 23

12

13

14

22


24, 25

11

12

13

20


10. člen
(svetovalni delavec)
V šoli z 10 oddelki se sistemizira 1
delovno mesto svetovalnega delavca, v šoli z večjim oziroma manjšim številom
oddelkov pa v ustreznem deležu, vendar ne manj kot 0,50 delovnega mesta.
V zavodu, razen v zavodu, ki ima le
stanovanjske skupine, se sistemizirata najmanj 2 delovni mesti svetovalnih
delavcev.
10.a člen
(dodatni strokovni delavec za delo z
učenci Romi)
V osnovni šoli
in v zavodu se sistemizira delovno mesto strokovnega delavca za delo z učenci
Romi v skladu z naslednjimi merili:


Število romskih
  učencev
          od                  do

Delež delovnega
  mesta


4

8

0,10


9

13

0,25


14

19

0,50


20

26

0,75


27

34

1,00


35

44

1,50


45 in več

2,00


10.b člen
(romski pomočnik)
V osnovni šoli
in v zavodu se sistemizira delovno mesto romski pomočnik v skladu z naslednjimi
merili:


Število romskih
  učencev

Delež delovnega
  mesta


6 – 12

0,50


13 in več

1,00


Odstopanja od meril iz prejšnjega odstavka
zaradi posebnih delovnih razmer ali posebnih potreb otrok in mladostnikov na
podlagi vloge šole oziroma zavoda odobri ministrstvo.
Romski pomočnik mora imeti srednjo
izobrazbo ali srednjo strokovno izobrazbo ali nacionalno poklicno kvalifikacijo
romski pomočnik.
11. člen
(knjižničar)
V šoli oziroma v zavodu z 20 oddelki in več
se sistemizira 1 delovno mesto knjižničarja, v šoli oziroma v zavodu z manjšim
številom oddelkov pa v ustreznem deležu, vendar ne manj kot 0,25 delovnega
mesta.
12. člen
(računalnikar-organizator informacijskih
dejavnosti)
V osnovni šoli
se sistemizira delovno mesto računalnikarja-organizatorja informacijskih
dejavnosti v skladu z naslednjimi merili:


Število oddelkov
      od                  do

Delež delovnega
  mesta


1

16

0,50


17

26

0,75


27

36

1,00


37

46

1,20


47 in več

1,40


V zavodu se
sistemizira delovno mesto računalnikarja – organizatorja informacijskih
dejavnosti v skladu z naslednjimi merili:


Število
  oddelkov
      od                  do

Delež
  delovnega mesta


1

36

1,00


37

46

1,20


47
  in več

1,40


13. člen
(osnove za sistemizacijo delovnih mest)
Osnova za sistemiziranje delovnih mest
svetovalnega delavca, knjižničarja in računalnikarja – organizatorja
informacijskih dejavnosti so čisti in kombinirani oddelki v okviru šole ali zavoda.
Če ima zavod oddelke vrtca, se ti štejejo
kot osnova za sistemiziranje delovnega mesta svetovalnega delavca. (črtan)
14. člen
(organizator šolske prehrane)
V osnovni šoli se za 4200 učencev
sistemizira 1 delovno mesto organizatorja šolske prehrane, v šoli z manjšim
številom učencev pa v ustreznem deležu.
15. člen
(laborant)
Osnovna šola, ki izvaja prilagojen program
z enakovrednim izobrazbenim standardom, sistemizira za oddelke 6., 7., 8. in 9. razreda z več kot 7 učenci delovno mesto laboranta v obsegu 25 odstotkov od skupnega števila
ur, določenih s predmetnikom pri naravoslovju v 6. in 7. razredu ter kemiji, fiziki in biologiji v 8. in 9. razredu.
16. člen
(spremljevalec skupine v zavodu za gibalno
ovirane otroke in mladostnike V)
V zavodu, ki ima oddelke, v katerih se
izvaja prilagojen izobraževalni program z nižjim ali z enakovrednim standardom
oziroma posebni program za gibalno ovirane otroke, se na oddelek sistemizira 1
delovno mesto spremljevalca skupine v zavodu za
gibalno ovirane otroke in mladostnike V, ki mora imeti srednjo izobrazbo ali
srednjo strokovno izobrazbo. Število delavcev se lahko poveča glede na vrsto in
stopnjo primanjkljaja, ovire oziroma motnje vključenih učencev oziroma dijakov.
V tem primeru mora zavod pridobiti soglasje ministrstva, pristojnega za šolstvo
(v nadaljevanju: ministrstvo).
17. člen
(varuh negovalec)
V šoli oziroma zavodu, v katerem se izvaja
posebni program vzgoje in izobraževanja, se na vsakih 15 učencev sistemizira 1
delovno mesto varuha – negovalca. 
V šoli oziroma zavodu, v katerem se izvaja
posebni program vzgoje in izobraževanja in v posebnem programu
(Post)rehabilitacijski praktikum, se na šest težje ali težko gibalno oviranih
otrok sistemizira 1 delovno mesto varuha – negovalca, v šoli oziroma zavodu z
manjšim ali večjim številom teh otrok pa v ustreznem deležu. 
V šoli oziroma zavodu, v katerem so v
vzgojne skupine vključeni otroci in mladostniki z zmerno, težjo ali težko
motnjo v duševnem razvoju, se na 10 otrok sistemizira 1 delovno mesto varuha –
negovalca, v vzgojni skupini, v kateri so težko gibalno ovirani otroci in
mladostniki, največ 2 delovni mesti. 
V oddelkih podaljšanega bivanja in v
Vzgojnem programu v dnevni obliki usposabljanja za gibalno ovirane otroke se
odobri dodatna delovna mesta varuhov negovalcev, če pomoči ni mogoče zagotoviti
z že sistemiziranimi delovnimi mesti varuhov – negovalcev ali spremljevalcev. 
Varuh – negovalec mora imeti srednjo
izobrazbo ali srednjo strokovno izobrazbo.
18. člen
(administrativna dela)
V osnovni šoli z 20 oddelki in več se za
administrativna dela sistemizira 1 delovno mesto tajnika VIZ VI, v šoli z manjšim številom oddelkov pa v ustreznem deležu,
vendar ne manj kot 0,25 delovnega mesta.
V zavodu s 15 oddelki oziroma vzgojnimi
skupinami in več se za administrativna dela sistemizira 1 delovno mesto tajnika VIZ VI, v zavodu z manjšim številom oddelkov oziroma vzgojnih
skupin pa v ustreznem deležu, vendar ne manj kot 0,50 delovnega mesta.
Tajnik VIZ VI mora imeti višjo strokovno izobrazbo oziroma višješolsko izobrazbo
(prejšnja).
Izraz »prejšnja« iz predhodnega odstavka je
uporabljen v pomenu, določenem v Uredbi o uvedbi in uporabi klasifikacijskega
sistema izobraževanja in usposabljanja (Uradni list RS, št. 46/06).
19. člen
(računovodska dela)
V osnovni šoli z 20 oddelki in več se za
računovodska dela sistemizira 1 delovno mesto računovodje VII/1, v šoli z
manjšim številom oddelkov pa v ustreznem deležu, vendar ne manj kot 0,25
delovnega mesta.
V zavodu s 15 oddelki oziroma vzgojnimi
skupinami ali več se za računovodska dela sistemizira 1 delovno mesto
računovodje VII/1, v zavodu z manjšim številom oddelkov pa v ustreznem deležu,
vendar ne manj kot 0,50 delovnega mesta.
Računovodja VII/1 mora imeti visoko
strokovno izobrazbo (prejšnja) oziroma visokošolsko strokovno ali univerzitetno
izobrazbo prve stopnje.
Izraz »prejšnja« iz tega člena je
uporabljen v pomenu, določenem v Uredbi o uvedbi in uporabi klasifikacijskega
sistema izobraževanja in usposabljanja (Uradni list RS, št. 46/06 in 8/17).
20. člen
(računovodsko-administrativna dela)
V šoli s 24 oddelki oziroma vzgojnimi
skupinami in več se za opravljanje računovodskih in administrativnih del poleg
delovnih mest računovodje VI in tajnika VIZ VI sistemizirajo dodatna delovna
mesta v skladu z naslednjimi merili:
24–28 oddelkov                                         0,50
delovnega mesta
29–36 oddelkov                                         1,00
delovno mesto
37–43 oddelkov                                         1,50
delovnega mesta
44–51 oddelkov                                         2,00
delovni mesti
52–59 oddelkov                                         2,50
delovnega mesta
60–67 oddelkov                                         3,00
delovna mesta in
68 in več oddelkov                                    3,50
delovna mesta.
V zavodu z 20 oddelki, vzgojnimi oziroma
stanovanjskimi skupinami in več se za opravljanje računovodskih in
administrativnih del poleg delovnih mest računovodje VI in tajnika VIZ VI sistemizirajo
dodatna delovna mesta v skladu z naslednjimi merili:
20–27 oddelkov oziroma
skupin               0,50 delovnega mesta
28–35 oddelkov oziroma
skupin               1,00 delovno mesto
36–43 oddelkov oziroma
skupin               1,50 delovnega mesta
44–51 oddelkov oziroma
skupin               2,00 delovni mesti
52–59 oddelkov oziroma
skupin               2,50 delovnega mesta 
60–67 oddelkov                                         3,00
delovna mesta in
68 in več oddelkov                                    3,50
delovna mesta.
Šola oziroma zavod lahko delež delovnega
mesta razporedi med delovno mesto knjigovodja V ali administrator V. Delavec
mora imeti srednjo izobrazbo ali srednjo strokovno izobrazbo. Če je oddelkov v
šoli ali zavodu več, se lestvici smiselno nadaljujeta.
21. člen
(dvojezična osnovna šola)
Za izvajanje prilagojenega izobraževalnega
programa osnovne šole z nižjim izobrazbenim standardom in posebnega
vzgojno-izobraževalnega programa v dvojezični osnovni šoli veljajo za
sistemizacijo knjižničarja ter računovodskega in administrativnega delavca
določila pravilnika, ki določa normative in standarde za izvajanje programa
osnovne šole v dvojezičnih osnovnih šolah in osnovnih šolah z italijanskim
učnim jezikom.
22. člen
(vzdrževalec opreme)
V zavodu, ki izvaja prilagojene
izobraževalne programe z enakovrednim standardom znanja za gluhe in naglušne,
slepe in slabovidne ter gibalno ovirane otroke, se za vzdrževanje, prilagoditve
in izposojo računalniške, elektroakustične in druge opreme sistemizira 1
delovno mesto vzdrževalca opreme.
Vzdrževalec opreme mora imeti srednjo
strokovno izobrazbo.
23. člen
(hišnik)
V osnovni šoli
in v zavodu se za opravljanje tehničnih vzdrževalnih del sistemizira delovno
mesto hišnika v skladu z naslednjimi merili:


Število oddelkov
od      do

Delež delovnega mesta


 

7

0,50


8

11

0,60


12

15

0,80


16

29

1,00


30

44

1,50


45

60

2,00


61 in več

 

2,50


Če hišnik opravlja delo na štirih do šestih
lokacijah, se normativ poveča za 0,05 delovnega mesta za vsako izmed lokacij,
če opravlja delo na sedmih in več lokacijah, pa se normativ poveča za 0,5
delovnega mesta. 
Hišnik mora imeti srednjo poklicno
izobrazbo.
24. člen
(kurjač)
V osnovni šoli in v zavodu z lastno
kurilnico na trda goriva se sistemizira delovno mesto kurjača na osnovi števila
oddelkov, za katere poteka vzgojno-izobraževalno delo v zgradbi, ki se ogreva
na trdno gorivo. Za vsak tak oddelek šola sistemizira 0,05 delovnega mesta
kurjača.
Kurjač mora imeti srednjo poklicno
izobrazbo.
25. člen
(kuhar ter druga tehnična delovna mesta)
V osnovni šoli se za pripravo malic za 300 učencev sistemizira 1 delovno mesto kuharja, v šoli z
večjim oziroma manjšim številom učencev pa v ustreznem deležu, vendar ne manj
kot 0,25 delovnega mesta.
Kuhar mora imeti srednjo poklicno
izobrazbo.
V zavodu, ki omogoča celodnevno oskrbo, se
za vsakih 5 vzgojnih skupin sistemizira:
-      
2 delovni mesti kuharja, ki mora imeti srednjo
poklicno izobrazbo,
-      
največ 3 delovna mesta za druga dela (vratar,
pralec, garderober, kuhinjski pomočnik), za katera morajo imeti končano osnovno
šolo,
-      
0,5 delovnega mesta ekonoma, ki mora imeti
srednjo strokovno izobrazbo.
V zavodu se za vsakih 5 oddelkov vrtca
sistemizira 1,5 delovnega mesta kuharja, vendar ne manj kot 0,75 delovnega
mesta. 
Kuhar mora imeti srednjo poklicno
izobrazbo. 
Med sistemiziranimi delovnimi mesti
kuharjev se v šoli ali zavodu lahko sistemizira eno delovno mesto glavnega
kuharja. 
Glavni kuhar mora imeti srednjo strokovno
izobrazbo.
Med sistemiziranimi delovnimi mesti
kuharjev se v zavodu lahko sistemizira 1 delovno mesto vodje kuhinje.
Vodja kuhinje mora imeti srednjo strokovno
izobrazbo.
25.a člen
(organizator prehrane in organizator zdravstveno-higienskega
režima)
V zavodu, ki ima oddelke vrtca, se na 60
oddelkov vrtca sistemizira 1 delovno mesto organizatorja prehrane in 1 delovno
mesto organizatorja zdravstveno-higienskega režima, v zavodu z večjim oziroma
manjšim številom oddelkov vrtca pa v ustreznem deležu, vendar ne manj kot 0,20
delovnega mesta. 
Če opravlja organizator prehrane ali
organizator zdravstveno-higienskega režima delo na štirih do vključno šestih
lokacijah, se normativ zmanjša za dva oddelka, če opravlja delo na več kot
šestih lokacijah, pa se normativ zmanjša za štiri oddelke. 
25.b člen
(organizator praktičnega usposabljanja z
delom)
V zavodu, ki po predmetniku organizira
praktično usposabljanje z delom, se sistemizira 1 delovno mesto organizatorja
praktičnega usposabljanja z delom za 240 dijakov, v zavodu z večjim oziroma
manjšim številom dijakov pa v ustreznem deležu, vendar ne manj kot 0,10
delovnega mesta.
26. člen
(gospodinjec IV.)
V zavodu se v stanovanjski skupini, v
kateri so osnovnošolski otroci, sistemizira 1 delovno mesto gospodinjca, ki
pomaga pri opravljanju gospodinjskih del v stanovanjski skupini.
Gospodinjec mora imeti srednjo poklicno
izobrazbo.
27. člen
(čistilec)
V šoli in v zavodu se na 900 m2 talne hišne čistilne neto površine sistemizira 1 delovno mesto čistilca.
V šoli oziroma zavodu, ki izvaja prilagojen
izobraževalni program z nižjim ali z enakovrednim izobrazbenim standardom
oziroma posebni program vzgoje in izobraževanja za gibalno ovirane učence
oziroma dijake, in v šoli, ki izvaja posebni program vzgoje in izobraževanja za
učence s težkimi motnjami v duševnem razvoju, se sistemizira 1 delovno mesto
čistilca na 750 m2 talne hišne čistilne neto površine.
Čistilec mora imeti končano osnovno šolo.
28. člen
(gospodinjec II.)
V šolah in v zavodih, v katerih na osnovi
normativov za posamezne vrste tehničnih del ni mogoče sistemizirati ustreznih
deležev delovnih mest tehničnih delavcev (kuhar, kuhinjski pomočnik, pralec,
garderober) lahko šola oziroma zavod sistemizira delovno mesto gospodinjca.
Gospodinjec mora imeti končano osnovno šolo
in potrdila o ustreznih tehničnih znanjih, ki so potrebna za opravljanje tega
dela.
28. a člen
(vodenje notranjih organizacijskih enot)
Če se na podlagi normativov za administrativna,
računovodska ali tehnična delovna mesta sistemizirajo najmanj tri enakovrstna
delovna mesta in se na teh delovnih mestih tudi zaposlijo delavci, lahko
ravnatelj delavcu, ki je razporejen na delovno mesto, ki je uvrščeno v najvišjo
tarifno skupino oziroma, ki ima najvišji izhodiščni plačni razred delovnega
mesta, v pogodbi o zaposlitvi določi dolžnost vodenja, koordiniranja in
organiziranja ostalih delavcev na teh delovnih mestih ter pravico do
položajnega dodatka v skladu z določbami predpisov, ki urejajo položajni
dodatek v javnem sektorju. V takšnem primeru se mora v aktu o organizaciji in
sistemizaciji oblikovati notranja organizacijska enota. 
Za enakovrstno delovno mesto se za potrebe
tega pravilnika štejejo administrativna, računovodska ali tehnična delovna
mesta v isti plačni podskupini, naloge na teh delovnih mestih pa so enake ali
podobne (npr. naloge na delovnih mestih hišnik, vzdrževalec učne tehnologije,
kurjač ali delovna mesta kuhar, kuharski pomočnik, gospodinjec).
Če se na podlagi normativov sistemizira
manjše število enakovrstnih delovnih mest oziroma zaposli manjše število delavcev,
kot je to določeno v prvem odstavku tega člena, šola oziroma zavod pa v aktu o
organizaciji in sistemizaciji sistemizira dodatna enakovrstna delovna mesta
oziroma sklene pogodbo o zaposlitvi za takšna delovna mesta in ima za njih
zagotovljena finančna sredstva, mora šola oziroma zavod iz istega vira
zagotoviti tudi sredstva za položajni dodatek za delavca, kateremu je s pogodbo
o zaposlitvi določena dolžnost vodenja, koordiniranja in organiziranja ostalih delavcev.
29. člen
(osnove za sistemiziranje delovnih mest
računovodskih, administrativnih in tehničnih delavcev)
Osnove za sistemiziranje delovnih mest
hišnika in kurjača so čisti in kombinirani oddelki, vzgojne oziroma
stanovanjske skupine ter oddelki podaljšanega bivanja. 
Osnova za sistemiziranje delovnih mest
računovodje in tajnika VIZ VI so poleg oddelkov iz prejšnjega člena tudi
oddelki mobilne službe.
2. Prilagojeni programi predšolske
vzgoje
30. člen
(merila za oblikovanje oddelkov)
Normativ za oblikovanje oddelkov za
izvajanje prilagojenega programa predšolske vzgoje za gluhe in naglušne, slepe
in slabovidne ter za gibalno ovirane otroke je 6 otrok.
Normativ za oblikovanje oddelkov, kamor so vključeni
le otroci z avtističnimi motnjami so 4 otroci.
3. Prilagojeni izobraževalni programi
osnovne šole
31. člen
(merila za oblikovanje oddelkov)
Normativ za oblikovanje oddelkov za
izvajanje prilagojenega izobraževalnega programa osnovne šole z nižjim
izobrazbenim standardom za otroke z lažjo motnjo v duševnem razvoju je:
-      
v 1., 2. in 3. razredu 8 učencev,
-      
v 4., 5. in 6. razredu 10 učencev,
-      
v 7., 8. in 9. razredu 12 učencev.
Normativ za oblikovanje oddelkov za
izvajanje prilagojenega izobraževalnega programa osnovne šole z enakovrednim
izobrazbenim standardom za slepe in slabovidne, gluhe in naglušne otroke,
otroke z govorno – jezikovnimi motnjami in za gibalno ovirane otroke je:
-      
v 1., 2. in 3. razredu 7 učencev,
-      
v 4., 5. in 6. razredu 8 učencev,
-      
v 7., 8. in 9. razredu 10 učencev.
Normativ za oblikovanje oddelkov osnovne
šole za izvajanje prilagojenega
izobraževalnega programa osnovne šole z nižjim izobrazbenim standardom za otroke z avtističnimi motnjami oziroma prilagojenega
izobraževalnega programa osnovne
šole z enakovrednim izobrazbenim standardom za otroke z avtističnimi motnjami je 5 učencev.
Normativ za oblikovanje oddelkov za
izvajanje programa osnovne šole za otroke s čustvenimi in vedenjskimi motnjami
je 8 učencev.
32. člen
(merila za oblikovanje oddelkov, v katerih
so otroci z več motnjami)
Normativ za oblikovanje oddelka, v katerem
se izvaja prilagojen izobraževalni program osnovne šole z nižjim izobrazbenim
standardom oziroma prilagojen izobraževalni program osnovne šole z enakovrednim
izobrazbenim standardom, se lahko zniža za največ 3 učence, če so v oddelku
vsaj 3 učenci z več motnjami. V tem primeru mora šola ali zavod pridobiti soglasje
ministrstva.
33. člen
(merila za oblikovanje kombiniranih
oddelkov)
Normativ za oblikovanje kombiniranega
oddelka iz dveh ali več razredov se zniža največ za tri učence. V tem primeru
mora šola ali zavod pridobiti soglasje ministrstva.
Obseg ur pouka za ločeno poučevanje
posameznih vsebin v kombiniranem oddelku, v katerega so vključeni učenci od 1.
do 5. razreda, in se v skladu s 7. členom tega pravilnika v oddelek ne
vključuje drugi strokovni delavec, se določi glede na število učencev v
oddelku, in sicer:
-      
4 do 6 učencev 2 uri tedensko,
-      
7 in več učencev 4 ure
tedensko.
Če so v kombinirani oddelek vključeni tudi
učenci od 6. do 9. razreda, se obseg ur za ločeno poučevanje posameznih vsebin,
določi glede na število učencev v oddelku, in sicer:
-      
4 do 6 učencev 4 ure tedensko,
-      
7 in več učencev 7 ur
tedensko.
Kombinirani oddelki se oblikujejo iz
učencev zaporednih razredov,
če to ni mogoče, pa praviloma iz razredov, med katerimi je največ en razred. Kombinirani oddelki
iz treh in več razredov se
oblikujejo iz učencev različnih razredov tako, da se pri oblikovanju oddelka upošteva normativ za tisti razred, iz katerega je največ učencev.
33.a člen
(določitev števila oddelkov podaljšanega
bivanja)
Število oddelkov podaljšanega bivanja, ki
so merilo za sistemizacijo delovnih
mest v skladu z 9. in 29. členom tega pravilnika, ter določitev učne obveznosti ravnatelja in pomočnika ravnatelja se določi tako, da se število
ur programa podaljšanega bivanja
deli s 25.
Če je na način iz prejšnjega odstavka
izračunano število oddelkov
decimalno število, se pet in več desetin zaokroži navzgor do celega
števila.
34. člen
(merila za oblikovanje oddelkov
podaljšanega bivanja)
Normativ za oblikovanje oddelka
podaljšanega bivanja, v katerem so učenci, ki se izobražujejo po prilagojenih
programih osnovne šole, je 12 učencev.
35. člen
(merila za oblikovanje učnih skupin)
Normativ za oblikovanje učnih skupin pri gospodinjstvu, tehniki
in tehnologiji od 5. do 9. razreda ter pri izbirnem predmetu s področja
računalništva v 7., 8. in 9. razredu je 6 učencev. Normativ za oblikovanje učne
skupine pri športu od 6. do 9. razreda je 6 učencev.
Če je število učencev določenega razreda pri pouku športa manjše,
se učne skupine oblikujejo iz dveh zaporednih razredov.
36. člen
(manjše učne skupine v prilagojenem
izobraževalnem programu osnovne šole z enakovrednim izobrazbenim standardom)
Število učnih skupin za izvedbo pouka v
manjših učnih skupinah pri
posameznem predmetu je v šolah z enim ali dvema oddelkoma posameznega razreda za eno skupino večje kot je število oddelkov posameznega razreda,
v šolah s tremi in več
oddelki posameznega razreda pa za dve skupini večje kot je število oddelkov posameznega razreda.
V šolah z enim oddelkom istega
razreda oziroma s kombiniranim oddelkom, v katerem je 5 ali manj učencev, se dodatna skupina ne oblikuje.
37. člen
(merila za oblikovanje učne skupine za
izvedbo izbirnih predmetov)
Največje možno število učnih skupin za
izvedbo pouka izbirnih predmetov po prilagojenem izobraževalnem programu z
enakovrednim izobrazbenim standardom se določi tako, da se količniku med
skupnim številom učencev 7., 8. ter 9. razreda in številom 8 prišteje dvakratno
število oddelkov teh razredov [št. učencev: 8 + 2n], pri
čemer je n število oddelkov.
V učni skupini za izvajanje izbirnih predmetov
je lahko največ 10 učencev.
Največje možno število učnih skupin za
izvedbo pouka izbirnih predmetov po prilagojenem izobraževalnem programu z
nižjim izobrazbenim standardom je enako dvakratnemu številu oddelkov 7., 8. ter
9. razreda.
V učni skupini za izvedbo izbirnih
predmetov je lahko največ 12 učencev.
37.a člen
(učne skupine pri pouku neobveznih
izbirnih predmetov)
Normativ za oblikovanje učnih skupin pri
pouku neobveznih izbirnih
predmetov je 7 učencev.
Učna skupina za izvajanje neobveznega izbirnega
predmeta prvega tujega jezika
v 1. razredu se oblikuje za najmanj 4 učence.
Učne skupine pri pouku neobveznih izbirnih
predmetov od 4. do 9. razreda se oblikujejo iz učencev drugega oziroma tretjega
vzgojno-izobraževalnega obdobja. Največje možno število učnih skupin za izvedbo
pouka neobveznih izbirnih predmetov za učence drugega oziroma tretjega
vzgojno-izobraževalnega obdobja se določi tako, da se število učencev deli s 6.
Če je na ta način izračunano število decimalno število, se število učnih skupin
za posamezno obdobje vedno zaokroži navzgor do celega števila. Učna skupina za
izvajanje posameznega neobveznega izbirnega predmeta od 4. do 9. razreda se
oblikuje za najmanj 5 učencev. Šola oblikuje učno skupino za pouk neobveznega izbirnega predmeta za
učence drugega oziroma
tretjega vzgojno-izobraževalnega obdobja za najmanj 4 učence, če je to edina
učna skupina na šoli.
Učna skupina za izvajanje neobveznega
izbirnega predmeta tehnika se deli, če je v
njej 7 ali več učencev.
38. člen
(merila za oblikovanje skupine jutranjega
varstva)
Normativ za oblikovanje skupine jutranjega
varstva je 8 učencev.
Skupina učencev za jutranje varstvo se
lahko oblikuje, če je vanjo vključenih najmanj 5 učencev 1. razreda oziroma
prve stopnje posebnega programa vzgoje in izobraževanja.
39. člen
(spremstvo)
Normativ za spremstvo učencev na
ekskurzijah, pri dnevih dejavnosti in drugih organiziranih oblikah
vzgojno-izobraževalnega dela, ki se izvajajo izven šolskega prostora, je 6
učencev.
Šola mora za izvedbo šole v naravi
zagotoviti enega strokovnega delavca na 6 učencev. Za izvajanje posameznih
dejavnosti v okviru šole v naravi se uporabljajo merila za oblikovanje oddelkov
in učnih skupin v skladu s tem pravilnikom.
40. člen
(plavanje, smučanje in kolesarski izpit)
Normativ za oblikovanje skupine pri
plavanju so 4 učenci neplavalci oziroma 6 učencev plavalcev.
Normativ za oblikovanje skupine pri
smučanju je 6 učencev oziroma 4 učenci smučarji začetniki.
Normativ za oblikovanje skupine za učenje
in preverjanje vožnje v prometu za kolesarski izpit so 3 učenci.
Normativ se lahko za posamezno skupino
učencev s posebnimi potrebami zniža, če je tako določeno z učnim načrtom
oziroma če to zahteva vrsta in stopnja primanjkljajev, ovir oziroma motenj
učencev.
4. Posebni program vzgoje in
izobraževanja
41. člen
(merila za oblikovanje oddelkov)
Normativ za oblikovanje oddelka za
izvajanje posebnega programa vzgoje in izobraževanja je za otroke z zmerno in
težjo motnjo v duševnem razvoju:
-      
na prvi stopnji 6 otrok,
-      
na drugi stopnji 7 otrok,
-      
na tretji, četrti, peti in šesti stopnji 8
otrok.
Normativ za oblikovanje oddelka za
izvajanje posebnega programa vzgoje in izobraževanja je za otroke s težko
motnjo v duševnem razvoju in več motnjami:
-      
na prvi stopnji 5 otrok,
-      
na drugi stopnji 6 otrok,
-      
na tretji, četrti, peti in šesti stopnji 7
otrok.
Normativ za oblikovanje oddelka za
izvajanje posebnega programa
vzgoje in izobraževanja, v katerem so učenci z avtističnimi motnjami, so 4 učenci.
42. člen
(merila za oblikovanje oddelkov
podaljšanega bivanja)
Normativ za oblikovanje oddelka
podaljšanega bivanja, v katerem so učenci, ki se izobražujejo po posebnem
programu vzgoje in izobraževanja, je 8 učencev.
Normativ za oblikovanje oddelka
podaljšanega bivanja, v katerem so učenci, ki se izobražujejo po prilagojenem
izobraževalnem programu z nižjim izobrazbenim standardom in so vanj vključeni
najmanj trije učenci, ki se izobražujejo po posebnem programu vzgoje in
izobraževanja, je 10 učencev.
43. člen
(izjeme)
Število otrok in mladostnikov, določeno za
oblikovanje oddelkov, je lahko v soglasju z ministrstvom večje za dva otroka.
Med šolskim letom se dodatni oddelek
oziroma učna skupina ne oblikuje, če se število učencev v oddelku oziroma učni
skupini iz prejšnjega odstavka poveča za dva učenca nad številom, predpisanim z
normativom.
Izjemoma se normativi lahko spremenijo, če
gre za edini oddelek učencev istega razreda in ga ni mogoče združiti v
kombinirani oddelek, vendar morajo biti v 1., 2. in 3. razredu osnovne šole v takem oddelku najmanj 4 učenci, v drugih oddelkih pa najmanj 5
učencev.
Druge izjeme zaradi posebnih delovnih
razmer oziroma manjšega vpisa ter posebnih potreb otrok in mladostnikov odobri
ministrstvo na podlagi posebne vloge šole.
5. Prilagojeni izobraževalni programi
za pridobitev poklicne in srednje strokovne izobrazbe
44. člen
(merila za oblikovanje oddelkov)
Normativ za oblikovanje oddelkov srednje
šole, v katerih se izvajajo prilagojeni izobraževalni programi za pridobitev
poklicne in srednje strokovne izobrazbe, je 10 dijakov.
Normativi se lahko spremenijo, če gre za
edini oddelek dijakov istega letnika, vendar morajo v tak oddelek biti
vključeni najmanj 4 dijaki.
45. člen
(merila za oblikovanje skupin)
Normativ za oblikovanje skupine, v kateri
se ročno obdeluje material, je 6 dijakov.
Normativ za oblikovanje skupine, v kateri
se strojno obdeluje material, so 4 dijaki.
46. člen
(izjeme)
Normativa iz 45. člena tega pravilnika
se lahko znižata, če to zahtevajo predpisi o varstvu pri delu.
6. Posebni program (Post)rehabilitacijski praktikum
47. člen
(merila za oblikovanje skupine)
Normativ za oblikovanje skupine, v kateri
se izvaja posebni program (post rehabilitacijski praktikum), je 8 dijakov.
Število dijakov se lahko zniža, če to
narekuje vrsta in stopnja primanjkljaja, ovire oziroma motnje, vendar morajo
biti v oddelku najmanj 4 dijaki. V tem primeru mora zavod pridobiti soglasje
ministrstva.
7. Vzgojni program
48. člen
(merila za oblikovanje vzgojnih skupin)
Normativ za oblikovanje vzgojne skupine za
otroke z lažjo motnjo v duševnem razvoju je 12 otrok.
Normativ za oblikovanje vzgojne skupine za
otroke z zmerno, s težjo in težko motnjo v duševnem razvoju in za otroke z več
motnjami je 8 otrok.
Normativ za oblikovanje vzgojne skupine za
slepe in slabovidne otroke, gluhe in naglušne otroke, otroke z
govornimo-jezikovnimi motnjami in gibalno ovirane otroke je 12 otrok.
Vzgojna skupina za otroke iz prvega,
drugega in tretjega odstavka tega člena se
oblikuje, če je v skupini najmanj 6 otrok.
Normativ za oblikovanje vzgojne skupine
Vzgojnega programa za gibalno ovirane otroke in mladostnike v dnevni obliki
usposabljanja je 12 otrok in mladostnikov, ki se izobražujejo po prilagojenih
programih in 8 otrok in mladostnikov, ki se izobražujejo po posebnih programih
vzgoje in izobraževanja. 
Normativ za oblikovanje vzgojne skupine
Vzgojnega programa za gibalno ovirane otroke in mladostnike v dnevni obliki
usposabljanja, v kateri so otroci in mladostniki, ki se izobražujejo po
prilagojenih izobraževalnih programih in so vanj vključeni najmanj trije otroci
in mladostniki, ki se izobražujejo po posebnih programih vzgoje in
izobraževanja, je 10 otrok in mladostnikov.
49. člen
(merila za oblikovanje vzgojnih skupin za
otroke s čustvenimi in vedenjskimi motnjami)
Normativ za oblikovanje vzgojne skupine za
otroke s čustvenimi in vedenjskimi motnjami je 10 otrok.
Normativ za oblikovanje vzgojne skupine, v
katero so vključeni otroci z motnjami vedenja in duševnimi boleznimi
(motnjami), so 4 otroci.
Skupina se lahko oblikuje, če so za njeno
delovanje zagotovljeni pogoji s področja zdravstvenega varstva.
Normativ za oblikovanje stanovanjske
skupine je 8 otrok.
Skupine v vzgojnem zavodu se načrtuje za
prihodnje šolsko leto na podlagi števila otrok s čustvenimi in vedenjskimi
motnjami v mesecu maju tekočega šolskega leta.
a49.a člen
(pripravljenost na domu v zavodih za
otroke s čustvenimi in vedenjskimi motnjami)
V času šolskih počitnic, ponoči, v soboto
in nedeljo ali na praznik oziroma dela prost dan lahko ravnatelj vzgojnega
zavoda odredi pripravljenost na domu največ dvema strokovnima delavcema v
primeru na policiji prijavljenega bega ali begov otrok oziroma mladostnikov s
čustvenimi in vedenjskimi motnjami iz vzgojnega zavoda. Pripravljenost pomeni
dosegljivost strokovnega delavca po telefonu ali drugih sredstvih za potrebe
prihoda na delovno mesto ali na kraj, kjer je potrebno opraviti nujno delo. 
Pripravljenost se odredi pisno in vsebuje
tudi čas trajanja pripravljenosti na domu.
49.a člen
(izvajanje dodatne strokovne pomoči)
Vzgojno-izobraževalni zavod, ki izvaja prilagojene
izobraževalne programe sistemizira delovno mesto učitelja za dodatno strokovno
pomoč v obsegu ur dodatne strokovne pomoči za premagovanje primanjkljajev, ovir
oziroma motenj, določenem v odločbi o usmeritvi.
Dodatna strokovna pomoč se izvaja v vzgojno-izobraževalnem
zavodu, v katerega je učenec usmerjen.
Če ima učitelj za dodatno strokovno pomoč
sklenjeno delovno razmerje v vzgojno-izobraževalnem zavodu, ki izvaja
prilagojene izobraževalne programe in opravlja delo na najmanj treh
vzgojno-izobraževalnih zavodih, vključno z zavodom, na katerem ima sklenjeno
delovno razmerje, le-ta sistemizira delovno mesto mobilnega učitelja za dodatno
strokovno pomoč.
8. Mobilna služba
50. člen
(merila za določitev števila oddelkov
mobilne službe)
Število oddelkov mobilne službe se kot
merilo določi tako, da se število ur dodatne strokovne pomoči deli s 54.
Število oddelkov mobilne službe kot osnova za materialne stroške in za učno
obveznost ravnatelja se določi tako, da se število ur dodatne strokovne pomoči
deli s 27. Če je na ta način izračunano število oddelkov decimalno število, se
pet in več desetin zaokroži navzgor do celega števila.
III. ELEMENTI ZA SISTEMIZACIJO DELOVNIH MEST
51. člen
(učitelji,vzgojitelji)
Elementi za sistemizacijo delovnih mest
strokovnih delavcev – učiteljev in vzgojiteljev za obvezni program so:
-      
ure vzgojnega dela za predšolske otroke,
-      
ure pouka v skladu s predmetnikom,
-      
ure pouka, pri katerih se učenci delijo v učne
skupine,
-      
ure pouka v manjših učnih skupinah za izvedbo
pouka slovenščine in
italijanščine ali madžarščine na narodno mešanih območjih
ter matematike in tujega jezika od 4. do 9. razreda,
-      
ure pouka v 1. razredu, pri katerih sodeluje
drugi strokovni delavec,
-      
največ dve uri pouka tujega jezika za učenca,
ki se je prešolal na šolo, kjer se poučuje drug tuji jezik,
-      
ure pouka, pri katerih se dijaki delijo v
skupine,
-      
ure vzgojnega dela.
Element za sistemizacijo delovnega mesta
učiteljev za izvedbo pouka v
kombiniranem oddelku so ure pouka tistega razreda v kombinaciji, ki ima v skladu s predmetnikom največje število ur pouka obveznih predmetov in
ure za ločeno poučevanje v
kombiniranem oddelku v skladu s tem pravilnikom.
Elementi za sistemizacijo delovnih mest
strokovnih delavcev – učiteljev in vzgojiteljev za razširjeni program so:
-      
ure pouka neobveznih izbirnih predmetov,
-      
ure dopolnilnega in dodatnega pouka – 1 ura
tedensko na oddelek,
-      
program dela v podaljšanem bivanju,
-      
2 uri tedensko za otroški pevski zbor in največ
4 ure za mladinski pevski zbor,
-      
3 ure interesnih dejavnosti s področja
umetnosti ter tehnike in tehnologije tedensko v drugem in tretjem
vzgojno-izobraževalnem obdobju po prilagojenem programu z enakovrednim
izobrazbenim standardom,
-      
5 ur interesnih dejavnosti letno na skupino 3
učencev 5. razreda za pripravo in izvedbo kolesarskega izpita,
-      
največ 2 uri dnevno jutranjega varstva za
učence 1. razreda oziroma prve stopnje posebnega programa vzgoje in izobraževanja.
Element za sistemizacijo delovnih mest so
ure dodatne strokovne pomoči za premagovanje primanjkljajev, ovir oziroma
motenj za učence s posebnimi potrebami, določene v odločbi o usmeritvi.
52. člen
(drugi strokovni delavci)
Elementi za sistemizacijo delovnih mest
drugih strokovnih delavcev so:
-      
izvajanje šolskega svetovalnega dela,
-      
vodenje šolske knjižnice,
-      
delo pomočnika vzgojitelja,
-      
organiziranje šolske prehrane,
-      
organiziranje in izvajanje
računalniško-informativnih dejavnosti,
-      
delo laboranta.
53. člen
(administrativno-računovodski, tehnični in
drugi delavci)
Elementi za sistemizacijo delovnih mest
administrativno-računovodskih, tehničnih in drugih delavcev so:
-      
opravljanje računovodskih del,
-      
opravljanje administrativnih del,
-      
opravljanje tehnično-vzdrževalnih del,
-      
kurjenje,
-      
opravljanje garderoberskih del,
-      
opravljanje dela ekonoma,
-      
pripravljanje šolskih malic in drugih obrokov,
-      
čiščenje šolskih prostorov,
-      
opravljanje nalog varuha,
-      
opravljanje spremstva gibalno oviranim učencem.
54. člen
(pogodba o opravljanju storitev)
Šola oziroma zavod lahko za opravljanje
računovodskih, administrativnih in tehnično vzdrževalnih del, za čiščenje
šolskih prostorov in za pripravljanje šolskih malic ter za izvajanje pouka
tečaja plavanja, v okviru sistemiziranih delovnih mest, sklene pogodbo o
opravljanju storitev.
Merila in kriterije za plačilo storitev po
pogodbi določi minister, pristojen za šolstvo.
54.a člen
(dodatne ure pouka slovenščine za učence
tujce)
Za učence tujce, ki se prvič vključijo v
šolo oziroma zavod v Republiki Sloveniji, minister, pristojen za šolstvo, izda
sklep za plačilo dodatnih ur pouka slovenščine za prvi dve leti šolanja, in
sicer dvakrat letno. 
Kriterij za dodeljevanje dodatnih ur
slovenščine je število učencev tujcev. Merilo za oblikovanje skupine so trije
otroci, pri čemer se skupina oblikuje tudi, če ima šola manj učencev tujcev. 
V prilagojenem programu osnovne šole z
enakovrednim in nižjim izobrazbenim standardom se določi 40 ur letno na skupino
otrok. 
V posebnem programu vzgoje in izobraževanja
se število ur se določi največ 30 ur letno na skupino otrok. 
Za učence, ki se v tekočem šolskem letu
vključijo v šolo v obdobju od aprila do junija, se zgornji kriteriji ne
upoštevajo, ampak se šoli oziroma zavodu dodeli dodatnih 20 ur. 
V skupine se lahko vključijo tudi učenci,
ki so se pred vključitvijo v šolo ali zavod, izobraževali v tujini.
54.b člen
(vrednotenje preizkusov znanja)
Merila in kriterije za plačilo vrednotenja
preizkusov znanja iz nacionalnega preverjanja znanja določi minister, pristojen
za šolstvo.
55. člen
(pogodba za izvajanje dodatne strokovne
pomoči)
Šola oziroma zavod lahko za opravljanje dodatne
strokovne pomoči, ki se nanaša na dejavnosti za premagovanje primanjkljajev,
ovir oziroma motenj, v okviru sistemiziranih delovnih mest, sklene pogodbo s
šolo oziroma zavodom, ki razpolaga z ustreznim kadrom.
56. člen
(sistemizacijo delovnih mest za nadstandardni
del programa)
Šola oziroma zavod lahko sistemizira tudi
druga delovna mesta za opravljanje nalog, ki presegajo elemente za
sistemizacijo delovnih mest, določenih v 51., 52. in 53. členu tega pravilnika, ali pa sistemizira določeno delovno mesto v večjem obsegu, kot
je določeno z normativi in standardi v II. poglavju tega pravilnika.
V primeru iz prejšnjega odstavka si mora
potrebna sredstva za opravljanje teh nalog zagotoviti iz:
-      
proračuna lokalne skupnosti,
-      
sredstev, pridobljenih z opravljanjem
nadstandardnih storitev v skladu s sklepom sveta zavoda,
-      
drugih virov.

Pravilnik o normativih in standardih za
izvajanje vzgojno-izobraževalnih programov za otroke s posebnimi potrebami v
osnovnih šolah s prilagojenim programom in zavodih za vzgojo in izobraževanje
otrok s posebnimi potrebami (Uradni list RS, št. 59/07)
vsebuje naslednje prehodne in končne določbe:
»IV. PREHODNE IN KONČNE DOLOČBE
57. člen
(pouk
gospodinjstva)
Za oddelke 8. in 9. razreda, v katerih so učenci, ki iz 5. razreda osemletne osnovne šole preidejo v 7.
razred programa devetletne osnovne šole, je element za sistemizacijo učitelja
gospodinjstva 0,57 ure gospodinjstva tedensko na oddelek, ki se izvaja v okviru
naravoslovnih in tehniških dni. Učenci se delijo v učne skupine v skladu z
normativom za oblikovanje učnih skupin, določenem v 35. členu tega
pravilnika.
58. člen
(kadrovski
pogoji v vrtcu)
Za opredelitev smeri izobrazbe strokovnih
delavcev, ki izvajajo prilagojen program za predšolske otroke, veljajo določila
Odredbe o normativih in kadrovskih pogojih za opravljanje predšolske vzgoje
(Uradni list RS, št. 7/97, 59/97, 40/99 in 3/00).
59. člen
(razredništvo,
mentorstvo)
Do prvega izplačila plač po Zakonu o
sistemu plač v javnem sektorju (Uradni list RS, št. 110/06 – uradno prečiščeno
besedilo, 21/06 in 1/07) se v 1., 7. in 9. razredu osnovne šole in v prvem in
zaključnem letniku srednje šole za naloge razrednika prizna vrednost dveh ur
pouka tedensko, v drugih razredih osnovne oziroma drugih letnikih srednje šole
pa vrednost ene ure.
Za opravljanje nalog mentorja pripravniku
se strokovnemu delavcu prizna vrednost ene ure pouka tedensko.
60. člen
(računovodje)
Računovodje, ki so do uveljavitve tega pravilnika
izpolnjevali s pravilnikom določene pogoje za opravljanje računovodskih del,
lahko tudi po uveljavitvi tega pravilnika še naprej opravljajo računovodska
dela, in sicer vse do prekinitve delovnega razmerja na področju vzgoje in
izobraževanja.
61. člen
(prenehanje
veljavnosti predpisa)
Z dnem uveljavitve tega pravilnika preneha
veljati Pravilnik o normativih in standardih za izvajanje
vzgojno-izobraževalnih programov za otroke s posebnimi potrebami v osnovnih
šolah s prilagojenim programom in zavodih za vzgojo in izobraževanje otrok s
posebnimi potrebami (Uradni list RS, št. 74/05, 94/05 in 75/06), uporablja pa
se do začetka uporabe tega pravilnika.
62. člen
(veljavnost
pravilnika)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne
1. septembra 2007.«.

Pravilnik o spremembah in dopolnitvah
Pravilnika o normativih in standardih za izvajanje vzgojno-izobraževalnih
programov za otroke s posebnimi potrebami v osnovnih šolah s prilagojenim programom
in zavodih za vzgojo in izobraževanje otrok s posebnimi potrebami (Uradni list
RS, št. 70/08) črta 59. člen pravilnika:
»59. člen
(črtan)«;
ter vsebuje naslednjo prehodno in končno
določbo:
»17. člen
Pisarniški referenti, ki so do uveljavitve
tega pravilnika izpolnjevali predpisane pogoje za opravljanje administrativnih
del, lahko tudi po uveljavitvi tega pravilnika opravljajo dela poslovnega
sekretarja VI. Če delavec ne izpolnjuje pogojev za zasedbo delovnega mesta
poslovni sekretar VI, si jih mora pridobiti najkasneje v osmih letih od podpisa
nove pogodbe o zaposlitvi, razen v primeru, da izpolnijo minimalne pogoje za
pridobitev pravice do starostne pokojnine prej kot v desetih letih od podpisa
pogodbe o zaposlitvi.
18. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1. septembra
2008, razen 6., 7., 12. člena, tretjega odstavka 14. člena in 17. člena tega
pravilnika, ki se začnejo uporabljati 1. avgusta 2008.«.

Pravilnik o dopolnitvi Pravilnika o normativih
in standardih za izvajanje vzgojno-izobraževalnih programov za otroke s
posebnimi potrebami (Uradni list RS, št. 5/11) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o normativih in standardih za izvajanje vzgojno-izobraževalnih
programov za otroke s posebnimi potrebami (Uradni list RS, št. 56/14) vsebuje naslednjo prehodno in
končno določbo:
»PREHODNA IN KONČNA DOLOČBA
12. člen
Šole lahko sistemizirajo delovno mesto
spremljevalca gibalno
oviranih otrok za otroke, ki so to pravico pridobili z
odločbo o usmeritvi, ki je bila izdana pred 1.
septembrom 2013.
13. člen
Ta pravilnik začne veljati petnajsti dan po
objavi v Uradnem listu
Republike Slovenije, uporabljati pa se začne 1. septembra 2014.«.

Pravilnik o dopolnitvi Pravilnika o normativih
in standardih za izvajanje vzgojno-izobraževalnih programov za otroke s
posebnimi potrebami (Uradni list RS, št. 66/15)
vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o normativih
in standardih za izvajanje vzgojno-izobraževalnih programov za otroke s
posebnimi potrebami (Uradni list RS, št. 47/17)
vsebuje naslednji prehodni in končno določbo:
»PREHODNI IN KONČNA DOLOČBA
3. člen
Delavci, ki so v zavodu za gibalno ovirane
otroke in mladostnike opravljali delo spremljevalca na delovnem mestu varuha
negovalca V, nadaljujejo delo v tem zavodu na delovnem mestu spremljevalec
skupine v zavodu za gibalno ovirane otroke in mladostnike. 
4. člen
Delavci, ki so do uveljavitve tega
pravilnika opravljali delo na delovnem mestu poslovni sekretar VI, po
uveljavitvi tega pravilnika opravljajo delo na delovnem mestu tajnik
VIZ VI. 
5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o normativih in standardih za izvajanje vzgojno-izobraževalnih programov za
otroke s posebnimi potrebami (Uradni list RS, št. 24/18)
vsebuje naslednjo prehodno in končno določbo:
»PREHODNA IN KONČNA DOLOČBA
27. člen
a49.a člen pravilnika se uporablja do
uveljavitve kolektivne pogodbe, s katero se bo uredilo odrejanje pripravljenosti.
28. člen
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne
1. septembra 2018, razen a49.a člena pravilnika, ki se začne uporabljati z
uveljavitvijo tega pravilnika.«.

Pravilnik
o spremembah in dopolnitvah Pravilnika o normativih in standardih za izvajanje
vzgojno-izobraževalnih programov za otroke s posebnimi potrebami (Uradni list
RS, št. 54/21)
vsebuje naslednji prehodni in končno določbo:
»PREHODNI IN KONČNA DOLOČBA
5. člen
(računovodje)
Računovodje, ki so do uveljavitve tega
pravilnika izpolnjevali predpisane pogoje za opravljanje računovodskih del na
delovnem mestu računovodja VI, lahko tudi po uveljavitvi tega pravilnika še
naprej opravljajo računovodska dela na delovnem mestu računovodja VI, in sicer
do prenehanja delovnega razmerja na področju vzgoje in izobraževanja.
6. člen
(sistemizacija
romskega pomočnika)
Do umestitve delovnega mesta romski
pomočnik v Katalog funkcij, delovnih mest in nazivov v javnem sektorju se
romski pomočnik sistemizira na delovno mesto J035064 – Spremljevalec gibalno
oviranih učencev in dijakov V.
7. člen
(začetek
veljavnosti in uporabe)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne
1. septembra 2021.«.