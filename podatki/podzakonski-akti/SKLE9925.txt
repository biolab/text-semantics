1.     
Ta sklep določa obveznost poročanja podatkov za namene statistike
finančnih računov.
2.     
Obvezniki poročanja so vse institucionalne enote, ki so po Uredbi (EU)
št. 549/2013 Evropskega parlamenta in sveta z dne 21. maja 2013 o
Evropskem sistemu nacionalnih in regionalnih računov v Evropski uniji (Uradni
list Evropske unije, L174, Zvezek 56, z dne 26. junija 2013) uvrščene v
sektorje in podsektorje S.11 (nefinančne družbe), S.12 (finančne družbe) in
S.13 (država) razen:
- 
enot sektorja S.11, katerih bilančna vsota (vrednost aktive) je ob koncu
koledarskega leta, pred obdobjem za katerega se poročajo podatki, manjša od 2
milijonov evrov;
- 
enot sektorja S.12, katerih bilančna vsota (vrednost aktive) je ob koncu
koledarskega leta, pred obdobjem za katerega se poročajo podatki, manjša od 1
milijona evrov;
- 
enot sektorja S.13, katerih bilančna vsota (vrednost aktive) je ob koncu
koledarskega leta, pred obdobjem za katerega se poročajo podatki, manjša od 8
milijonov evrov;
- 
obveznikov poročanja po Sklepu o poročanju institucij, ki izvajajo
dejavnost najema (Uradni list RS, št. 59/12);
- 
obveznikov poročanja po Sklepu o poročanju monetarnih finančnih
institucij (Uradni list RS, št. 46/09 in 79/11);
- 
obveznikov poročanja po Sklepu o poročanju investicijskih skladov
(Uradni list RS, št. 51/08, 97/08 in 79/11).
V primeru ustanovitve institucionalne enote
v tekočem koledarskem letu se kot kriterij za presojo obveznosti poročanja (v
prvih treh alinejah prvega odstavka te točke) uporablja bilančna vsota ob koncu
četrtletja, za katerega se poročajo podatki.
3.     
Guverner Banke Slovenije z navodili določi metodologijo, način in roke
četrtletnega poročanja za namene statistike finančnih računov.
4.     
Obvezniki poročanja so dolžni prvo poročilo po tem sklepu posredovati za
prvo četrtletje 2014.
5.     
Z dnem uveljavitve tega sklepa preneha veljati Sklep o poročanju
podatkov za namene statistike finančnih računov (Uradni list RS, št. 102/10 in
65/13).
6.     
Ne glede na prejšnjo točko so obvezniki dolžni posredovati zadnje
poročilo po Sklepu o poročanju podatkov za namene statistike finančnih računov
(Uradni list RS, št. 102/10 in 65/13) s podatki za zadnje četrtletje 2013 do
20. 2. 2014.
7.     
Ta sklep začne veljati naslednji dan po objavi v Uradnem listu Republike
Slovenije, uporabljati pa se začne 1. 1. 2014.
Ljubljana,
dne 10. decembra 2013
Predsednik
Sveta Banke Slovenije
Boštjan Jazbec l.r.