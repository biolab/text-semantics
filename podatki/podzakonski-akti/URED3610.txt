I. PREDMET IN OBSEG KONCESIJE
1. člen
(1) Ta uredba je koncesijski
akt, na podlagi katerega se podeli koncesija na delu vodnega telesa Letuške
struge ob Savinji za rabo vode za vzrejo salmonidnih vrst rib v ribogojnici z
naslednjimi parametri (v nadaljnjem besedilu: območje koncesije):


DEL VODNEGA TELESA
(ime vodotoka)

OBČINA

KOORDINATE GORVODNE
  MEJE DELA VODNEGA TELESA Y/X

KOORDINATE DOLVODNE
  MEJE DELA VODNEGA TELESA Y/X

Instalirani pretok
  odvzema vode za ribogojnico (l/s)


Letuška struga ob
  Savinjii

Braslovče

5 503 858,53
5 128 105,29

5 504 040,78
5 127 937,31

200*


(2) Instalirani pretok odvzema vode
za ribogojnico iz tabele iz prejšnjega odstavka je največji dovoljeni pretok
odvzema vode za ribogojnico. Odvzem vode za ribogojnico ne sme nikdar
povzročiti, da se pretok vode v Letuški strugi ob Savinji zmanjša pod 250 l/s.
II. POGOJI ZA DODELITEV IN IZVAJANJE KONCESIJE
2. člen
(1) Koncesija iz prejšnjega člena se podeli obstoječemu imetniku
koncesije za rabo vode v obstoječi ribogojnici na Letuški strugi ob Savinji za
vzrejo salmonidnih vrst rib, ki je bila podeljena na podlagi Uredbe o
koncesijah za gospodarsko izkoriščanje vode na posameznih odsekih vodotokov
Ljubnica in Letuška struga ob Savinji za vzrejo salmonidnih vrst rib (Uradni
list RS, št. 76/01, 49/03 in 41/04 – ZVO-1).
(2) Koncesija iz prejšnjega odstavka se podeli brez javnega
razpisa, saj gre za povečanje obsega koncesije, pri čemer se pogoji koncesije
niso spremenili, in obstoječi imetnik koncesije izpolnjuje predpisane pogoje.
3. člen
(1) Koncesija za rabo vode za vzrejo salmonidnih vrst rib se
podeli imetniku koncesije iz prejšnjega člena (v nadaljnjem besedilu:
koncesionar) na koncesijskem območju za obdobje 30 let.
(2) Začetek izvajanja koncesije se šteje na dan, ko postane odločba
o določitvi koncesionarja dokončna.
(3) Koncesija se lahko podaljša v skladu z zakonom, ki ureja
vode.
4. člen
(1) Koncesionar mora poleg pogojev, predpisanih za dejavnost
vzreje rib in obratovanje ribogojnic, zagotavljati tudi ukrepe:
-       
zavarovanja zemljišč, objektov, naprav in drugih dobrin pred škodljivimi
posledicami delovanja ribogojnice,
-       
omogočanja spošne rabe vode na koncesijskem območju,
-       
ohranjanja biološke raznovrstnosti in varstva habitatov ter biološkega
ravnotežja na koncesijskem območju,
-       
rednega ugotavljanja pretoka odvzema vode za ribogojonico in pretoka
vode v Letuški strugi ob Savinji na koncesijskem območju in
-       
zagotavljanja takega režima odvzema vode za ribogojnico, da pretok
odvzete vode ne presega instaliranega pretoka iz tabele iz prvega odstavka 1.
člena te uredbe, pretok vode v Letuški strugi ob Savinji pa se zaradi rabe vode
v ribogojnici ne zmanjša pod vrednost iz drugega odstavka 1. člena te uredbe.
(2) Ukrepi in pogoji iz prejšnjega odstavka se podrobneje določijo
v koncesijski pogodbi.
III. PLAČILO ZA KONCESIJO
5. člen
(1) Koncesionar mora plačati za koncesijo za vsako leto rabe
vode posebej ves čas trajanja koncesije.
(2) Višina plačila za koncesijo je sorazmerna
razpoložljivosti vode in vrednosti, ki jo za vzrejene vodne organizme imetniki
koncesije pridobijo na trgu.
(3) Koncesionar krije tudi vse stroške povzročanja
obremenitve okolja v skladu z zakonom, ki ureja varstvo okolja, in nadomestne
stroške ureditve prostora, ki nastanejo zaradi vzreje salmonidnih vrst rib, ki
je predmet koncesije.
6. člen
(1) Prihodki od plačila za koncesijo so vir proračuna Republike
Slovenije in proračuna občine, na območju katere je območje koncesije.
(2) Plačilo za koncesijo se med državo in Občino Braslovče razdeli
v razmerju 40 : 60 v korist občine.
(3) Razdelitev plačila za koncesijo med državo in občino iz
prejšnjega odstavka je določena na podlagi podatkov o razvitosti infrastrukture
lokalnih gospodarskih javnih služb varstva okolja v tej občini v skladu s
predpisom, ki ureja merila za določanje razvitosti infrastrukture in
obremenjenosti okolja zaradi ugotavljanja deleža plačila občini za koncesijo na
naravni dobrini.
7. člen
(1) Plačilo za koncesijo se določi za vsako koledarsko leto
posebej na podlagi ocenjene letne količine vzrejenih salmonidnih vrst rib.
(2) Osnova plačila za koncesijo je količina 100 kg šarenke (oncorhynchus
mykiss) na 1 l/s instaliranega pretoka vode za ribogojnico iz tabele iz prvega
odstavka 1. člena te uredbe.
(3) Ocenjena letna količina vzrejenih salmonidnih vrst rib iz
prvega odstavka tega člena se izračuna kot zmnožek osnove plačila za koncesijo
in instaliranega pretoka vode ribogojnice iz tabele iz prvega odstavka 1. člena
te uredbe in se izraža v 100 kg vzrejenih salmonidnih vrst rib.
8. člen
(1) Ceno osnove plačila za koncesijo določi minister, pristojen
za okolje, do 31. decembra za naslednje leto s skepom, ki ga objavi v Uradnem
listu Republike Slovenije.
(2) Cena osnove plačila za koncesijo se določi kot letna povprečna
vrednost 100 kg šarenke, izračunana na podlagi statističnih podatkov o odkupni
ceni salmonidnih vrst rib.
9. člen
Koncesionarju se plačilo za koncesijo obračuna v višini, ki
je enaka 2% prodajne vrednosti ocenjene letne količine vzrejenih salmonidnih
vrst rib, pri čemer je prodajna vrednost ocenjene letne količine vzrejenih
salmonidnih vrst rib enaka zmnožku cene osnove plačila za koncesijo in ocenjeni
letni količini vzrejenih salmonidnih vrst rib iz 7. člena te uredbe.
10. člen
Koncesionar mora Agenciji Republike Slovenije za okolje (v
nadaljnjem besedilu: agencija) do 31. januarja tekočega leta posredovati vse
podatke, potrebne za izračun plačila za koncesijo za preteklo leto.
11. člen
Koncesionar, ki je med letom prenehal izvajati dejavnost, zaradi
katere je dolžan plačevati koncesijo po tej uredbi, mora posredovati podatke,
potrebne za izračun plačila za koncesijo, v tridesetih dneh po prenehanju rabe
vode za vzrejo salmonidnih vrst rib.
12. člen
(1) Koncesionar plačuje za koncesijo med letom v obliki dveh
akontacij in poračuna plačil za koncesijo na račun, določen s predpisom
ministra, pristojnega za finance.
(2) Znesek akontacije znaša polovico zadnjega plačila za
koncesijo, povečanega ali zmanjšanega sorazmerno odstotku spremembe cene osnove
plačila za koncesijo.
(3) Plačilo prve akontacije v letu zapade v plačilo zadnji delovni
dan v juniju, druge akontacije v letu pa zadnji delovni dan v decembru.
(4) Morebitna razlika med z akontacijo vplačanim zneskom plačila
za koncesijo in višino plačila za koncesijo se mora plačati na račun iz prvega
odstavka tega člena ali vrniti koncesionarju v 60 dneh po tem, ko je agencija
koncesionarju izstavila poračun plačil za koncesijo.
(5) Za nepravočasno plačane zneske plačila za koncesijo mora
koncesionar plačati zakonite zamudne obresti.
13. člen
Če agencija ugotovi, da koncesionar ni posredoval podatkov,
potrebnih za izračun višine plačila za koncesijo, v predpisanem roku, agencija
uporabi za določitev višine plačila za koncesijo podatke o rabi vode iz svojih
evidenc o rabi vode.
IV. NADZOR
14. člen
Nadzor nad izvajanjem te uredbe opravljajo inšpektorji, pristojni
za vode.
V. PREHODNA IN KONČNA DOLOČBA
15. člen
Koncesionar začne plačevati za koncesijo od dneva, ko postane
odločba o določitvi koncesionarja dokončna.
16. člen
Z dnem uveljavitve te uredbe se prenehajo uporabljati določbe
Uredbe o koncesijah za gospodarsko izkoriščanje vode na posameznih odsekih
vodotokov Ljubnica in Letuška struga ob Savinji za vzrejo salmonidnih vrst rib
(Uradni list RS, št. 76/01, 49/03 in 41/04 – ZVO-1), ki se nanašajo na rabo
vode na Letuški strugi ob Savinji za vzrejo salmonidnih vrst rib.
17. člen
Ta uredba začne veljati naslednji dan po objavi v Uradnem listu
Republike Slovenije.
Št. 00719-14/2005/5
Ljubljana, dne 3. marca 2005.
EVA 2004-2511-0376
Vlada Republike Slovenije
Janez Janša l. r.
Predsednik