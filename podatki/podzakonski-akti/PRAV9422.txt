1. člen
S tem pravilnikom se sprejme gozdnogospodarski načrt gozdnogospodarske
enote Mozelj (2009–2018), št. 06‑09/09
z dne 19. 6. 2009, ki ga je za obdobje od 1. januarja 2009 do 31. decembra 2018
izdelal Zavod za gozdove Slovenije, Območna enota Kočevje.
2. člen
Gozdnogospodarska enota Mozelj, ki meri 8.708,89 ha, se
nahaja v Gozdnogospodarskem območju Kočevje, v občini Kočevje, oziroma v
katastrskih občinah Kočevje, Željne, Onek, Livold, Črni Potok, Mozelj, Kumrova
vas, Brezje, Koprivnik, Hrib, Nemška Loka, Knežja Lipa, Čeplje in Rajndol.
3. člen
V gozdnogospodarski enoti Mozelj je s 1. januarjem 2009 ugotovljeno
naslednje stanje gozdov:
A)    
lastništvo: 8,00% zasebnih gozdov v lasti fizičnih ali pravnih oseb,
76,30% državnih gozdov in 15,70% gozdov lokalnih skupnosti;
B)    
površina: 5.798,84 ha, od katere je 5.763,04 ha večnamenskih gozdov in
35,80 ha gozdov s posebnim namenom, v katerih gozdnogospodarski ukrepi niso
dovoljeni;
C)   
lesna zaloga: 309,1 m3/ha, od tega 109,7 m3/ha
iglavcev in 199,4 m3/ha listavcev;
D)   
tekoči letni prirastek: 8,52 m3/ha, od tega 3,94 m3/ha
iglavcev in 4,58 m3/ha listavcev.
4. člen
(1) V gozdnogospodarskem načrtu gozdnogospodarske enote
Mozelj (2009–2018) je ob upoštevanju usmeritev iz gozdnogospodarskega načrta
Gozdnogospodarskega območja Kočevje, izdelanega za obdobje od 1. januarja 2001
do 31. Decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Mozelj določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 5.185,87 ha,
-       
ekološke funkcije na površini 1.228,15 ha ter
-       
socialne funkcije na površini 5.833,94 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Mozelj (2009–2018) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Mozelj za obdobje od 1. januarja 2009 do 31.
decembra 2018 določeni naslednji ukrepi:
-       
najvišji možni posek v višini 353.000 m3, od tega 139.750 m3
iglavcev in 213.250 m3 listavcev,
-       
gojitvena dela, potrebna za ohranitev in razvoj gozdov, na površini
1.295,21 ha,
-       
nega drogovnjaka na površini 238,99 ha,
-       
varstvena dela, potrebna za zaščito pred divjadjo, in sicer zaščita s
premazom na površini 201,36 ha, zaščita sadik gozdnega drevja s 420 tulci,
vzdrževanje 19.125 tulcev, zaščita z 4.540 m ograje ter vzdrževanje 71.040 m
ograje,
-       
varstvena dela, potrebna za zaščito pred boleznimi in žuželkami, v
obsegu 700 delovnih dni,
-       
nega habitatov prosto živečih živali, in sicer vzdrževanje grmišč na
površini 16,70 ha, vzdrževanje travinj na površini 174,30 ha, vzdrževanje
vodnih površin v obsegu 52 delovnih dni ter postavitev in vzdrževanje valilnic
v obsegu 132 delovnih dni.
(2) V gozdnogospodarskem načrtu gozdnogospodarske enote
Mozelj (2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Mozelj, v obdobju od uveljavitve tega
pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Mozelj (2009–2018).
7. člen
Po en izvod gozdnogospodarskega načrta gozdnogospodarske enote
Mozelj (2009–2018) je na vpogled na sedežu Zavoda za gozdove Slovenije, Območne
enote Kočevje, Rožna ulica 39, Kočevje, na sedežu Zavoda za gozdove Slovenije, Krajevne
enote Rog, Rožna ulica 39, Kočevje in na Ministrstvu za kmetijstvo, gozdarstvo
in prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Mozelj
(2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-06-21/2001/9
Ljubljana, dne 26. novembra 2009
EVA 2009-2311-0035
prof. dr. Milan Pogačnik l.r.
Minister
za kmetijstvo,
gozdarstvo in prehrano