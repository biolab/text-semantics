I. SPLOŠNE DOLOČBE
1. člen
(1) Ta pravilnik natančneje
opredeljuje postopek priznavanja poklicnih kvalifikacij državljanom držav
članic Evropske unije, Evropskega gospodarskega prostora in Švicarske
konfederacije (v nadaljnjem besedilu: državljani držav članic EU) za
opravljanje reguliranih poklicev oziroma dejavnosti splošnega in področnega
sistema priznavanja kvalifikacij, ki jih ureja Direktiva Evropskega parlamenta
in Sveta 2005/36/ES z dne 7. septembra 2005 o priznavanju poklicnih
kvalifikacij (UL L, št. 255 z dne 30. 9. 2005, str. 22), zadnjič
spremenjena z Uredbo Komisije (ES) št. 1430/2007 z dne 5. decembra 2007 o
spremembi prilog II in III k Direktivi Evropskega parlamenta in Sveta
2005/36/ES o priznavanju poklicnih kvalifikacij (UL L, št. 320 z dne
6. 12. 2007, str. 3).
(2) S tem pravilnikom se natančneje
opredeljuje tudi postopek priznavanja poklicnih kvalifikacij fizičnim osebam in
pravnim osebam pri ustanavljanju ali pri opravljanju storitev v Republiki
Sloveniji v skladu z direktivo iz prejšnjega odstavka.
(3) Za namen tega člena določa ta
pravilnik vsebino in obrazce vlog za priznanje poklicnih kvalifikacij,
natančneje določa posamezna dokazila, kakor tudi način določitve stroškov v
primeru dopolnilnega ukrepa.
II. VLOGE ZA PRIZNANJE POKLICNIH KVALIFIKACIJ
2. člen
(1) Vlogo za priznanje poklicnih
kvalifikacij za regulirane poklice oziroma dejavnosti, ki so navedeni v
Evidenci reguliranih poklicev oziroma dejavnosti v Republiki Sloveniji (v
nadaljnjem besedilu: Evidenca), lahko vloži državljan države članice EU,
Evropskega gospodarskega prostora ali Švicarske konfederacije, in državljan
tretje države, ki je kvalifikacije za opravljanje takega poklica pridobil po
programih izobraževanja in usposabljanja v EU, Evropskem gospodarskem prostoru
ali Švicarski konfederaciji, ter s poklicnimi izkušnjami pri opravljanju
zadevnega poklica oziroma dejavnosti v EU, Evropskem gospodarskem prostoru ali
Švicarski konfederaciji (v nadaljnjem besedilu: kandidat).
(2) Vloge za priznanje poklicnih
kvalifikacij se vlagajo na ministrstvo, pristojno za reguliranje posameznega
poklica oziroma dejavnosti (v nadaljnjem besedilu: pristojno ministrstvo)
oziroma na drug pristojni organ.
(3) Postopek priznavanja poklicnih
kvalifikacij za opravljanje reguliranih poklicev oziroma dejavnosti mora biti
zaključen in odločba vročena kandidatu v roku dveh mesecev od prejema popolne
vloge.
3. člen
(vloga za priznanje poklicnih kvalifikacij
splošnega sistema)
(1) Vlogo za priznanje poklicnih
kvalifikacij sestavljajo:
-      
prošnja za priznanje poklicnih kvalifikacij na
predpisanem obrazcu, ki je kot Priloga I sestavni del tega pravilnika,
-      
dokazilo o državljanstvu,
-      
diploma, spričevalo ter druga dokazila o
formalni izobrazbi,
-      
dokazilo o drugih kvalifikacijah in poklicnih
izkušnjah,
-      
dokazila o vsebini in poteku usposabljanja, v
katerih je navedeno trajanje študijskega programa, področja in predmeti, ki jih
je kandidat opravil,
-      
potrdila pristojnih organov države članice EU,
Evropskega gospodarskega prostora ali Švicarske konfederacije o izpolnjevanju
pogojev za opravljanje poklica oziroma dejavnosti v tej državi.
(2) Listine iz tretje, četrte, pete in
šeste alinee prejšnjega odstavka se praviloma predložijo v overjenem prevodu,
ki mu je priložena kopija izvirnika. Pristojno ministrstvo oziroma drug
pristojni organ lahko po potrebi zahteva, da kandidat predloži izvirnik na
vpogled.
(3) V postopku priznavanja poklicnih
kvalifikacij se upoštevajo tudi dokazila o poklicnih kvalifikacijah, ki jih v
skladu s svojimi posebnimi pristojnostmi članom podelijo združenja ali
organizacije v državah članicah EU, Evropskega gospodarskega prostora ali
Švicarske konfederacije.
(4) Seznam združenj in organizacij iz
prejšnjega odstavka je v Prilogi IV, ki je sestavni del tega pravilnika.
4. člen
Vlogo za priznanje poklicnih kvalifikacij
lahko vloži tudi kandidat, ki je te kvalifikacije pridobil v tretji državi, pa
so bile njegove kvalifikacije že priznane s strani druge države članice EU,
Evropskega gospodarskega prostora ali Švicarske konfederacije pod pogojem, da
priloži poleg ostalih dokazil tudi potrdilo, da je v tej državi članici EU
dejansko in zakonito opravljal zadevni poklic oziroma dejavnost tri leta.
5. člen
(vloga za priznanje poklicnih kvalifikacij
za opravljanje dejavnosti, ki so vključene v Evidenco reguliranih poklicev
oziroma reguliranih poklicnih dejavnosti v Republiki Sloveniji)
(1) Vlogo sestavljajo:
-      
prošnja za priznanje kvalifikacij na
predpisanem obrazcu, ki je kot Priloga II sestavni del tega pravilnika,
-      
dokazilo o državljanstvu
in glede na okoliščine posameznega primera:
-      
diploma, spričevalo ter druga dokazila o
izobrazbi v primerih, ko je za opravljanje zadevne dejavnosti zahtevano
dokazilo o izobrazbi,
-      
dokazilo o drugih kvalifikacijah in poklicnih
izkušnjah,
-      
dokazila o vsebini in poteku izobraževanja
oziroma usposabljanja, v katerih je navedeno trajanje študijskega programa,
področja in predmeti, ki jih je kandidat opravil in
-      
dokazila iz 20. člena tega pravilnika.
(2) Listine iz tretje, četrte, pete in
šeste alinee prejšnjega odstavka se praviloma predložijo v overjenem prevodu,
ki mu je priložena kopija izvirnika. Pristojno ministrstvo oziroma drug
pristojni organ lahko po potrebi zahteva, da kandidat predloži izvirnik na
vpogled.
6. člen
(vloga za priznanje poklicnih kvalifikacij
področnega sistema)
(1) Vlogo za priznanje poklicnih
kvalifikacij sestavljajo:
-      
prošnja za priznanje kvalifikacij na
predpisanem obrazcu, ki je kot Priloga III sestavni del tega pravilnika,
-      
dokazilo o državljanstvu,
-      
diploma, spričevalo ter druga dokazila o
izobrazbi, ki jih vsebujejo seznami dokazil poklicnih kvalifikacij, ki
vsebujejo tudi navedbo institucij držav članic EU, Evropskega gospodarskega
prostora ali Švicarske konfederacije, pristojnih za izdajanje ustreznih potrdil
in dokazil, kateri so navedeni v področnih predpisih ministrstev, pristojnih za
reguliranje posameznih poklicev oziroma dejavnosti,
-      
po potrebi potrdila pristojnih organov države
članice EU, Evropskega gospodarskega prostora ali Švicarske konfederacije o
izpolnjevanju pogojev za opravljanje poklica oziroma dejavnosti v tej državi.
(2) Listine iz tretje in četrte alinee
prejšnjega odstavka se praviloma predložijo v overjenem prevodu, ki mu je
priložena kopija izvirnika. Pristojno ministrstvo oziroma drug pristojni organ lahko
po potrebi zahteva, da kandidat predloži izvirnik na vpogled.
III. SPLOŠNI SISTEM PRIZNAVANJA DOKAZIL O USPOSOBLJENOSTI
7. člen
(področje uporabe)
To poglavje se uporablja za vse poklice, ki
niso zajeti v poglavju V tega pravilnikain poklice, ki se priznavajo na podlagi
usklajevanja minimalnih pogojev usposobljenosti (avtomatično priznavanje) ter:
a)  za dejavnosti, naštete v Prilogi VII, ki je sestavni del tega
pravilnika, kadar migrant ne izpolnjuje zahtev, določenih v poglavju V tega
pravilnika;
b) 
za migrante, ki izpolnjujejo zahteve,
določene v 4. členu tega pravilnika.
8. člen
(ravni poklicne kvalifikacije)
Za namene uporabe 10. člena tega pravilnika
se ravni poklicnih kvalifikacij določijo kot sledi:
a)  potrdilo o kompetenci, ki ga izda pristojni organ v državi članici
izvora, imenovan v skladu z zakoni ali drugimi predpisi te države članice, na
podlagi:
- 
bodisi programa usposabljanja, ki ni del
spričevala ali diplome v smislu točk b), c), č) ali d) tega člena, ali
posebnega izpita brez predhodnega usposabljanja ali treh zaporednih let
opravljanja poklica v državi članici v okviru zaposlitve s polnim delovnim
časom ali enakovrednega obdobja opravljanja poklica v okviru zaposlitve s
krajšim delovnim časom v predhodnih desetih letih; ali
- 
splošne osnovne ali srednje izobrazbe, ki
potrjuje, da je imetnik pridobil splošno znanje;
b)  spričevalo o uspešno dokončanem srednješolskem programu, ki je:
- 
splošne narave in je dopolnjen s programom
študija ali poklicnega usposabljanja razen programov, navedenih v o točki c)
tega člena, in/ali s pripravništvom ali poklicno prakso, ki se zahteva poleg
takega programa; ali
- 
tehnične ali poklicne narave in je dopolnjen,
kadar je to primerno, s programom študija ali poklicnega usposabljanja, kot je
navedeno v prejšnji alineji, in/ali s pripravništvom ali poklicno prakso, ki se
zahteva poleg takega programa;
c)  diploma, ki potrjuje uspešno dokončano:
- 
usposabljanje na posrednješolski ravni, ki ni
navedeno v točkah č) in d) tega člena, ki traja najmanj eno leto ali
enakovredno obdobje s krajšim delovnim časom, za katerega je eden od pogojev za
dostop praviloma uspešno opravljen srednješolski program, potreben za vpis na
univerzo ali visokošolski zavod ali opravljen srednješolskemu enakovreden
program, kakor tudi poklicno usposabljanje, ki se ga lahko zahteva poleg po
srednješolskega programa; ali
- 
v primeru reguliranega poklica, usposabljanje s
posebno strukturo, vključeno v Prilogo V, ki je sestavni del tega pravilnika,
enakovredno ravni usposabljanja, določeni pod prejšnjo alinejo, ki zagotavlja
primerljiv poklicni standard in ki pripravi udeleženca usposabljanja za
primerljivo raven odgovornosti in nalog;
č)  diploma, ki potrjuje uspešno dokončano usposabljanje na
posrednješolski ravni, ki traja vsaj tri leta in največ štiri leta, ali
enakovredno obdobje s krajšim delovnim časom, na univerzi ali visokošolskem
zavodu ali drugi ustanovi, ki zagotavlja enako raven usposabljanja, in tudi
poklicno usposabljanje, ki se lahko zahteva poleg posrednješolskega programa;
d)  diploma, ki potrjuje uspešno dokončano usposabljanje na
posrednješolski ravni, ki traja vsaj štiri leta, ali enakovredno obdobje s
krajšim delovnim časom, na univerzi ali visokošolskem zavodu ali drugi
ustanovi, ki zagotavlja enako raven usposabljanja in, kjer je to primerno,
uspešno dokončano poklicno usposabljanje, ki se lahko zahteva poleg
posrednješolskega programa.
9. člen
(enako obravnavanje poklicnih
kvalifikacij)
Kakršna koli dokazila o poklicnih
kvalifikacijah ali sklop dokazil o poklicnih kvalifikacijah, ki jih izda
pristojni organ v državi članici, in ki potrjujejo uspešno opravljeno
usposabljanje v Skupnosti in jih ta država članica prizna kot enakovredna in ki
imetniku podeljujejo enake pravice dostopa do ali opravljanja poklica ali ki
pomenijo pripravo za opravljanje poklica, se obravnavajo kot dokazila o
poklicnih kvalifikacijah, zajeta v prejšnjem členu, vključno z zadevno ravnijo.
10. člen
(pogoji za priznavanje)
(1) Če se za dostop do in opravljanje
reguliranega poklica v Republiki Sloveniji zahtevajo posebne poklicne
kvalifikacije, pristojni organ te države dovoli dostop do in opravljanje tega
poklica pod enakimi pogoji, kot veljajo za državljane te države, prosilcem, ki
imajo potrdilo o kompetenci ali dokazila o poklicnih kvalifikacijah, ki jih
zahteva druga država članica za dostop do in opravljanje tega poklica na njenem
ozemlju.
(2) Potrdila o kompetenci ali dokazila
o formalnih kvalifikacijah morajo izpolnjevati naslednje pogoje:
a)  izdati jih mora pristojni organ v državi članici, imenovan v skladu
z zakoni ali drugimi predpisi te države članice;
b)  potrjevati morajo raven poklicne kvalifikacije, ki je najmanj
enakovredna ravni, ki je za eno stopnjo nižja od tiste, ki se zahteva v
Republiki Sloveniji, kot je opisano v 8. členu tega pravilnika.
(3) Dostop do in opravljanje poklica,
kot je opisano v prvem odstavku tega člena, se dovoli tudi prosilcem, ki so
opravljali poklic iz navedenega odstavka s polnim delovnim časom dve leti v
obdobju predhodnih desetih let v drugi državi članici, ki tega poklica ne
regulira, če imajo eno ali več potrdil o kompetenci ali dokumente, ki
dokazujejo poklicne kvalifikacije.
(4) Potrdila o kompetenci in dokazila
o poklicnih kvalifikacijah izpolnjujejo naslednje pogoje:
a)  izda jih pristojni organ v državi članici, imenovan v skladu z
zakoni ali drugimi predpisi te države članice;
b)  potrjujejo raven poklicne kvalifikacije, ki je najmanj enakovredna
ravni, ki je za eno stopnjo nižja od tiste, ki se zahteva v Republiki
Sloveniji, kot je opisano v 8. členu tega pravilnika;
c)  potrjujejo, da je imetnik pripravljen za opravljanje zadevnega
poklica.
(5) Dve leti poklicnih izkušenj,
navedeni v tretjem odstavku tega člena, se ne sme zahtevati, če prosilčeva
dokazila o poklicnih kvalifikacijah potrjujejo regulirano izobraževanje in
usposabljanje v smislu kakršnegakoli usposabljanja, ki je posebej namenjeno
opravljanju določenega poklica in ki zajema program ali programe, dopolnjene,
kadar je to primerno, s poklicnim usposabljanjem ali pripravništvom oziroma
strokovno prakso, na ravneh kvalifikacij, opisanih v točkah b), c), č) ali d)
8. člena tega pravilnika, Regulirano izobraževanje in usposabljanje, navedeno v
seznamu v Prilogi VI, ki je sestavni del tega pravilnika, se obravnava kot tako
regulirano usposabljanje na ravni opisani v točki c) 8. člena tega pravilnika.
(6) Ne glede na točko b) drugega
odstavka in točko b) četrtega odstavka tega člena država članica gostiteljica
dovoli dostop do reguliranega poklica in njegovo opravljanje, kadar se za
dostop do reguliranega poklica na njenem ozemlju zahtevajo dokazila o kvalifikacijah,
ki potrjujejo uspešno dokončano visoko ali univerzitetno izobraževanje, ki
traja štiri leta, in kadar ima prosilec kvalifikacijo iz točke c). 8. člena
tega pravilnika.
IV. PREIZKUS POKLICNE USPOSOBLJENOSTI IN PRILAGODITVENO
OBDOBJE
11. člen
(1) Pristojno ministrstvo oziroma drug
pristojni organ v postopku primerja pisno dokumentacijo o kandidatovih
poklicnih kvalifikacijah s poklicnimi kvalifikacijami, ki jih za opravljanje
posameznega reguliranega poklica oziroma dejavnosti zahtevajo predpisi Republike
Slovenije. Če pristojno ministrstvo oziroma drug pristojni organ na podlagi te
primerjave oceni, da kandidatove poklicne kvalifikacije ne ustrezajo, izda
kandidatu o tej ugotovitvi začasno odločbo, v kateri pozove kandidata, da glede
na okoliščine primera opravi enega od naslednjih dopolnilnih ukrepov za
priznavanje njegovih poklicnih kvalifikacij:
-      
preizkus poklicne usposobljenosti ali
-      
prilagoditveno obdobje, v katerem bo izpolnil
manjkajoče pogoje za priznavanje ustreznosti svojih poklicnih kvalifikacij.
(2) Pristojno ministrstvo oziroma drug
pristojni organ od kandidata lahko zahteva, da opravi ali prilagoditveno
obdobje do treh let ali preizkus poklicne usposobljenosti, če:
a)  je trajanje usposabljanje, za katero predloži dokazila, v skladu z
določbami prvega in drugega odstavka prejšnjega člena, vsaj eno leto krajše od
trajanja, ki se zahteva v Republiki Sloveniji;
b)  če poklicne kvalifikacije, ki jih je pridobil kandidat, zajemajo
teoretične in/ali praktične predmete oziroma vsebine, ki so bistveno drugačne
od predmetov oziroma vsebin, predpisanih za opravljanje določenega poklica
oziroma dejavnosti v Republiki Sloveniji in so bistvene za opravljanje tega
reguliranega poklica oziroma dejavnosti;
c)  če reguliran poklic oziroma dejavnost v Republiki Sloveniji zajema
eno ali več dejavnosti, ki niso zajete v reguliranem poklicu oziroma dejavnosti
države članice EU, Evropskega gospodarskega prostora ali Švicarske
konfederacije, iz katere prihaja kandidat, in to razliko označuje tudi posebna
izobrazba, ki jo zahteva Republika Slovenija in zajema teoretične in/ali
praktične predmete, ki so bistveno drugačni od predmetov v diplomi, spričevalu
ali drugem dokazilu o formalnih poklicnih kvalifikacijah, ki jih je predložil
kandidat.
(3) Preden pristojno ministrstvo oziroma
drug pristojni organ oceni, da mora kandidat opraviti prilagoditveno obdobje
ali preizkus poklicne usposobljenosti, preveri, če kandidatove strokovne
izkušnje v določenem poklicu vsaj deloma ali v celoti pokrivajo razliko, na
katero se nanašata črki b) in c) prejšnjega odstavka.
12. člen
(1) Kandidat nima možnosti izbire med
prilagoditvenim obdobjem in preizkusom poklicne usposobljenosti:
-      
pri poklicih oziroma dejavnostih, navedenih v
Evidenci, ki zahtevajo natančno poznavanje pravnega reda Republike Slovenije in
zajemajo dajanje nasvetov in/ali pomoči v zvezi s pravnim redom Republike
Slovenije.
(2) Pristojno ministrstvo oziroma drug
pristojni organ od kandidata zahteva opravljanje prilagoditvenega obdobja ali
preizkusa poklicne usposobljenosti tudi, če namerava kandidat opravljati
dejavnosti kot samozaposlena oseba ali kot direktor v podjetju, za katero je
potrebno poznavanje in uporaba posebnih nacionalnih predpisov, pod pogojem, da
se za dostop do opravljanja dejavnosti v Republiki Sloveniji to zahteva tudi od
slovenskih državljanov.
13. člen
(1) Pri opravljanju preizkusa poklicne
usposobljenosti ali prilagoditvenega obdobja, katerega vsebina se določi v
skladu s predpisi, pooblaščene organizacije upoštevajo dejstvo, da je kandidat
kvalificiran strokovnjak, usposobljen za opravljanje določenega poklica oziroma
dejavnosti v državi članici EU, Evropskega gospodarskega prostora ali Švicarske
konfederacije.
(2) Namen preizkusa poklicne
usposobljenosti je preverjanje izključno poklicnega znanja kandidata, ki ga
opravijo pooblaščene organizacije, s ciljem oceniti usposobljenost kandidata za
opravljanje določenega poklica oziroma dejavnosti v Republiki Sloveniji.
14. člen
(1) Kandidat pred opravljanjem plača
stroške usposabljanja v prilagoditvenem obdobju ter stroške za preizkus
poklicne usposobljenosti v primerih, ko na posameznem področju predpisi ali
splošni akti, izdani na njihovi podlagi, za smiselno enake namene v zvezi z
opravljanjem reguliranega poklica oziroma poklicne dejavnosti za državljane Republike
Slovenije določajo plačilo stroškov ter njihovo višino oziroma merila za njihov
izračun.
(2) Pristojno ministrstvo oziroma drug
pristojni organ v sklepu o določitvi opravljanja prilagoditvenega obdobja ali
preizkusa poklicne usposobljenosti iz sedme alinee točke a) 19.a člena zakona,
v katerem predlaga enega od dopolnilnih ukrepov iz prejšnjega odstavka, pri
vsakem od njih povzame tudi ureditev stroškov za enakovredne ukrepe v zvezi z
zadevnim reguliranim poklicem oziroma poklicno dejavnostjo za državljane
Republike Slovenije ter v primeru zanje določene obveznosti plačila teh
stroškov navede njihovo višino v skladu s pravno podlago za njihovo določitev
oziroma odmero.
(3) Pristojno ministrstvo oziroma drug
pristojni organ v začasni odločbi iz 14. člena zakona pri vsakem dopolnilnem
ukrepu opredeli tudi predvidene stroške za njegovo izvedbo ter navede, da bo
izdalo o stroških poseben sklep, ko bo kandidat v določenem roku izbral enega
od predlaganih dopolnilnih ukrepov.
(4) Ko se kandidat odloči med prilagoditvenim
obdobjem in preizkusom poklicne usposobljenosti, o svoji izbiri pisno obvesti pristojno
ministrstvo oziroma drug pristojni organ, ki na podlagi njegove odločitve izda
sklep iz prejšnjega odstavka, v katerem navede višino stroškov in pri kateri
pooblaščeni organizaciji ter v kakšnem roku mora kandidat stroške poravnati.
(5) Sklep iz prejšnjega odstavka se
pošlje tudi navedeni pooblaščeni organizaciji.
V. PRIZNAVANJE POKLICNIH IZKUŠENJ
15. člen
Če se za opravljanje dejavnosti iz Priloge
VII tega pravilnika v Republiki Sloveniji zahteva splošno znanje, znanje s
področja gospodarskega poslovanja ali poklicno znanje, sposobnosti ter poklicne
izkušnje, pristojno ministrstvo oziroma drug pristojni organ kot zadosten dokaz
takega znanja in sposobnosti sprejme dejstvo, da je kandidat v drugi državi
članici opravljal zadevno dejavnost.
16. člen
(1) Za opravljanje dejavnosti s
Seznama I Priloge VII tega pravilnika se od kandidata iz prejšnjega odstavka
zahteva, da je opravljal predhodno dejavnost v drugi državi članici:
a)  šest zaporednih let kot samozaposlena oseba ali direktor podjetja;
ali
b)  tri zaporedna leta kot samozaposlena oseba ali direktor podjetja,
če upravičenec dokaže, da se je vsaj tri leta predhodno usposabljal v zadevni
dejavnosti, kar dokazuje s potrdilom, ki ga priznava država članica, ali kar
pristojni poklicni organ šteje za popolnoma veljavno; ali
c)  štiri zaporedna leta kot samozaposlena oseba ali direktor podjetja,
če upravičenec lahko dokaže, da se je vsaj dve leti predhodno usposabljal v zadevni
dejavnosti, kar dokazuje s potrdilom, ki ga priznava država članica ali kar
pristojni poklicni organ šteje za popolnoma veljavno; ali
č)  tri zaporedna leta kot samozaposlena oseba, če upravičenec
lahko dokaže, da je opravljal zadevno dejavnost kot zaposlena oseba vsaj pet
let; ali
d)  pet zaporednih let kot vodilni delavec, od katerih je vsaj tri leta
opravljal tehnične naloge in je bil odgovoren za vsaj en oddelek v podjetju, če
lahko upravičenec dokaže, da se je vsaj tri leta predhodno usposabljal v zadevni
dejavnosti, kar dokazuje s potrdilom, ki ga priznava država članica ali kar
pristojni poklicni organ šteje za popolnoma veljavno.
(2) V primerih iz točk a) in č)
prejšnjega odstavka se dejavnost ne sme prenehati opravljati več kot 10 let
pred datumom, na katerega zadevna oseba vloži popolno prošnjo pri pristojnemu
organu.
17. člen
(1) V primeru dejavnosti s Seznama II
Priloge VII tega pravilnika je treba to dejavnost predhodno opravljati:
a)  pet zaporednih let kot samozaposlena oseba ali direktor podjetja;
ali
b)  tri zaporedna leta kot samozaposlena oseba ali direktor podjetja,
kadar upravičenec dokaže, da se je vsaj tri leta predhodno usposabljal v
zadevni dejavnosti, kar dokazuje s potrdilom, ki ga priznava država članica ali
kar poklicni organ šteje za popolnoma veljavno; ali
c)  štiri zaporedna leta kot samozaposlena oseba ali direktor podjetja,
če upravičenec lahko dokaže, da se je vsaj dve leti predhodno usposabljal v
zadevni dejavnosti, kar dokazuje s potrdilom, ki ga priznava država članica ali
kar poklicni organ šteje za popolnoma veljavno; ali
č)  tri zaporedna leta kot samozaposlena oseba ali direktor
podjetja, če upravičenec lahko dokaže, da je opravljal zadevno dejavnost kot
zaposlena oseba vsaj pet let; ali
d)  pet zaporednih let kot zaposlena oseba, če prosilec lahko dokaže,
da se je vsaj tri leta predhodno usposabljal v zadevni dejavnosti, kar dokazuje
s potrdilom, ki ga priznava država članica ali kar poklicni organ šteje za
popolnoma veljavno; ali
e)  šest zaporednih let kot zaposlena oseba, če upravičenec lahko
dokaže, da se je vsaj dve leti predhodno usposabljal v zadevni dejavnosti, kar
dokazuje s potrdilom, ki ga priznava država članica ali kar poklicni organ
šteje za popolnoma veljavno.
(2) V primerih iz točk a) in č)
prejšnjega odstavka se dejavnost ne sme prenehati opravljati več kot 10 let
pred datumom, na katerega zadevna oseba vloži popolno prošnjo pri pristojnemu
organu.
18. člen
(1) Za dejavnosti s Seznama III
Priloge VII tega pravilnika je treba to dejavnost predhodno opravljati:
a)  tri zaporedna leta kot samozaposlena oseba ali direktor podjetja;
ali
b)  dve zaporedni leti kot samozaposlena oseba ali direktor podjetja,
če upravičenec lahko dokaže, da se je predhodno usposabljal v zadevni
dejavnosti, kar dokazuje s potrdilom, ki ga priznava država članica ali kar
poklicni organ šteje za popolnoma veljavno; ali
c)  dve zaporedni leti kot samozaposlena oseba ali direktor podjetja,
če upravičenec lahko dokaže, da je opravljal zadevno dejavnost kot zaposlitev
vsaj tri leta; ali
č)  tri zaporedna leta kot zaposlena oseba, če upravičenec lahko
dokaže, da se je predhodno usposabljal v zadevni dejavnosti, kar dokazuje s
potrdilom, ki ga priznava država članica ali kar poklicni organ šteje za
popolnoma veljavno.
(2) V primerih iz točk a) in c)
prejšnjega odstavka se dejavnost ne sme prenehati opravljati več kot 10 let
pred datumom, na katerega zadevna oseba vloži popolno prošnjo pri pristojnemu
organu.
VI. PRIZNAVANJE NA PODLAGI USKLAJEVANJA MINIMALNIH POGOJEV
USPOSOBLJENOSTI
19. člen
Pogoji za opravljanje poklicev oziroma
poklicnih dejavnosti, ki se priznavajo na podlagi avtomatičnega priznavanja, so
urejeni s področnimi predpisi. Gre za naslednje poklice oziroma poklicne
dejavnosti:
-      
zdravnik/zdravnica
-      
zdravnik specialist/zdravnica specialistka
-      
doktor dentalne medicine/doktorica dentalne
medicine
-      
doktor dentalne medicine specialist/doktorica
dentalne medicine specialistka
-      
diplomirana medicinska sestra/diplomirani
zdravstvenik
-      
babica/babičar
-      
arhitekt/arhitektka
-      
veterinar/veterinarka
-      
magister farmacije/magistra farmacije.
VII. IZPOLNJEVANJE DRUGIH, S PODROČNIMI ZAKONI DOLOČENIH
POGOJEV
20. člen
(1) Pristojni organ v Republiki
Sloveniji, ki kot pogoj za dostop in opravljanje reguliranega poklica oziroma
dejavnosti v Republiki Sloveniji zahteva predložitev dokazil o častni, moralni
in poklicni neoporečnosti, ali ki suspendira oziroma prepove opravljanje takega
poklica v primeru disciplinskih ali kazenskih ukrepov, sprejme kot zadosten
dokaz, če kandidat predloži dokumente, ki jih v ta namen izda pristojni organ
države članice izvora, iz katerih je razvidno, da je tem zahtevam zadoščeno.
(2) Če pristojni organ države članice
izvora ne izda dokumentov, predvidenih v prejšnjem odstavku, jih je mogoče
nadomestiti z zapriseženo izjavo ali svečano izjavo, oziroma če taka zaprisega
v državah članicah ne obstaja, z izjavo, ki jo kandidat poda pred pristojnim
upravnim organom, notarjem ali pred pristojnim strokovnim organom države
članice EU, Evropskega gospodarskega prostora ali Švicarske konfederacije, in
ki je pristojen izdajati potrdila o takšni zaprisegi ali svečani izjavi.
(3) Kadar se zahteva dokazilo o
finančnem stanju za začetek ali opravljanje reguliranega poklica oziroma
dejavnosti v Republiki Sloveniji se kot enakovredna potrdilom izdanim na
ozemlju Republike Slovenije upošteva tudi potrdila, ki jih izdajo banke v
državi članici izvora ali v državi članici, iz katere prihaja državljan države
članice EU, Evropskega gospodarskega prostora ali Švicarske konfederacije.
(4) Kadar pristojni organ v Republiki
Sloveniji za dostop ali opravljanje reguliranega poklica oziroma dejavnosti od
slovenskih državljanov zahteva potrdila o zavarovanju za primer finančnih
tveganj, ki izhajajo iz njihove poklicne odgovornosti, se kot enakovredna
potrdilom, izdanim na ozemlju Republike Slovenije, upoštevajo potrdila, ki jih
izdajo zavarovalnice drugih držav članic. Iz teh potrdil mora biti razvidno, da
je ureditev pogojev in obsega kritja pri zavarovatelju smiselno enaka ureditvi,
ki velja v Republiki Sloveniji.
(5) V primeru, da pristojni organ v
Republiki Sloveniji zahteva od državljanov Republike Slovenije za dostop in
opravljanje reguliranega poklica oziroma dejavnosti potrdilo o telesnem ali
duševnem zdravju, sprejme kot zadostno dokazilo dokument, ki ga v tak namen
zahteva država članica, iz katere kandidat prihaja.
(6) Če država članica EU, Evropskega
gospodarskega prostora ali Švicarske konfederacije dokumenta iz prejšnjega
odstavka za opravljanje zadevnega poklica ne zahteva, sprejme pristojni organ v
Republiki Sloveniji od državljanov te države potrdilo pristojnega organa te
države, ki ustreza potrdilu o telesnem ali duševnem zdravju iz prejšnjega
odstavka.
(7) Če zahteva pristojni organ v
Republiki Sloveniji od slovenskih državljanov za dostop in opravljanje
reguliranega poklica oziroma dejavnosti zaprisego ali svečano izjavo in
besedilo te zaprisege ali izjave ni primerno uporabiti za državljane drugih
držav članic EU, Evropskega gospodarskega prostora ali Švicarske konfederacije
mora poskrbeti za to, da je kandidatom na voljo primerno in ustrezno besedilo.
(8) V primeru, da se za opravljanje
dejavnosti iz Priloge VII zahteva dokazilo o ugledu in dokazilo, da kandidat ni
in ni bil v stečaju ali enega od obeh dokazil, pristojno ministrstvo oziroma
drug pristojni organ sprejme od kandidata kot zadosten dokaz izpis iz »kazenske
evidence« ali, če tega ni, enakovreden dokument pristojnega organa države
članice izvora ali države članice, iz katere prihaja kandidat, ki dokazuje, da
so ti pogoji izpolnjeni.
(9) V primeru, da se za opravljanje
dejavnosti iz Priloge VII tega pravilnika zahteva dokazilo, da kandidat ni in
ni bil v stečaju, da mu niso bili izrečeni disciplinski ali upravni ukrepi, pa
dokumenti iz prejšnjega odstavka tega ne dokazujejo, sprejme pristojni organ v
Republiki Sloveniji od državljanov drugih držav članic kot zadosten dokaz
potrdilo, ki dokazuje, da so ti pogoji izpolnjeni in ki ga izda pristojni organ
v državi članici izvora ali v državi članici, iz katere prihaja kandidat. Ta
dokazila morajo izkazovati dejstva, ki so v Republiki Sloveniji pomembna za
njihovo presojo.
(10) Pristojni organi v Republiki
Sloveniji lahko zahtevajo, da dokumenti ali potrdila iz tega člena niso
starejša od treh mesecev.
VIII. EVIDENCA REGULIRANIH POKLICEV OZIROMA REGULIRANIH
POKLICNIH DEJAVNOSTI V REPUBLIKI SLOVENIJI
21. člen
(1) Ministrstvo za delo, družino in
socialne zadeve vodi Evidenco, ki se deli na naslednje sezname:
-      
Seznam 1 – poklici oziroma dejavnosti, za
opravljanje katerih se zahteva univerzitetna ali visokošolska diploma,
pridobljena po izobraževanju in usposabljanju, ki je trajalo vsaj tri leta;
-      
Seznam 2a – poklici oziroma dejavnosti, za
opravljanje katerih se zahteva višješolska diploma, pridobljena po
izobraževanju in usposabljanju, ki je trajalo manj kot tri leta;
-      
Seznam 2b – poklici oziroma dejavnosti, za
opravljanje katerih se zahteva spričevalo;
-      
Seznam 2c – poklici oziroma dejavnosti, za
opravljanje katerih se zahteva potrdilo o kompetentnosti;
-      
Seznam 3 – poklici oziroma dejavnosti, kjer
kandidat nima možnosti izbire med prilagoditvenim obdobjem in preizkusom
poklicne usposobljenosti;
-      
Seznam 4 – dejavnosti za opravljanje katerih se
zahteva splošno znanje, znanje s področja gospodarskega poslovanja ali poklicno
znanje, sposobnosti ter poklicne izkušnje;
-      
Seznam 5 – poklici oziroma dejavnosti, ki jih
ureja področna direktiva oziroma na podlagi le-te področni predpisi nacionalne
zakonodaje.
(2) Poleg omenjene Evidence vodi
Ministrstvo za delo, družino in socialne zadeve še:
-      
Evidenco reguliranih poklicev oziroma poklicnih
dejavnosti v EU
-      
(črtana)
22. člen
(1) V Evidenci se vodijo tisti poklici
oziroma dejavnosti, ki jih na podlagi predloga za vpis Ministrstvu za delo,
družino in socialne zadeve posreduje pristojno ministrstvo.
(2) Pristojno ministrstvo v predlogu
za vpis predloži naslednje podatke:
-      
zakon oziroma podzakonski akt, s katerim je
poklic oziroma dejavnost regulirana,
-      
natančen opis poklica oziroma dejavnosti iz
predpisa (naziv, pogoji in druge zahteve za dostop in opravljanje poklica
oziroma dejavnosti).
(3) Kolikor pristojno ministrstvo regulirani
poklic deregulira, mora o tem obvestiti Ministrstvo za delo, družino in
socialne zadeve, obvestilu morajo biti priloženi predpisi, s katerimi je poklic
dereguliran.
23. člen
(1) Evidenca je javna, povezava do
Evidence je dostopna na spletnih straneh Ministrstva za delo, družino in
socialne zadeve.
(2) Ministrstvo za delo, družino in
socialne zadeve dopolnjuje Evidenco, ko pridobi ustrezne podatke o poklicih
oziroma poklicnih dejavnostih.
(3) Pristojno ministrstvo oziroma drug
pristojni organ je dolžan vnesti v spletno aplikacijo vse potrebne podatke
glede poklica, ki ga regulira pristojno ministrstvo.

Priloga
I: Vloga za priznanje poklicne kvalifikacije po splošnem sistemu
Priloga
II: Vloga za priznanje poklicne/ih kvalifikacij/e na podlagi poklicnih izkušenj
Priloga
III: Vloga za avtomatično priznanje poklicne kvalifikacije na podlagi
usklajenih minimalnih pogojih usposobljenosti
Priloga
IV: Prijava ponudnika storitev za začasno opravljanje reguliranega poklica
oziroma dejavnosti v Republiki Sloveniji
Priloga
V: Seznam programov usposabljanja s posebno strukturo
Priloga
VI: Seznam reguliranega usposabljanja
Priloga
VII: Dejavnosti, povezane s kategorijami poklicnih izkušenj

Pravilnik o postopku priznavanja poklicnih
kvalifikacij državljanom držav članic Evropske unije, Evropskega gospodarskega
prostora in Švicarske konfederacije za opravljanje reguliranih poklicev oziroma
dejavnosti v Republiki Sloveniji (Uradni list RS, št. 23/08)
vsebuje naslednje končne določbe:
»IX. KONČNE DOLOČBE
24. člen
(prenehanje
veljavnosti pravilnikov)
Z dnem uveljavitve tega pravilnika
prenehajo veljati Pravilnik o podrobnejših pravilih postopka priznavanja
kvalifikacij za opravljanje reguliranih poklicev oziroma reguliranih poklicnih
dejavnosti v Republiki Sloveniji na podlagi področnih direktiv (Uradni
list RS, št. 41/04 in 107/05), Pravilnik o podrobnejših pravilih postopka
priznavanja kvalifikacij za opravljanje reguliranih poklicev oziroma
reguliranih poklicnih dejavnosti v Republiki Sloveniji na podlagi prve in druge
direktive splošnega sistema priznavanja kvalifikacij (Uradni list RS, št.
41/04, 104/04 in 6/07), Pravilnik o podrobnejših pravilih postopka priznavanja
kvalifikacij za opravljanje reguliranih poklicev oziroma reguliranih poklicnih
dejavnosti na podlagi tretje direktive splošnega sistema priznavanja
kvalifikacij (Uradni list RS, št. 41/04) in Pravilnik o podrobnejši vsebini in
načinu vodenja evidenc s področja vzajemnega priznavanja kvalifikacij
državljanom držav članic EU za opravljanje reguliranih poklicev oziroma
reguliranih poklicnih dejavnosti v Republiki Sloveniji (Uradni list RS, št.
41/04).
25. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o postopku priznavanja poklicnih kvalifikacij državljanom držav
članic Evropske unije, Evropskega gospodarskega prostora in Švicarske
konfederacije za opravljanje reguliranih poklicev oziroma dejavnosti v
Republiki Sloveniji (Uradni list RS, št. 109/11) vsebuje naslednjo končno določbo:
»12. člen
Ta pravilnik začne veljati naslednji dan po
objavi v Uradnem listu Republike Slovenije.«.