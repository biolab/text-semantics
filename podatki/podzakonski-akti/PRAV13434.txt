1. člen
Ta pravilnik določa vrste prijav, predlogov in drugih vlog,
ki jih lahko enote poslovnega registra oddajo neposredno prek oddaljenega
dostopa do informacijskega sistema za podporo poslovnim subjektom.
2. člen
V sistem za podporo poslovnim subjektom je vključena oddaja
vlog v postopkih vlaganja:
-       
zahtevkov za izplačilo nadomestila plače zaradi začasne zadržanosti od
dela v breme zdravstvenega zavarovanja,
-       
vprašalnika za izdajo obrazca A1 po 13. členu Uredbe (ES) št. 883/2004
Evropskega parlamenta in Sveta z dne 29. aprila 2004 o koordinaciji
sistemov socialne varnosti (UL L 200, 30. 4. 2004, str. 1), zadnjič
spremenjene z Uredbo Komisije (EU) 2017/492 z dne 21. marca 2017 o
spremembi Uredbe (ES) št. 883/2004 Evropskega parlamenta in Sveta o
koordinaciji sistemov socialne varnosti in Uredbe (ES) št. 987/2009
Evropskega parlamenta in Sveta o določitvi podrobnih pravil za izvajanje Uredbe
(ES) št. 883/2004 (UL L 76, 22. 3. 2017, str. 13),
-       
prošenj za izdajo ali podaljšanje enotnega dovoljenja za prebivanje in
delo tujcev,
-       
prošenj za izdajo ali podaljšanje dovoljenja za začasno prebivanje
zaradi opravljanja dela na področju raziskav in visokega šolstva,
-       
prošenj za izdajo dovoljenja za prvo zaposlitev ali strokovno zaposlitev
na podlagi Zakona o ratifikaciji Sporazuma med Vlado Republike Slovenije in
Svetom ministrov Bosne in Hercegovine o zaposlovanju državljanov Bosne in
Hercegovine v Republiki Sloveniji in Protokola o izvajanju Sporazuma med Vlado
Republike Slovenije in Svetom ministrov Bosne in Hercegovine o zaposlovanju
državljanov Bosne in Hercegovine v Republiki Sloveniji (Uradni list RS – Mednarodne
pogodbe, št. 14/12),
-       
zahtevkov za prenos elektronskih potrdil o upravičeni zadržanosti od
dela, 
-       
vlog za izdajo naravovarstvenega soglasja ali naravovarstvenih pogojev, 
-       
vlog za izdajo dovoljenj in potrdil za izvoz, uvoz, tranzit ali druga
ravnanja z rastlinami ali živalmi, njihovimi deli ter izdelki iz rastlin ali
živali v skladu z zakonom, ki ureja ohranjanje narave, 
-       
zahtev za začetek predhodnega postopka presoje vplivov na okolje, 
-       
vlog za pridobitev dovoljenja za poškodovanje, zastrupitev, usmrtitev,
odvzem iz narave, ujetje ali vznemirjanje živali in dovoljenja za odstranitev,
spremembo, poškodovanje ali uničenje struktur v skladu s predpisom, ki ureja
zavarovane prosto živeče živalske vrste, 
-       
vlog za pridobitev dovoljenja za gojitev živali domorodnih ali
tujerodnih vrst,
-       
vlog za pridobitev dovoljenj ali soglasja za izjemna ravnanja v
podzemnih jamah v skladu z zakonom, ki ureja varstvo podzemnih jam,
-       
obvestila o delu na domu v skladu z zakonom, ki ureja interventne ukrepe
za omilitev posledic drugega vala epidemije COVID-19,
-       
vlog za registracijo poslovnega subjekta z dejavnostjo na področju
medicinskih pripomočkov,
-       
vlog za prijavo obratovalnega časa gostinskega obrata oziroma kmetije,
-       
vlog za spremembo lastništva ali uporabnika nepremičnine za napoved
odmere nadomestila za uporabo stavbnega zemljišča,
-       
vlog za izdajo potrdila o predkupni pravici,
-       
vlog za izdajo dovoljenja za zaporo ceste,
-       
vlog za izdajo soglasja občine, lastnice zemljišča, ob prireditvi,
-       
vlog za izdajo odločbe o komunalnem prispevku,
-       
vlog za izdajo mnenja na izdelano projektno dokumentacijo za gradnjo v
varovalnem pasu prometne površine,
-       
vlog za izdajo dovoljenja za začasno čezmerno obremenitev okolja s
hrupom,
-       
vlog za pridobitev dovoljenja za promocijsko uporabo znamke I feel
Slovenia,
-       
vlog za vpis v razvid medijev,
-       
vlog za spremembo podatkov v razvidu medijev,
-       
vlog za izbris iz razvida medijev,
-       
vlog za spremembo izdajatelja v razvidu medijev,
-       
vlog za pridobitev potrdila o številu zaposlenih,
-       
vlog za pridobitev poimenskega seznama zaposlenih,
-       
prijav nezgod in poškodb pri delu in
-       
preklic prijav nezgod in poškodb pri delu.

Pravilnik o oddaji vlog v sistem za podporo poslovnim
subjektom (Uradni list RS, št. 40/18) vsebuje naslednji končni določbi:
»KONČNI DOLOČBI
3. člen
Z dnem uveljavitve tega pravilnika se preneha uporabljati
Pravilnik o oddaji vlog v sistem e-VEM (Uradni list RS, št. 41/16 in 54/17
– ZPRS-1B).
4. člen
Ta pravilnik začne veljati naslednji dan po objavi v Uradnem listu
Republike Slovenije, razen druge alineje 2. člena tega pravilnika, ki se začne
uporabljati 1. oktobra 2018.«.

Pravilnik o spremembi in dopolnitvi Pravilnika
o oddaji vlog v sistem za podporo poslovnim subjektom (Uradni list RS, št. 82/18) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembi in dopolnitvi Pravilnika
o oddaji vlog v sistem za podporo poslovnim subjektom (Uradni list RS, št. 82/19) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o dopolnitvi Pravilnika o oddaji
vlog v sistem za podporo poslovnim subjektom (Uradni list RS, št. 195/20) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o dopolnitvi Pravilnika o oddaji
vlog v sistem za podporo poslovnim subjektom (Uradni list RS, št. 135/21) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o dopolnitvi Pravilnika o oddaji
vlog v sistem za podporo poslovnim subjektom (Uradni list RS, št. 128/22) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po objavi v Uradnem
listu Republike Slovenije.«.