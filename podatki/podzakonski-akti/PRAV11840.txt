1. člen
S tem pravilnikom se določajo oblika,
vsebina in postopek za izdajo javnih in drugih listin o zaključenem izobraževanju,
ki jih izdaja Visoka šola za storitve.
2. člen
Visoka šola za storitve izdaja naslednje
diplome in potrdila o izobraževanju:
a)    
Javne listine:
- 
diplome,
- 
dvojnike diplom,
- 
potrdila in dvojnike potrdil o opravljenih izpopolnjevanjih po
študijskih programih za izpopolnjevanje – modulih,
- 
potrdila o opravljenih izpitih oziroma o opravljenem delu obveznosti iz
javno veljavnega programa.
b)    
Druge listine:
- 
potrdila o opravljenih obveznostih v neformalnih programih za
izpopolnjevanje.
3. člen
Javne listine se izda po opravljenih
obveznostih, in sicer:
-       
diploma se izda po opravljenih obveznostih visokošolskega študijskega
programa za pridobitev izobrazbe,
-       
potrdilo se izda po opravljenih obveznostih visokošolskega študijskega
programa za izpopolnjevanje ali dela javno veljavnega programa za pridobitev
izobrazbe.
Druge listine – potrdila, ki niso javne
listine, se izda po opravljenih obveznostih v neformalnih programih za
izpopolnjevanje.
4. člen
Javne listine, razen potrdil o opravljenih
izpitih, so tiskane na posebnem papirju Munken Pure Rough (300 g/m2)
formata A4, na katerem je na vrhu centrirano znak VIST Visoka šola za
storitve/Higher School of Applied Sciences pod tem pa naslednji podatki in
navedbe s pisavo Rekord Basic Beta, razen, če je drugače navedeno, v naslednjem
zaporedju:
a)    
na diplomi:
- 
napis Diploma,
- 
ime in priimek kandidata oziroma kandidatke,
- 
z besedo izpisan datum in kraj rojstva (s pisavo Georgia),
- 
z besedo izpisan datum izpolnitve obveznosti po programu,
- 
ime in stopnja študijskega programa,
- 
grafični element iz znaka v barvi oddelka, ki je izvedel program,
- 
ime šole kot ustanove, ki podeljuje naslov,
- 
pridobljeni strokovni naslov,
- 
kraj in z besedo izpisan datum izdaje diplome,
- 
zaporedno številko diplome,
- 
suhi pečat šole,
- 
navedbo podpisnika – dekana in podpis.
b)    
na potrdilu o opravljenih izpopolnjevanjih po
študijskih programih za izpopolnjevanje – modulih so navedeni podatki in
navedbe, kot na diplomi, razen:
- 
napis Potrdilo (namesto Diploma),
- 
ime in priimek kandidata oziroma kandidatke,
- 
z besedo izpisan datum in kraj rojstva,
- 
z besedo izpisan datum izpolnitve obveznosti po programu,
- 
poleg imena in stopnje študijskega programa, katerega del je modul, še
navedbo, da gre za del tega programa,
- 
grafični element iz znaka v barvi oddelka, ki je izvedel del programa –
modul,
- 
ime šole kot ustanove, ter navedba, da potrjuje opravljene obveznosti po
programu za izpopolnjevanje v modulu (namesto strokovnega naslova) z navedbo
imena modula ter obsega v številu ECTS,
- 
kraj in z besedo izpisan datum izdaje potrdila,
- 
zaporedno številko potrdila,
- 
suhi pečat šole,
- 
navedbo podpisnika – dekana in podpis.
Diploma vsebuje še vezna besedila, kot je
razvidno iz priloge, analogna besedila vsebuje tudi Potrdilo.
Diploma in Potrdilo vsebujeta poleg črnih
še elemente v modri barvi Pantone 302 EC in vojolični barvi Pantone 255 C.
Sestavni del diplome je »Priloga k diplomi«
v slovenskem in angleškem jeziku, kot je določeno s Pravilnikom o prilogi k
diplomi, ki ga sprejme minister, pristojen za visoko šolstvo (Uradni list RS,
št. 56/07 ter 39/12); tiskana je na papirju Munken Pure Rough, 100 g/m2
ali 120 g/m2.
Sestavni del Potrdila je priloga, ki
vsebuje analogne podatke o šolskem sistemu v Republiki Sloveniji ter potrdilo o
opravljenih obveznostih.
Diploma s prilogo in Potrdilo s prilogo se
izročata v mapi modre barve z vtisnjenim suhim tiskom logotipa na sprednji
strani.
5. člen
O izdanih diplomah in potrdilih iz
prejšnjega člena vodi šola posebno evidenco v skladu z zakonom in s posebnimi
predpisi.
6. člen
Šola izda dvojnik diplome diplomantu, ki je
ustrezno preklical izgubljeno, uničeno ali odtujeno diplomo, če je iz evidence,
ki jo vodi šola razvidno, da mu je bil po končanih študijskih obveznostih izdan
izvirnik diplome.
Dvojnik diplome se izda na papirju, ki se v
danem trenutku uporablja za izdajo diplom, s tem da je v gornjem desnem kotu na
prvi strani napisano, da gre za dvojnik.
Na prvi strani dvojnika diplome se z izjemo
zaporedne številke navedejo podatki, ki jih mora po tem pravilniku vsebovati
diploma, s tem da se namesto lastnoročnega podpisa pri imenu podpisnika zapiše
»l.r.«
Na hrbtni strani dvojnika trenutni dekan
podpiše klavzulo o skladnosti podatkov dvojnika s podatki evidence, na temelju
katere se dvojnik diplome izdaja. Na hrbtni strani dvojnika diplome se odtisne
pečat šole.
V evidenco izdanih diplom se vpiše podatke
o izdanem dvojniku diplome, skupaj s podatki o preklicu izvirnika.
7. člen
Potrdilo o opravljenih izpitih oziroma
opravljenem delu obveznosti iz javno veljavnega programa se izda na papirju,
kot ga šola običajno uporablja. Vsebuje ime in znak šole, ime in priimek ter
vpisno številko udeleženca, datum izdaje potrdila, študijski program, datume
opravljanja izpitov, predmete in ECTS predmetov, iz katerih je udeleženec
opravljal izpite, ocene, podpis odgovorne osebe in pečat, lahko pa tudi druge
podatke.
8. člen
Potrdilo o opravljenih obveznostih v
neformalnih programih za izpopolnjevanje vsebuje: ime šole, logotip, naslov
programa, trajanje, podatke o udeležencu, zaporedno številko potrdila, datum
izdaje potrdila, navedbo in podpis dekana ali vodje oddelka, ki je program
izvedel, žig šole, lahko pa tudi druge podatke.

Diploma
za opravljen visokošolski študijski program za storitve

Pravilnik o vsebini in obliki javnih in drugih
listin o zaključenem izobraževanju na Visoki šoli za storitve v Ljubljani
(Uradni list RS, št. 71/13) vsebuje naslednjo končno določbo:
»9. člen
S sprejetjem tega pravilnika preneha
veljati Pravilnik o vsebini in obliki diplome, sprejet 29. 9. 2010.
Ta pravilnik se objavi v Uradnem listu
Republike Slovenije in začne veljati na dan objave.«.

Pravilnik o spremembi Pravilnika o vsebini in
obliki javnih in drugih listin o zaključenem izobraževanju na Visoki šoli za
storitve v Ljubljani (Uradni list RS, št. 65/15) vsebuje naslednjo končno določbo:
»2. člen
Ta pravilnik velja od dneva objave v
Uradnem listu Republike Slovenije.«.