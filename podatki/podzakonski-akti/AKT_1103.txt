1.     
ugotovi morebitna politična odgovornost posameznih nosilcev javnih
funkcij zaradi suma vplivanja na domnevno pranje denarja v Novi Kreditni banki
Maribor d.d. (v nadaljnjem besedilu: NKBM) s strani ali s pomočjo tujih
državljanov, institucij ali gospodarskih družb s sedežem v Republiki Sloveniji
ali tujini v primerih ti. imenovane italijanske tipologije, ki jih je ugotovila
Banka Slovenije po opravljenem celovitem pregledu poslovanja NKBM na področju
pranja denarja in financiranja terorizma november–december 2014, pa tudi v
primeru ti. imenovane italijanske tipologije finančnega poslovanja državljanke
Bosne in Hercegovine Dijane Đuđić (v nadaljnjem besedilu: Dijana Đuđić) in z
njo povezanih fizičnih in pravnih oseb v Republiki Sloveniji ali v tujini, ki
ga je ugotovila Preiskovalna komisija o ugotavljanju domnevnega pranja denarja
in financiranja terorizma, jedrske proliferacije ter financiranja aktivnosti
tujih obveščevalno-varnostnih služb v NLB d.d. ter domnevnega pranja denarja v
Novi KBM d.d., zaradi suma, da je bilo to storjeno z vednostjo nosilcev javnih
funkcij in ne da bi ti ukrepali skladno s svojimi pristojnostmi;
2.     
skladno s 5. točko (i.) sklepa št. 900-14/18-8/16 z dne 25. 5.
2018, ki ga je Državni zbor sprejel po obravnavi Končnega poročila o opravljeni
parlamentarni preiskavi o ugotavljanju domnevnega pranja denarja in
financiranja terorizma, jedrske proliferacije ter financiranja aktivnosti tujih
obveščevalno-varnostnih služb v Novi Ljubljanski banki d.d. ter domnevnega
pranja denarja v Novi Kreditni banki Maribor d.d., EPA 2826-VII, v obdobju, ko
je bila ta banka pod prevladujočim vplivom ali v lasti države oziroma v lasti
pravnih oseb iz sektorja države, vse z deležem, ki je omogočal prevladujoč
vpliv na poslovanje te banke, ugotovi vlogo in odgovornost takratnega
predsednika uprave NKBM Aleša Hauca zaradi domnevne opustitve dolžne poklicne
skrbnosti in nezakonitih ravnanj pri izvajanju:
- 
zakonodaje s področja preprečevanja pranja denarja in financiranja
terorizma pri poslovanju NKBM s tujimi državljani oziroma z njimi povezanimi
pravnimi in fizičnimi osebami,
- 
usmeritev regulatorja slovenskega bančnega sistema Banke Slovenije na
tem področju,
- 
internih postopkov za upravljanje tveganj na tem področju,
- 
internega poročanja in sistema internih kontrol na tem področju,
- 
informacijske podpore na tem področju,
- 
poročanja Uradu Republike Slovenije za preprečevanje pranja denarja,
- 
za domnevno oviranje opravljanja pregleda poslovanja banke na tem
področju nadzorniku slovenskega bančnega sistema, Banki Slovenije in ali se je
o tem dogovarjal oziroma so nanj vplivali posamezni nosilci javnih funkcij;
3.     
skladno s 5. točko (ii.) sklepa št. 900-14/18-8/16 z dne 25. 5.
2018, ki ga je Državni zbor sprejel po obravnavi Končnega poročila o opravljeni
parlamentarni preiskavi o ugotavljanju domnevnega pranja denarja in
financiranja terorizma, jedrske proliferacije ter financiranja aktivnosti tujih
obveščevalno-varnostnih služb v Novi Ljubljanski banki d.d. ter domnevnega
pranja denarja v Novi Kreditni banki Maribor d.d., EPA 2826-VII, ugotovi vse
okoliščine poslovnih dejavnosti in finančnega poslovanja Dijane Đuđić in z njo
povezanih fizičnih in pravnih oseb v gospodarskih družbah in kreditnih
institucijah v Republiki Sloveniji ter identificirati dejansko lastništvo
pravnih oseb, ki so bile udeležene v njenih poslovnih dejavnostih, zaradi suma
vplivanja ali vpletenosti posameznih nosilcev javnih funkcij v domnevno pranje
denarja in domnevnih davčnih zatajitev Dijane Đuđić in z njo povezanih fizičnih
in pravnih oseb;
4.     
ugotoviti stanje in učinkovitost sistema za boj proti preprečevanju pranja
denarja in financiranja terorizma ter davčnih zatajitev, in sicer delovanje in
sodelovanje Urada Republike Slovenije za preprečevanja pranja denarja, Policije
in Finančne uprave Republike Slovenije, ki so odgovorni za nadzor, finančne
preiskave in pregon domnevnih kaznivih dejanj pranja denarja, domnevnih davčnih
kaznivih dejanj in prekrškov v primeru Dijane Đuđić in z njo povezanih fizičnih
in pravnih oseb, pri čemer naj se ugotovi, kdo od posameznih nosilcev javnih
funkcij je bil za takšno stanje odgovoren oziroma njegova politična
odgovornost;
5.     
ugotovi vse okoliščine v javnosti razkritih posojilnih pogodb med
politično stranko Slovensko demokratsko stranko, matična številka 5299446000,
sedež Trstenjakova ulica 8, 1000 Ljubljana (v nadaljnjem besedilu: SDS), in
pravno osebo NOVA OBZORJA založništvo d.o.o., matična številka 1318977000,
Linhartova cesta 13, 1000 Ljubljana (v nadaljnjem besedilu: NOVA
OBZORJA založništvo d.o.o.) ter med SDS in Dijano Đuđić zaradi domnevnega
nezakonitega financiranja politične stranke SDS oziroma njene volilne kampanje
za predčasne volitve poslancev v Državni zbor v letu 2018, z Dijano Đuđić pa
tudi zaradi suma, da naj bi bila sklenjena domnevna fiktivna posojilna pogodba
oziroma kupoprodajna pogodba z domnevnim namenom davčne utaje ter kasnejše
pretvorbe posojila v ustanoviteljski delež v pravni osebi NOVA OBZORJA
založništvo d.o.o., vse našteto z domnevnim namenom prikrivanja dejanskega
pridobitelja ustanoviteljskega deleža ter prikrivanja domnevno nezakonitega
izvora finančnih sredstev iz posojilne pogodbe in ugotovi morebitno politično
odgovornost posameznih nosilcev javnih funkcij zaradi suma, da je bilo to
storjeno z njihovo vednostjo in ne da bi ti ukrepali skladno s svojimi
pristojnostmi;
6.     
ugotovi vse okoliščine ustanovitve, spremembe ustanoviteljev in njihovih
deležev pravnih oseb družbe NovaTV24.si, informativna televizija, d.d., matična
številka 6901549000, Linhartova cesta 13, 1000 Ljubljana, družbe Nova hiša
d.o.o., matična številka 6889123000, Linhartova cesta 13, 1000 Ljubljana (v
nadaljnjem besedilu: Nova hiša d.o.o.), in družbe NOVA OBZORJA založništvo
d.o.o., njihovega financiranja in razširjanja programskih ter oglaševalskih
vsebin medijev, ki jih te pravne osebe izdajajo, zaradi suma, da so bili ti
mediji na domnevno nezakonit način uporabljeni za politične oglaševalske
vsebine in druge oblike politične propagande, katerih namen je bil vplivati na
odločanje volivcev pri glasovanju na predčasnih volitvah poslancev v Državni
zbor v letu 2018 oziroma domnevno nezakonito financiranje volilne kampanje, pri
čemer naj se ugotovi, kdo od posameznih nosilcev javnih funkcij domnevno ni
ukrepal skladno s svojimi pooblastili oziroma njegova politična odgovornost;
7.     
ugotovi ustreznost veljavne zakonodaje, ki ureja področje preprečevanja
pranja denarja in financiranja terorizma, financiranje političnih strank,
financiranje volilne kampanje in medijev, kar bi lahko vodilo v morebitno
spremembo zakonodaje, ki ureja ta področja. Še posebej naj se ugotovi vse
okoliščine obravnave Zakona o političnih strankah (Uradni list RS,
št. 100/05 – uradno prečiščeno besedilo, 103/07, 99/13 in 46/14) oziroma
novel zakona v Državnem zboru Republike Slovenije v letih 2013 in 2014 in
pomanjkljivosti sprejete ureditve sankcioniranja nezakonitega financiranja
političnih strank.
Namen parlamentarne preiskave je:
1.     
pojasniti in razjasniti vsa dejstva in okoliščine ter ocenitev dejanskega
stanja domnevnega pranja denarja tujih državljanov, institucij ali gospodarskih
družb s sedežem v tujini v NKBM v primerih ti. imenovane italijanske
tipologije, ki jih je ugotovila Banka Slovenije po opravljenem celovitem
pregledu poslovanja NKBM na področju pranja denarja in financiranja terorizma
november-december 2014, še posebej pa primera ti. imenovane italijanske
tipologije finančnega poslovanja državljanke Dijane Đuđić in z njo povezanih
fizičnih in pravnih oseb v Republiki Sloveniji ali v tujini, ki ga je ugotovila
Preiskovalna komisija o ugotavljanju domnevnega pranja denarja in financiranja terorizma,
jedrske proliferacije ter financiranja aktivnosti tujih obveščevalno-varnostnih
služb v NLB d.d. ter domnevnega pranja denarja v Novi KBM d.d.;
2.     
ugotoviti, ali so nosilci javnih funkcij vplivali oziroma bili vpleteni
v domnevno pranje denarja v NKBM, in sicer, kdo od posameznih nosilcev javnih
funkcij in v kakšni vlogi ter s kakšnim interesom (finančna ali druga korist)
oziroma ali je bilo to storjeno z njihovo vednostjo in ne da bi ukrepali
skladno s svojimi pristojnostmi;
3.     
ugotoviti tudi vlogo in odgovornost takratnega predsednika uprave NKBM
Aleša Hauca, v obdobju, ko je bila ta banka pod prevladujočim vplivom ali v
lasti države oziroma v lasti pravnih oseb iz sektorja države, vse z deležem, ki
je omogočal prevladujoč vpliv na poslovanje banke, in sicer s kakšnim interesom
(finančno ali drugo koristjo) naj bi domnevno zagrešil opustitev dolžne
poklicne skrbnosti ali ravnal nezakonito oziroma v nasprotju z veljavno
zakonodajo in usmeritvami regulatornega organa Banke Slovenije ter notranjimi
pravili banke ter s tem domnevno oviral pregled poslovanja banke in poročanja
nadzornim organom in ali se je o tem morebiti dogovarjal oziroma so nanj
vplivali posamezni nosilci javnih funkcij;
4.     
pojasniti in razjasniti vsa dejstva in okoliščine poslovnih dejavnosti
in finančnega poslovanja Dijane Đuđić in z njo povezanih fizičnih in pravnih
oseb v gospodarskih družbah in kreditnih institucijah v Republiki Sloveniji ter
identificirati dejansko lastništvo pravnih oseb, ki so bile udeležene v njenih
poslovnih in finančnih dejavnostih in izvor domnevno opranega denarja ter
domnevno zatajenih davkov z namenom ugotoviti stanje in učinkovitost sistema za
boj proti preprečevanju pranja denarja in financiranja terorizma ter davčnih
zatajitev, in sicer delovanje in sodelovanje Urada Republike Slovenije za
preprečevanja pranja denarja, Policije in Finančne uprave Republike Slovenije, ki
so odgovorni za nadzor, finančne preiskave in pregon domnevnih kaznivih dejanj
pranja denarja, davčnih kaznivih dejanj in prekrškov Dijane Đuđić in z njo
povezanih fizičnih in pravnih oseb preko ti. italijanske tipologije
finančnega poslovanja, delovanja preko ti. slamnatih družb in fiktivnih oziroma
navideznih poslov ter ugotoviti, kdo od posameznih nosilcev javnih funkcij je
bil za takšno stanje odgovoren oziroma njegova politična odgovornost;
5.     
ugotoviti, ali so nosilci javnih funkcij morebiti vplivali oziroma bili
vpleteni v domnevno pranje denarja in domnevne davčne zatajitve v okviru
poslovnih dejavnosti in finančnega poslovanja Dijane Đuđić in z njo povezanih
fizičnih in pravnih oseb, in sicer, kdo od posameznih nosilcev javnih funkcij
in v kakšni vlogi ter s kakšnim interesom (finančna ali druga korist) naj bi to
storil, oziroma ali je bilo to morda storjeno z njegovo vednostjo, pa ni
ukrepal v skladu s svojimi pristojnostmi;
6.     
pojasniti in razjasniti vsa dejstva in okoliščine ter oceniti dejansko
stanje domnevnega nezakonitega financiranja politične stranke SDS s posojilnima
pogodbama s pravno osebo, družbo NOVA OBZORJA založništvo d.o.o. in Dijano
Đuđić, in sicer:
a)   
ugotoviti je treba, zakaj je do posojilnega posla med politično stranko
SDS in pravno osebo, družbo NOVA OBZORJA založništvo d.o.o., v kateri ima ta
ustanoviteljski delež, prišlo in ali je ta pravna oseba za ta posel morda
uporabila sredstva iz finančnih obveznosti do drugih pravnih oseb in če da,
katerih pravnih oseb;
b)   
ugotoviti je treba, zakaj je z Dijano Đuđić prišlo do neobičajnega
mešanja posojilnega in kupoprodajnega posla, pri čemer na bi se višina
zavarovanja, ki naj bi se pretvorila v ustanoviteljski delež v pravni osebi,
družbi NOVA OBZORJA založništvo d.o.o., ne skladala z višino vrednosti tega
deleža, in ali je s tem dejansko prišlo do okoliščin, ki naj bi omogočile
dejansko kupoprodajno pogodbo na podlagi fiktivne posojilne pogodbe, s čimer bi
se omogočilo izogibanje plačilu davkov pri tem poslu. Prav tako je treba
ugotoviti, ali je bila Dijana Đuđić le posrednik v tem posojilnem poslu z
namenom prikrivanja dejanskega posojilodajalca in pridobitelja
ustanoviteljskega deleža, če bi do pretvorbe posojila dejansko prišlo.
Ugotoviti je treba tudi izvor finančnih sredstev iz tega posojilnega posla, in
sicer ali gre za sredstva, ki izvirajo iz domnevnih nezakonitih ravnanj Dijane
Đuđić in z njo povezanih pravnih in fizičnih oseb;
7.     
ugotoviti, kdo od posameznih nosilcev javnih funkcij je domnevno
dopustil opisano morebitno nezakonito financiranje SDS oziroma domnevno ni
ukrepal skladno s svojimi pooblastili;
8.     
ugotoviti vse okoliščine obravnave Zakona o političnih strankah (Uradni
list RS, št. 100/05 – uradno prečiščeno besedilo, 103/07, 99/13 in 46/14)
oziroma novel zakona v Državnem zboru Republike Slovenije v letih 2013 in 2014
in razloge, zakaj je bila sprejeta pomanjkljiva ureditev sankcioniranja
nezakonitega financiranja političnih strank;
9.     
ugotoviti morebitno interesno ozadje ustanovitve pravnih oseb oziroma
izdajateljev medijev, družbe NovaTV24.si, informativna televizija, d.d., Nova
hiša d.o.o. in NOVA OBZORJA založništvo d.o.o., lastniške spremembe
ustanoviteljev, način pridobivanja sredstev za izdajanje medijev v njihovi
lasti, razširjanje njihovih programskih in oglaševalskih vsebin in ali so bili
ti mediji na domnevno nezakonit način uporabljeni za politične oglaševalske vsebine
in druge oblike politične propagande, katerih namen je bil vplivati na
odločanje volivk pri glasovanju na predčasnih volitvah poslancev v Državni zbor
v letu 2018 oziroma domnevno nezakonito financiranje volilne kampanje SDS;
10.  
ugotoviti, kdo od posameznih nosilcev javnih funkcij je domnevno
dopustil takšno nezakonito ravnanje in ni ukrepal skladno s svojimi pooblastili
oziroma v skladu z njegovo politično odgovornostjo;
11.  
ugotoviti ustreznost veljavne zakonodaje na področju preprečevanja
pranja denarja in financiranja terorizma, financiranja političnih strank, in
sicer predvsem pomanjkljivosti sprejete zakonske ureditve sankcioniranja
nezakonitega financiranja političnih strank, financiranja volilne kampanje in
medijev, tako, da se oceni dejansko stanje pravnih predpisov na teh področjih
in njihova ustreznost ter predlagati morebitne potrebne spremembe področne
zakonodaje.
Obseg preiskave:
Preiskava naj zajame:
-       
plačilni promet s tujino oziroma čezmejna plačila in plačila s tretjimi
državami pa tudi plačila na območju Republike Slovenije preko NKBM, in sicer
plačilne transakcije v primerih ti. imenovane italijanske tipologije, ki jih je
ugotovila Banka Slovenije po opravljenem celovitem pregledu poslovanja NKBM na
področju pranja denarja in financiranja terorizma november–december 2014 ter
plačilne transakcije Dijane Đuđić,
-       
poslovne dejavnosti in finančno poslovanje Dijane Đuđić in z njo
povezanih fizičnih in pravnih oseb v gospodarskih družbah in kreditnih
institucijah v Republiki Sloveniji,
-       
posojilno pogodbo med politično stranko SDS in pravno osebo NOVA OBZORJA
založništvo d.o.o.,
-       
posojilno pogodbo med politično stranko SDS in Dijano Đuđić,
-       
pravne osebe oziroma izdajatelje medijev, družbo NovaTV24.si,
informativna televizija, d.d., Nova hiša d.o.o. in NOVA OBZORJA založništvo
d.o.o., in sicer lastniške spremembe njihovih ustanoviteljev, način
pridobivanja sredstev za izdajanje medijev v njihovi lasti in razširjanje
programskih ter oglaševalskih vsebin teh medijev ter poslovno sodelovanje s
politično stranko SDS.
Predvsem naj se v preiskavi ugotovi:
-       
domnevno pranje denarja tujih državljanov in z njimi povezanih pravnih
ali fizičnih oseb v NKBM v primerih ti. Imenovane italijanske tipologije, ki
jih je ugotovila Banka Slovenije po opravljenem celovitem pregledu poslovanja
NKBM na področju pranja denarja in financiranja terorizma november-december
2014, še posebej pa v primeru Dijane Đuđić,
-       
domnevna vpletenost Dijane Đuđić in z njo povezanih pravnih in fizičnih
oseb v domnevna nezakonita oziroma kazniva ravnanja pranja denarja in davčnih
zatajitev, dejansko lastništvo v njeno shemo povezanih pravnih oseb,
-       
domnevno nezakonito financiranje politične stranke SDS s strani družbe
NOVA OBZORJA založništvo d.o.o.,
-       
domnevno nezakonito financiranje politične stranke SDS iz tujine s
strani Dijane Đuđić,
-       
domnevno nezakonit način uporabe medijev, ki jih izdajajo družbe
NovaTV24.si, informativna televizija, d.d., Nova hiša d.o.o. in NOVA OBZORJA
založništvo d.o.o., ki so v lasti politične stranke SDS, njenih funkcionarjev
in članov ter z njimi povezanih pravnih in fizičnih oseb, za politične oglaševalske
vsebine in druge oblike politične propagande, katerih namen je bil vplivati na
odločanje volivcev pri glasovanju na predčasnih volitvah poslancev v Državni
zbor v letu 2018 oziroma domnevno nezakonito financiranje volilne kampanje SDS,
-       
stanje in učinkovitost sistema za boj proti preprečevanju pranja denarja
in financiranja terorizma ter davčnih zatajitev, in sicer delovanje in
sodelovanje Urada Republike Slovenije za preprečevanja pranja denarja, Policije
in Finančne uprave Republike Slovenije,
-       
vloga in politična odgovornost posameznih nosilcev javnih funkcij, ki so
domnevno vplivali oziroma so bili vpleteni v sume navedenih nezakonitih ravnanj
ali pa so jih dopustili in niso ukrepali skladno s svojimi pooblastili ter, ki
so bili odgovorni za stanje in učinkovitost sistema za boj proti preprečevanju
pranja denarja in financiranja terorizma ter davčnih zatajitev in njihova
politična odgovornost,
-       
ustreznost veljavne zakonodaje, ki ureja področje preprečevanja pranja
denarja in financiranja terorizma, medijev, političnih strank in volilne
kampanje.
Preiskava domnevnega pranja denarja v NKBM naj se osredotoči
na časovno obdobje od 1. januarja 2012 do vključno 21. aprila 2016,
kar se tiče Dijane Đuđić pa od 1. januarja 2016 vse do vključno
31. julija 2017.
Preiskava poslovnih dejavnosti in finančnega poslovanja
Dijane Đuđić in z njo povezanih fizičnih in pravnih oseb v gospodarskih družbah
in kreditnih institucijah v Republiki Sloveniji naj se osredotoči na časovno
obdobje od 1. januarja 2016 do datuma odreditve predmetne parlamentarne
preiskave.
Preiskava posojilnih pogodb med politično stranko SDS in
pravno osebo NOVA OBZORJA založništvo d.o.o. ter Dijano Đuđić naj se osredotoči
na časovno obdobje od 1. avgusta 2017 do datuma odreditve predmetne
parlamentarne preiskave.
Preiskava pravnih oseb NovaTV24.si, informativna televizija, d.d.,
Nova hiša d.o.o., NOVA OBZORJA založništvo d.o.o., in medijev, ki jih te pravne
osebe izdajajo, naj se osredotoči na časovno obdobje od 1. julija 2015 do
datuma odreditve predmetne parlamentarne preiskave.
Št. 020-02/18-45/8
Ljubljana, dne 20. decembra 2018
EPA 305-VIII
Državni zbor
Republike Slovenije
mag. Dejan Židan l.r.
Predsednik