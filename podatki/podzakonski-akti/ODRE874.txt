1. člen
Odpre se Konzulat Republike Slovenije v Ciudad de Mexicu na
čelu s častnim konzulom. 
Konzularno območje obsega celotno ozemlje Mehike. 
Konzulat spodbuja in pomaga pri razvijanju trgovinskega,
gospodarskega, kulturnega in znanstvenega sodelovanja med Republiko Slovenijo
in Mehiko.
2. člen
Ta sklep začne veljati naslednji dan po objavi v Uradnem
listu Republike Slovenije.
Št. 912-16/99-2
Ljubljana, dne 18. januarja 2001.
Vlada Republike Slovenije
dr. Janez Drnovšek l. r. 
Predsednik
 