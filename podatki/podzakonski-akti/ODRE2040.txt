1. člen
(vsebina)
Minister za delo, družino in socialne zadeve na predlog
Strokovnega sveta Republike Slovenije za poklicno in strokovno izobraževanje
določa program usposabljanja kandidatov za člane komisij za preverjanje in
potrjevanje nacionalnih poklicnih kvalifikacij.
2. člen
(program usposabljanja)
Program usposabljanja iz prejšnjega člena je kot priloga
sestavni del te odredbe.
3. člen
(razveljavitev)
Z dnem uveljavitve te odredbe preneha veljati Odredba o
določitvi programa usposabljanja za preverjanje in potrjevanje poklicnih
kvalifikacij (Uradni list RS, št. 16/02 in 85/09 – ZNPK-C).
4. člen
(začetek veljavnosti)
Ta odredba začne veljati naslednji dan po objavi v Uradnem
listu Republike Slovenije.
Št. 007-19/2010
Ljubljana, dne 18. novembra 2010
EVA 2010-2611-0024
dr. Ivan Svetlik l.r. 
Minister 
za delo, družino in socialne zadeve

Priloga
I: Program usposabljanja kandidatov za člane komisij za preverjanje in
potrjevanje nacionalnih poklicnih kvalifikacij