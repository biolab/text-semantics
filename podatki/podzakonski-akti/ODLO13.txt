I. USTANOVITELJ
1. člen
S tem odlokom se s preoblikovanjem Univerzitetnega kliničnega
centra v Ljubljani ustanovi javni zdravstveni zavod Klinični center Ljubljana
za opravljanje zdravstvene dejavnosti na sekundarni in terciarni ravni za
območje Republike Slovenije. 
Ustanovitelj javnega zdravstvenega zavoda je Republika
Slovenija, ustanoviteljske pravice in obveznosti pa izvršuje Vlada Republike
Slovenije.
2. člen
Zavod je pravna oseba s statusom javnega zdravstvenega
zavoda.
II. IME IN SEDEŽ ZAVODA
3. člen
Ime javnega zdravstvenega zavoda je Klinični center
Ljubljana. 
Skrajšano ime je KC Ljubljana. Sedež je v Ljubljani, Zaloška
cesta 2.
III. DEJAVNOST ZAVODA
4. člen
Klinični center Ljubljana opravlja zdravstveno dejavnost na
sekundarni in terciarni ravni, ki obsega: 
-       
specialistično ambulantno dejavnost, 
-       
specialistično bolnišnično dejavnost, 
-       
dejavnost klinik in inštitutov z znanstvenoraziskovalnim in
vzgojnoizobraževalnim delom, 
-       
bolnišnično lekarniško dejavnost z opravljanjem preskrbe z zdravili tudi
za nehospitalizirane osebe in grosistično dejavnost, 
-       
zunanjo trgovinsko dejavnost za potrebe zavoda, 
-       
gospodarsko dejavnost, ki je namenjena opravljanju dejavnosti, za katero
je zavod ustanovljen, 
-       
nadzor in redistribucijo izotopov za medicinske namene, 
-       
nadzor, izvedba inštalacij in redistribucijo medicinskih plinov
uporabnikom v medicinske namene, 
-       
reševalno službo, zobozdravstveno dejavnost in dejavnost medicine dela,
prometa in športa.
IV. ORGANI ZAVODA
5. člen
Organi zavoda so: 
-       
svet zavoda, 
-       
direktor zavoda, 
-       
strokovni svet zavoda.
1. Svet zavoda
6. člen
Organ upravljanja Kliničnega centra Ljubljana je svet zavoda.
Svet zavoda ima 21 članov. 
Svet zavoda sestavljajo predstavniki: 
-       
ustanovitelja 5 članov, 
-       
Mesta Ljubljane 2 člana, 
-       
delavcev zavoda 7 članov, 
-       
zavarovancev oziroma drugih uporabnikov 7 članov. 
Predstavnike ustanovitelja imenuje Vlada Republike Slovenije,
Mesta Ljubljane pa Izvršni svet Skupščine mesta Ljubljane. 
Predstavnike zavoda izvolijo delavci zavoda s tajnim
glasovanjem. Volitve se opravijo na podlagi poslovnika, ki ga sprejme direktor
javnega zavoda, ki opravi vse priprave za izvedbo volitev. 
Predstavnike zavarovancev imenuje Zavod za zdravstveno
zavarovanje Slovenije. 
Predsednika sveta zavoda volijo člani sveta zavoda izmed
predstavnikov delavcev zavoda.
7. člen
Člani sveta zavoda se izvolijo oziroma imenujejo za štiri
leta in so lahko ponovno izvoljeni oziroma imenovani. 
Naloge in pristojnosti sveta zavoda se določijo v statutu zavoda
v skladu z zakonom o zavodih.
8. člen
Svet zavoda lahko odloča, če je na seji navzočih več kot
polovica predstavnikov sveta zavoda. 
Svet zavoda sprejema sklepe z večino glasov vseh prisotnih
predstavnikov.
2. Direktor zavoda
9. člen
Direktor organizira in vodi delo in poslovanje zavoda,
predstavlja in zastopa zavod in je odgovoren za zakonitost in strokovnost dela
zavoda. 
Direktorja zavoda imenuje in razrešuje svet zavoda s
soglasjem Vlade Republike Slovenije. 
Mandat direktorja traja štiri leta in je po preteku te dobe
lahko ponovno imenovan.
10. člen
Za direktorja zavoda je lahko imenovan kandidat na podlagi
javnega razpisa, če izpolnjuje naslednje pogoje: 
-       
visoka strokovna izobrazba, 
-       
najmanj pet let delovnih izkušenj z ustreznimi organizacijskimi in
upravljalskimi znanji. 
Drugi pogoji se določijo s statutom zavoda.
3. Strokovni svet zavoda
11. člen
Strokovni svet zavoda je kolegijski strokovni organ zavoda za
področje medicine in farmacije. 
Strokovni svet zavoda obravnava vprašanja s področja
medicinskega strokovnega dela in uporabe medikamentov in drugih pripomočkov pri
zdravljenju in rehabilitaciji bolnikov v zavodu ter predlaga ustrezne rešitve
in priporočila s tega področja. 
Sestava, način oblikovanja in naloge strokovnega sveta zavoda
se določijo s statutom v skladu z zakonom.
V. PRAVICE, OBVEZNOSTI IN ODGOVORNOSTI ZAVODA V PRAVNEM
PROMETU
12. člen
Zavod nastopa v pravnem prometu v svojem imenu in za svoj
račun. Za svoje obveznosti odgovarja z vsemi sredstvi, s katerimi razpolaga.
13. člen
Zavod gospodari z vsemi osnovnimi in drugimi materialnimi
sredstvi, s katerimi je gospodaril do uveljavitve tega odloka. 
Za upravljanje s premoženjem je zavod odgovoren
ustanovitelju.
VI. SREDSTVA ZA DELO ZAVODA
14. člen
Zavod pridobiva sredstva za izvajanje dejavnosti: 
-       
od Zavoda za zdravstveno zavarovanje Slovenije za opravljene storitve, 
-       
iz proračuna Republike Slovenije za storitve in namene, za katere je z
zakonom določeno, da se financirajo iz republiškega proračuna, 
-       
s prodajo storitev drugim, 
-       
z dotacijami, darili in iz drugih virov.
15. člen
Presežek prihodkov nad odhodki zavod uporablja za izvajanje
in razvoj svoje dejavnosti. 
O načinu razpolaganja s presežkom prihodkov nad odhodki
odloča svet zavoda v soglasju z ustanoviteljem.
16. člen
O načinu pokrivanja ter višini pokrivanja primanjkljaja, ki
ga ni moč pokriti iz drugih razpoložljivih sredstev zavoda, odloči ustanovitelj
na predlog sveta zavoda.
17. člen
Zavod je dolžan uporabljati in upravljati premoženje
ustanovitelja s skrbnostjo dobrega gospodarja.
VII. DRUGE MEDSEBOJNE PRAVICE IN OBVEZNOSTI MED
USTANOVITELJEM IN ZAVODOM
18. člen
Ustanovitelj: 
-       
usklajuje program zdravstvenega varstva za območje, ki ga zavod s svojo
dejavnostjo pokriva in spremlja izvajanje tega programa, 
-       
usklajuje investicije in skrbi za njihovo financiranje, 
-       
sprejema ukrepe za sanacijo in kritje izgub. 
Zavod: 
-       
sprejema in izvaja program zdravstvenega varstva, 
-       
poroča o poslovanju in predlaga sanacijo izgub.
VIII. PREHODNE IN KONČNE DOLOČBE
19. člen
Svet zavoda se imenuje v roku 30 dni od uveljavitve tega
odloka, statut zavoda pa se sprejme v soglasju z ustanoviteljem 90 dni od
uveljavitve tega odloka.
20. člen
Ta odlok začne veljati naslednji dan po objavi v Uradnem
listu Republike Slovenije.
Št. 022-03/91-12/9-8
Ljubljana, dne 7. julija 1992.
Vlada Republike Slovenije
Podpredsednik
mag. Herman Rigelnik l. r.