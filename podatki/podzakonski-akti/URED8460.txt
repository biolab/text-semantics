1. člen
S to uredbo se sprejme Načrt upravljanja z morskim okoljem za
obdobje 2022−2027, ki je kot Priloga sestavni del te uredbe (v nadaljnjem
besedilu: načrt).
2. člen
Načrt določa okoljska izhodišča na področju upravljanja
morskega okolja v skladu s predpisi, ki urejajo varstvo okolja.
3. člen
Program ukrepov je izvedbeni del načrta, s katerim se
zagotavljata doseganje in ohranjanje dobrega stanja morskega okolja.
4. člen
Nosilci ukrepov in posameznih aktivnosti za doseganje in
ohranjanje dobrega stanja morskega okolja izvajajo ukrepe iz V. poglavja in
preglednic 18, 19, 20, 21 in 22 iz načrta.
5. člen
Izjeme in razlogi za nedoseganje dobrega okoljskega stanja
morskega okolja so opredeljeni v VII. poglavju načrta.
KONČNI DOLOČBI
6. člen
Z dnem uveljavitve te uredbe preneha veljati Uredba o načrtu
upravljanja z morskim okoljem (Uradni list RS, št. 41/17).
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 00704-439/2022
Ljubljana, dne 22. decembra 2022
EVA 2021-2550-0089
Vlada Republike Slovenije
dr. Robert Golob
predsednik

Priloga:
Načrt upravljanja z morskim okoljem 2022−2027