1. člen
Sredstva za strokovno izpopolnjevanje sodnih izvedencev in
sodnih cenilcev prispevajo sodni izvedenci in sodni  cenilci sami, zagotavljajo
pa se tudi iz državnega proračuna Republike Slovenije, iz katerega se sredstva
v ta namen prispevajo strokovnim združenjem sodnih izvedencev oziroma cenilcev.
2. člen
Pogoja za dodelitev finančnih sredstev, ki morata biti izpolnjena
hkrati, sta:
-       
predhodno priznanje določenemu združenju, da izpolnjuje strokovne pogoje
za izvajanje strokovnega izpopolnjevanja;
-       
prehodna objava letnega programa izpopolnjevanja sodnih izvedencev in
sodnih cenilcev s podrobnejšo vsebino in seznamom predpisov in strokovne
literature s strani združenj iz prejšnjega člena na uradni spletni strani
Ministrstva za pravosodje.
3. člen
Za izdajo predhodnega priznanja je pristojen minister za pravosodje,
ki o tem izda poseben sklep.
Pri odločanju o izdaji predhodnega priznanja minister, pristojen
za pravosodje, upošteva zlasti naslednji merili:
-       
da združenje že izvaja strokovna izpopolnjevanja za sodne izvedence in
sodne cenilce,
-       
da člani združenja sodelujejo v izpitnih komisijah v postopku imenovanja
sodnih izvedencev in cenilcev na Ministrstvu za pravosodje.
4. čen
Skupno višino finančnih sredstev, ki se zagotavljajo iz državnega
proračuna, določi minister za pravosodje s posebnim sklepom.
5. člen
Merili za dodelitev višine finančnih sredstev sta:
-       
predviden obseg predavanj, ki jih organizirajo strokovna združenja;
-       
število udeležencev na izpopolnjevanjih, ki jih je organiziralo združenje,
v zadnjih dveh letih.
6. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 165-04-20/2005
Ljubljana, dne 7. septembra 2005.
EVA 2005-2011-0036
dr. Lovro Šturm l. r.
Minister
za pravosodje