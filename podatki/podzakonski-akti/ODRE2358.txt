1. člen
(1) Na podlagi sklepa Strokovnega sveta Republike
Slovenije za poklicno in strokovno izobraževanje, sprejetega na 152. seji, dne
18. 12. 2015, se sprejmejo naslednji izobraževalni programi:
1.     
nižjega poklicnega izobraževanja:
- 
Pomočnik v biotehniki in oskrbi (gluhi in naglušni, govorno-jezikovne
motnje), za pridobitev naziva nižje poklicne izobrazbe pomočnik/pomočnica v
biotehniki in oskrbi, prilagojen za gluhe in naglušne dijake ter dijake z
govorno-jezikovnimi motnjami.
2.     
srednjega poklicnega izobraževanja:
- 
Vrtnar (gluhi in naglušni, govorno-jezikovne motnje), za pridobitev
naziva srednje poklicne izobrazbe vrtnar/vrtnarka, prilagojen za gluhe in
naglušne dijake ter dijake z govorno-jezikovnimi motnjami;
- 
Strojni mehanik, za pridobitev naziva srednje poklicne izobrazbe strojni
mehanik/strojna mehaničarka;
- 
Slaščičar (gluhi in naglušni, govorno-jezikovne motnje), za pridobitev
naziva srednje poklicne izobrazbe slaščičar/slaščičarka, prilagojen za gluhe in
naglušne dijake ter dijake z govorno-jezikovnimi motnjami;
- 
Gastronomske in hotelske storitve (gluhi in naglušni, govorno-jezikovne
motnje), za pridobitev naziva srednje poklicne izobrazbe gastronom
hotelir/gastronomka hotelirka, prilagojen za gluhe in naglušne dijake ter
dijake z govorno-jezikovnimi motnjami.
3.     
srednjega strokovnega izobraževanja:
- 
Predšolska vzgoja – IS, za pridobitev naziva srednje strokovne izobrazbe
vzgojitelj/vzgojiteljica predšolskih otrok, izobraževalni program z
italijanskim učnim jezikom, prilagojen za izvajanje na narodno mešanem območju
v Slovenski Istri;
- 
Metalurški tehnik, za pridobitev naziva srednje strokovne izobrazbe metalurški
tehnik/metalurška tehnica.
(2) Na podlagi sklepa Strokovnega sveta Republike
Slovenije za poklicno in strokovno izobraževanje, sprejetega na 152. seji, dne
18. 12. 2015, se sprejmejo naslednji prenovljeni izobraževalni programi:
1.     
srednjega poklicnega izobraževanja:
- 
Administrator (slepi in slabovidni), za pridobitev naziva srednje
poklicne izobrazbe administrator/administratorka, prilagojen za slepe in
slabovidne dijake ter dijake z okvaro vidne funkcije, ki nadomešča
izobraževalni program Administrator (slepi in slabovidni), sprejet s
Pravilnikom o sprejemu izobraževalnih programov s področja poklicnega in
srednjega strokovnega izobraževanja (Uradni list RS, št. 53/08);
- 
Grafični operater, za pridobitev naziva srednje poklicne izobrazbe
grafični operater/grafična operaterka, ki nadomešča izobraževalni program
grafični operater, sprejet s Pravilnikom o sprejemu izobraževalnih programov s
področja poklicnega in srednjega strokovnega izobraževanja (Uradni list RS,
št. 14/10);
- 
Grafični operater (gluhi in naglušni, govorno-jezikovne motnje), za
pridobitev naziva srednje poklicne izobrazbe grafični operater/grafična
operaterka, prilagojen za gluhe in naglušne dijake ter dijake z govorno-jezikovnimi
motnjami, ki nadomešča izobraževalni program Grafični operater (gluhi in
naglušni, govorno-jezikovne motnje), sprejet z Odredbo o sprejemu
izobraževalnih programov s področja poklicnega in srednjega strokovnega
izobraževanja (Uradni list RS, št. 110/10).
2.     
srednjega strokovnega izobraževanja:
- 
Grafični tehnik (gluhi in naglušni, govorno-jezikovne motnje), za
pridobitev naziva srednje strokovne izobrazbe grafični tehnik/grafična tehnica,
prilagojen za gluhe in naglušne dijake ter dijake z govorno-jezikovnimi
motnjami, ki nadomešča izobraževalni program Grafični tehnik (gluhi in
naglušni, govorno-jezikovne motnje), sprejet s Pravilnikom o sprejemu
izobraževalnih programov s področja poklicnega in srednjega strokovnega
izobraževanja (Uradni list RS, št. 30/09).
3.     
poklicno-tehniškega izobraževanja:
- 
Grafični tehnik, za pridobitev naziva srednje strokovne izobrazbe
grafični tehnik/grafična tehnica, ki nadomešča izobraževalni program Grafični
tehnik, sprejet s Pravilnikom o sprejemu izobraževalnih programov s področja
poklicnega in srednjega strokovnega izobraževanja (Uradni list RS,
št. 53/08);
- 
Grafični tehnik (gluhi in naglušni, govorno-jezikovne motnje), za
pridobitev naziva srednje strokovne izobrazbe grafični tehnik/grafična tehnica,
prilagojen za gluhe in naglušne dijake ter dijake z govorno-jezikovnimi
motnjami, sprejet z Odredbo o sprejemu izobraževalnih programov s področja
poklicnega in srednjega strokovnega izobraževanja (Uradni list RS,
št. 110/10).
2. člen
(1) Izobraževalne programe iz prejšnjega člena Ministrstvo za
izobraževanje, znanost in šport objavi na svoji spletni strani.
(2) Izobraževalni programi iz prejšnjega člena se
začnejo izvajati s šolskim letom 2016/2017.
3. člen
Ta odredba začne veljati naslednji dan po objavi v Uradnem listu
Republike Slovenije.
Št. 0070-2/2016
Ljubljana, dne 19. januarja 2016
EVA 2016-3330-0001
dr. Maja Makovec Brenčič l.r.
Ministrica
za izobraževanje,
znanost in šport