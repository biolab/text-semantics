I. SPLOŠNI DOLOČBI
1. člen
(vsebina)
(1) S to uredbo se za izvajanje nalog iz
točk a, b in c 6. člena Sklepa št. 1313/2013/EU Evropskega parlamenta in Sveta
z dne 17. decembra 2013 o mehanizmu Unije na področju civilne zaščite (UL L št.
347 z dne 20. 12. 2013, str. 924) določajo:
-       
vrste ocen tveganj za nesreče in ocen zmožnosti obvladovanja tveganj za
nesreče,
-       
pristojni organi in njihove naloge,
-       
vsebina in izdelava ocen tveganj za nesreče, 
-       
vsebina in izdelava razvidov za posamezne nesreče (v nadaljnjem
besedilu: razvidi), ki vsebujejo pregled načrtovanja ukrepov za obvladovanje
tveganja na podlagi ocen tveganj za nesreče za namene preventive in
pripravljenosti (v nadaljnjem besedilu: načrtovanje) in izvajanje ukrepov za
preventivo in pripravljenost (v nadaljnjem besedilu: izvajanje ukrepov),
-       
vsebina in izdelava ocen zmožnosti obvladovanja tveganj za nesreče,
-       
roki za izdelavo ocen tveganj za nesreče in ocen zmožnosti obvladovanja
tveganj za nesreče.
(2) Ta uredba se smiselno uporablja tudi za
izdelavo ocen tveganj za nesreče, razvidov in ocen zmožnosti obvladovanja
tveganj za nesreče na lokalni ravni, če se samoupravna lokalna skupnost odloči,
da jih izdela.
(3) Ta uredba ne posega v načrtovanje in
izvajanje ukrepov iz pristojnosti ministrstev, ki jih določajo področni
predpisi.
2. člen
(vrste ocen tveganj za nesreče)
Vrste ocen tveganj za nesreče so:
-       
ocene tveganja za posamezne nesreče na lokalni ravni,
-       
ocene tveganja za posamezne nesreče za celotno območje države oziroma za
posamezna območja države (v nadaljnjem besedilu: ocene tveganja za posamezne
nesreče),
-       
državna ocena tveganj za nesreče kot skupna ocena tveganj za nesreče, ki
za državo predstavljajo ugotovljena tveganja.
2.a člen
(vrste ocen zmožnosti obvladovanja tveganj
za nesreče)
Vrste ocen zmožnosti obvladovanja tveganj
za nesreče so:
-       
ocene zmožnosti obvladovanja tveganja za posamezne nesreče na lokalni
ravni,
-       
ocene zmožnosti obvladovanja tveganja za posamezne nesreče za celotno
območje države oziroma za posamezna območja države (v nadaljnjem besedilu:
ocene zmožnosti obvladovanja tveganja za posamezne nesreče),
-       
državna ocena zmožnosti obvladovanja tveganj za nesreče kot skupna ocena
zmožnosti obvladovanja tveganj za nesreče, ki za državo predstavlja ugotovljene
zmožnosti obvladovanja tveganj za nesreče.
II. PRISTOJNI ORGANI IN NJIHOVE NALOGE
3. člen
(nosilci)
(1) Nesreče, za katere se izdelajo
ocene tveganja za posamezne nesreče, razvidi in ocene zmožnosti obvladovanja
tveganja za posamezne nesreče ter ministrstva, pristojna za njihovo izdelavo (v
nadaljnjem besedilu: nosilci), so določeni v prilogi 1, ki je sestavni del te
uredbe.
(2) Nosilci so odgovorni za ustreznost
in usklajenost vsebin ter za koordinacijo izdelave ocen tveganja za posamezne
nesreče, razvidov in ocen zmožnosti obvladovanja tveganja za posamezne nesreče
iz svoje pristojnosti.
(3) Nosilci za izvajanje nalog po tej
uredbi zagotovijo potrebne kadrovske in finančne vire.
4. člen
(sodelovanje)
(1) Pri izdelavi ocen tveganja za posamezne
nesreče, razvidov in ocen zmožnosti obvladovanja tveganja za posamezne nesreče
morajo sodelovati tudi druga ministrstva in državni organi (v nadaljnjem
besedilu: sodelujoči organi), ki so odgovorni za ustreznost in usklajenost
vsebin iz svoje pristojnosti.
(2) Sodelujoči organi za izvajanje nalog po
tej uredbi zagotovijo potrebne kadrovske in finančne vire.
(3) V izdelavo ocen tveganja za posamezne
nesreče, razvidov in ocen zmožnosti obvladovanja tveganja za posamezne nesreče
nosilci in sodelujoči organi lahko vključijo tudi pristojne zavode, gospodarske
družbe, strokovne, raziskovalne in nevladne organizacije (v nadaljnjem
besedilu: drugi sodelujoči).
5. člen
(državni koordinacijski organ)
(1) Državni koordinacijski organ za ocene
tveganj za nesreče in ocene zmožnosti obvladovanja tveganj za nesreče (v
nadaljnjem besedilu: državni koordinacijski organ) je Ministrstvo za obrambo,
Uprava Republike Slovenije za zaščito in reševanje.
(2) Državni koordinacijski organ:
-       
spremlja in koordinira izdelavo ocen tveganja za posamezne nesreče,
razvidov in ocen zmožnosti obvladovanja tveganja za posamezne nesreče z nosilci
in sodelujočimi organi,
-       
uskladi merila za ovrednotenje vplivov tveganja in verjetnosti za
nesreče (v nadaljnjem besedilu: merila tveganja) z nosilci in sodelujočimi
organi,
-       
pripravi Državno oceno tveganj za nesreče in Državno oceno zmožnosti
obvladovanja tveganj za nesreče, oboje v sodelovanju in soglasju z nosilci,
-       
sodeluje z Medresorsko delovno skupino za spremljanje izdelave ocen
tveganj za nesreče, razvidov in ocen zmožnosti obvladovanja tveganj za nesreče
iz 6. člena te uredbe,
-       
pripravi poročila za obravnavo na Vladi Republike Slovenije (v
nadaljnjem besedilu: vlada) o izvedenih aktivnostih na področju izdelave ocen
tveganj za nesreče in ocen zmožnosti obvladovanja tveganj za nesreče najmanj
enkrat na leto,
-       
pripravi poročila o izdelavi ocen tveganj za nesreče in ocen zmožnosti
obvladovanja tveganj za nesreče za Evropsko komisijo v sodelovanju z nosilci in
jih po sprejetju na vladi posreduje Evropski komisiji,
-       
izvaja druge naloge po odločitvi vlade.
(3) Nosilci poročajo državnemu
koordinacijskemu organu o izvedenih aktivnostih, povezanih z izdelavo ocen
tveganja za posamezne nesreče, razvidov ali ocen zmožnosti obvladovanja
tveganja za posamezne nesreče, najmanj enkrat na leto.
6. člen
(medresorska delovna skupina)
(1) V Medresorsko delovno skupino za
spremljanje izdelave ocen tveganj za nesreče, razvidov in ocen zmožnosti
obvladovanja tveganj za nesreče (v nadaljnjem besedilu: medresorska delovna
skupina) vlada imenuje predstavnike nosilcev in sodelujočih organov.
(2) Medresorsko delovno skupino vodi
Ministrstvo za obrambo.
(3) Nalogi medresorske delovne skupine sta
zlasti:
-       
spremljanje izdelave ocen tveganj za nesreče, razvidov in ocen zmožnosti
obvladovanja tveganj za nesreče,
-       
usklajevanje dela med nosilci in sodelujočimi organi.
lll. VSEBINA IN IZDELAVA OCEN TVEGANJA ZA POSAMEZNE NESREČE
7. člen
(podlage za izdelavo ocen tveganja za
posamezne nesreče)
(1) Podlage za izdelavo ocen tveganja
za posamezne nesreče se pridobijo predvsem iz:
-       
analiz zgodovinskih, arhivskih in drugih podatkov o preteklih nesrečah,
-       
že izdelanih raziskav, študij in analiz ter drugih strokovnih podlag o
nesrečah,
-       
obstoječih ocen ogroženosti in ocen tveganja za posamezne nesreče,
-       
drugih strokovnih podlag.
(2) Pri izdelavi ocen tveganja za
posamezne nesreče se lahko upoštevajo tudi podatki o:
-       
podnebnih, orografskih, hidroloških, geoloških, vegetacijskih,
zooloških, epidemioloških, seizmoloških in ekoloških značilnostih obravnavanega
območja,
-       
prostorskih značilnostih obravnavanega območja (gostota poselitve in
pozidava, lokacija pomembnih objektov za zaščito in reševanje, objekti, ki
dodatno ogrožajo okolico, in drugo),
-       
gospodarskih, negospodarskih, prometnih, energetskih, komunalnih,
demografskih, kulturnih, migracijskih in drugih značilnostih obravnavanega
območja.
(3) Podlage in podatki za izdelavo
ocen tveganja za posamezne nesreče se pridobijo iz javnih zbirk, podatkov
strokovnih organov, nosilcev, sodelujočih organov in drugih sodelujočih,
podatkov lokalnih skupnosti in podobno.
(4) Pri izdelavi ocen tveganja za
posamezne nesreče se poleg te uredbe smiselno upoštevajo tudi smernice Evropske
komisije, ki urejajo ocenjevanje in prikazovanje tveganj na področju
obvladovanja nesreč.
8. člen
(ocene tveganja za posamezne nesreče s
čezmejnimi vplivi)
Pri izdelavi ocen tveganja za posamezne
nesreče s čezmejnimi vplivi je treba uskladiti podatke s sosednjimi državami
skladno z obveznostmi, ki jih je Republika Slovenija sprejela v okviru
mednarodnih organizacij oziroma z mednarodnimi pogodbami.
9. člen
(načrt za izdelavo ocene tveganja za
posamezno nesrečo)
(1) Nosilec pripravi načrt za izdelavo
ocene tveganja za posamezno nesrečo, ki vsebuje predvsem:
-       
sodelujoče organe in druge sodelujoče,
-       
naloge in roke za izdelavo ocene tveganja za posamezno nesrečo,
-       
načrt sodelovanja javnosti.
(2) Nosilec, sodelujoči organi in
drugi sodelujoči v procesu izdelave ocene tveganja za posamezno nesrečo:
-       
določijo uporabljene metode in tehnike,
-       
medsebojno uskladijo stopnjo zanesljivosti rezultatov analize tveganja
za nesrečo,
-       
predlagajo merila tveganja ter se o njih uskladijo z državnim
koordinacijskim organom,
-       
določijo druge vsebine, pomembne za izdelavo ocene tveganja za posamezno
nesrečo.
(3) Nosilec z načrtom in odločitvami
iz tega člena seznani državni koordinacijski organ, ki lahko predlaga dopolnitve
in spremembe načrta.
10. člen
(vsebina ocen tveganja za posamezne
nesreče)
(1) Ocene tveganja za posamezne
nesreče vsebujejo:
1.     
uvod,
2.     
opis metod in tehnik, uporabljenih pri izdelavi ocen tveganj za nesreče,
3.     
ugotavljanje tveganja za nesrečo (opis značilnosti nesreče, scenariji
tveganja),
4.     
analize tveganja na podlagi posameznih scenarijev (vplivi na ljudi,
gospodarski in okoljski vplivi in vplivi na kulturno dediščino, politični in
družbeni vplivi, ocena stopnje zanesljivosti podatkov in verjetnosti rezultatov
analiz tveganja),
5.     
ovrednotenje tveganja za nesreče (merila tveganja, primerjava rezultatov
analiz tveganja z merili tveganja, matrike tveganja za nesrečo, kategorizacija
stopenj tveganja),
6.     
tematske prikaze,
7.     
povzetek ocene tveganja,
8.     
zaključek,
9.     
razlago pojmov, kratic in krajšav,
10.  
vire,
11.  
priloge,
12.  
evidenčni list sprememb, dopolnitev in posodobitev.
(2) Podrobnejšo vsebino iz prejšnjega
odstavka in pojasnila k vsebinam za izdelavo ter dopolnjevanje ocen tveganja za
posamezne nesreče objavijo državni koordinacijski organ in nosilci na svojih
spletnih straneh, o čemer obvestijo sodelujoče organe.
(3) Ocene tveganja za posamezne
nesreče morajo vključevati informacijske rešitve, ki omogočajo prenos podatkov
v informacijsko-komunikacijski sistem državnega koordinacijskega organa.
11. člen
(dodatne vsebine ocen tveganja za
posamezne nesreče)
(1) Ne glede na prejšnji člen morajo
biti v ocenah tveganja za posamezne nesreče, na katere posredno ali neposredno
vplivajo podnebne spremembe, zlasti v analizo in ovrednotenje tveganja,
vključene tudi vsebine, povezane s podnebnimi spremembami, z oceno tveganja
zaradi podnebnih sprememb in z akcijskim načrtom prilagajanja na podnebne
spremembe. To vsebino vedno zagotovi organ, pristojen za področje podnebnih
sprememb.
(2) Ne glede na prejšnji člen se v
ocene tveganja za posamezne nesreče lahko vključijo tudi predlogi preventivnih
in drugih ukrepov za preprečevanje ali zmanjšanje možnosti za nastanek nesreče,
predlogi za obvladovanje tveganja za nesreče, ukrepi za omilitev vplivov
tveganja ter predlogi ukrepov za sistemsko ureditev obvladovanja tveganja na
podlagi veljavnih politik, aktov in strateških dokumentov s področja
obravnavanega tveganja ter druge vsebine, ki jih določajo posamezni predpisi,
povezani s tveganji.
12. člen
(vsebina ocen tveganja za posamezne
nesreče na lokalni ravni)
(1) Izdelava ocen tveganja za
posamezne nesreče za samoupravno lokalno skupnost praviloma izhaja iz ocen
tveganja za posamezne nesreče.
(2) Vsebina ocen tveganja za posamezne
nesreče, določena v 10. in 11. členu te uredbe, se smiselno uporablja tudi kot
vsebina za izdelavo ocen tveganja za posamezne nesreče na lokalni ravni.
(3) Ne glede na prvi odstavek tega
člena lahko samoupravna lokalna skupnost na podlagi lastnih procesov in postopkov
ugotavljanja tveganj izdela tudi druge ocene tveganja za posamezne nesreče, za
katera ugotovi, da predstavljajo večje tveganje.
(4) Samoupravna lokalna skupnost lahko
izdela tudi skupno oceno tveganj za nesreče, pri čemer smiselno upošteva
vsebino Državne ocene tveganj za nesreče iz 13. člena te uredbe.
IV. VSEBINA DRŽAVNE OCENE TVEGANJ ZA NESREČE
13. člen
(vsebina Državne ocene tveganj za nesreče)
(1) Državna ocena tveganj za nesreče
vsebuje:
1.     
uvod,
2.     
povzetke in zaključke ocen tveganja za posamezne nesreče,
3.     
merila tveganja,
4.     
primerjavo rezultatov analiz tveganja za nesrečo iz ocen tveganja za
posamezne nesreče z merili tveganja, vključno z matrikami tveganja za posamezne
nesreče,
5.     
skupno oceno tveganj za nesreče na podlagi rezultatov prejšnje točke,
skupno matriko tveganj za nesreče, obravnavane v Državni oceni tveganj za
nesreče,
6.     
pregled izbranih scenarijev posameznih tveganj in scenarijev več možnih
tveganj ter analiz teh tveganj,
7.     
pregled izbranih scenarijev, ki opredeljujejo potek več možnih
medsebojno neodvisnih nesreč ter analiz teh tveganj,
8.     
tematske prikaze,
9.     
zaključek,
10.  
razlago pojmov, kratic in krajšav,
11.  
vire,
12.  
priloge,
13.  
evidenčni list sprememb, dopolnitev in posodobitev.
(2) V Državno oceno tveganj za nesreče
morajo biti vključene tudi vsebine iz ocene tveganja zaradi podnebnih sprememb,
ki jih zagotovi organ, pristojen za podnebne spremembe.
(3) V Državno oceno tveganj za nesreče
se lahko vključijo tudi vsebine iz ocen ogroženosti za posamezno nevarnost
naravne ali druge nesreče in druge vsebine.
(4) Določba tretjega odstavka 10.
člena te uredbe se uporablja tudi za Državno oceno tveganj za nesreče.
V. NAČIN SPREJETJA IN JAVNOST OCEN TVEGANJ ZA NESREČE
14. člen
(sprejetje ocen tveganj za nesreče)
(1) Izdelavo Državne ocene tveganj za
nesreče s pristojnimi nosilci koordinira državni koordinacijski organ in jo
posreduje v sprejetje vladi.
(2) Izdelavo ocen tveganja za
posamezne nesreče koordinirajo nosilci, sprejmejo pa jih pristojni ministri.
(3) Ocene tveganja za posamezne
nesreče na lokalni ravni sprejme župan.
15. člen
(sodelovanje javnosti pri izdelavi ocen
tveganja za posamezne nesreče)
(1) Nosilci zagotovijo sodelovanje
zainteresirane javnosti pri izdelavi, spreminjanju in dopolnjevanju ocen
tveganja za posamezne nesreče z javno predstavitvijo predlogov ocen tveganja za
posamezne nesreče oziroma njihovih sprememb in dopolnitev, ki traja najmanj 30
dni.
(2) Kraj, čas in način predstavitve se
objavijo na spletnih straneh nosilcev, v sredstvih javnega obveščanja oziroma
na krajevno običajen način.
(3) Zbrana mnenja in predlogi se po
presoji nosilca vključijo v predloge ocen tveganja za posamezne nesreče.
16. člen
(javnost ocen tveganj za nesreče)
(1) Ocene tveganj za nesreče so javne,
razen podatkov, ki so določeni in označeni kot tajni skladno s predpisi o
tajnih podatkih ali predstavljajo poslovno skrivnost v skladu s predpisi o
gospodarskih družbah.
(2) Nosilci morajo ocene tveganja za
posamezne nesreče javno predstaviti najpozneje v 90 dneh po njihovem sprejemu.
Javno naznanilo predstavitve se objavi na spletnih straneh nosilcev, v
sredstvih javnega obveščanja oziroma na krajevno običajen način.
(3) Nosilci sprejete ocene tveganja za
posamezne nesreče, praviloma brez prilog, objavijo na spletu in na svojem sedežu
zagotovijo možnost vpogleda.
(4) Določbe prejšnjega odstavka se
uporabljajo tudi pri objavi in vpogledu Državne ocene tveganj za nesreče.
Vl. NAČIN DOPOLNJEVANJA IN SPREMINJANJA OCEN TVEGANJ ZA
NESREČE
17. člen
(dopolnjevanje in spreminjanje ocen tveganja
za posamezne nesreče)
(1) Ocene tveganja za posamezne
nesreče se redno dopolnjujejo z novimi podatki.
(2) Ocene tveganja za posamezne
nesreče se pregledajo in po potrebi dopolnijo ali spremenijo vsaka tri
leta, razen če s posebnim predpisom ali sklepom vlade ni
drugače določeno.
(3) Izdelane ocene tveganja za
posamezne nesreče na lokalni ravni se pregledajo in po potrebi dopolnijo ali
spremenijo vsaka tri leta, razen če s sklepom župana
ali drugim aktom ni drugače določeno.
18. člen
(dopolnjevanje Državne ocene tveganj za
nesreče)
Državna ocena tveganj za nesreče se
dopolnjuje vsaka tri leta, razen če s sklepom vlade ni drugače določeno.
VI.A VSEBINA IN IZDELAVA RAZVIDOV TER OCEN ZMOŽNOSTI
OBVLADOVANJA TVEGANJ ZA NESREČE
18.a člen
(razvidi)
(1) Podlaga za ocenjevanje zmožnosti
obvladovanja tveganja za posamezne nesreče so, poleg drugih dokumentov, tudi
razvidi, ki praviloma vsebujejo:
1.     
naziv nesreče, nosilca, ocenjevalno obdobje,
2.     
predstavitev ukrepov, ki vsebuje ukrepe za preventivo in pripravljenost
(v nadaljnjem besedilu: ukrepi), naziv ukrepov, opis ukrepov, cilje ter
prioritete ukrepov,
3.     
načrtovanje ukrepov, ki vsebuje pravne podlage, nosilce ukrepov in
njihove naloge, sodelujoče organe in njihove naloge, časovnico ukrepov (roki,
faze), sodelovanje javnosti (opis), stroške načrtovanja ukrepov, finančne in
materialne vire za načrtovanje ukrepov ter prioritete ukrepov,
4.     
izvajanje ukrepov, ki vsebuje pravne podlage, nosilce ukrepov in njihove
naloge, sodelujoče organe in njihove naloge, opis izvajanja ukrepov, časovnico
izvajanja ukrepov (roki, faze), rezultate izvajanja ukrepov, stroške izvajanja
ukrepov, finančne in materialne vire za izvajanje ukrepov ter prioritete
ukrepov,
5.     
druge vsebine, ki vsebujejo predvsem nova spoznanja in vrednotenje
sprememb.
(2) V razvidih se lahko navedejo spletne
povezave do podrobnejših vsebin, ki se navezujejo na vsebine iz prejšnjega
odstavka.
(3) Razvid se mora izdelati v preglednici,
ki jo objavi državni koordinacijski organ na svoji spletni strani. Vsebine
razvidov morajo biti usklajene med nosilci in sodelujočimi organi.
(4) Pri izdelavi razvidov se smiselno
upoštevajo tudi smernice Evropske komisije za ocenjevanje zmožnosti
obvladovanja tveganj za nesreče.
18.b člen
(vsebina ocen zmožnosti obvladovanja
tveganja za posamezne nesreče)
Ocene zmožnosti obvladovanja tveganja za
posamezne nesreče vsebujejo:
1.     
uvod,
2.     
sprejemljiva tveganja za posamezne nesreče,
3.     
oceno upravnih, tehničnih in finančnih zmožnosti na področju ocene
tveganja za posamezno nesrečo ter načrtovanja in izvajanja ukrepov, skladno s
smernicami Evropske komisije za ocenjevanje zmožnosti obvladovanja tveganj za
nesreče,
4.     
povzetek ocene zmožnosti za obvladovanje tveganja za posamezno nesrečo
skladno z vprašalnikom iz petega poglavja smernic Evropske komisije za ocenjevanje
zmožnosti obvladovanja tveganj za nesreče (Povzetek),
5.     
ugotovitve s pojasnili,
6.     
razlago pojmov, kratic in okrajšav,
7.     
vire,
8.     
priloge (razvid itd.),
9.     
evidenčni list sprememb, dopolnitev in posodobitev.
18.c člen
(sprejemljiva tveganja za posamezne
nesreče)
(1) Sprejemljiva tveganja za posamezne
nesreče predstavljajo za državo še sprejemljive izgube prek vplivov tveganja in
verjetnosti nesreče iz 4. točke prvega odstavka 10. člena te uredbe.
(2) Merila za sprejemljiva tveganja za
posamezne nesreče določijo in uskladijo nosilci s sodelujočimi organi za vsako
tveganje posebej pred izdelavo razvidov iz 18.a člena te uredbe in jih objavijo
na svojih spletnih straneh.
(3) Sprejemljiva tveganja za posamezne
nesreče se upoštevajo kot ena izmed podlag oziroma ciljev pri načrtovanju in
izvajanju ukrepov in ocenjevanju obvladovanja zmožnosti tveganj za nesreče.
18.č člen
(vsebina ocen zmožnosti obvladovanja
tveganj za nesreče na lokalni ravni)
(1) Vsebina ocen zmožnosti obvladovanja
tveganja za posamezne nesreče iz 18.b člena te uredbe se smiselno uporablja
tudi kot vsebina za izdelavo ocen zmožnosti obvladovanja tveganja za posamezne
nesreče na lokalni ravni.
(2) Samoupravna lokalna skupnost lahko
izdela tudi skupno oceno zmožnosti obvladovanja tveganj za nesreče, pri čemer
smiselno upošteva vsebino Državne ocene zmožnosti obvladovanja tveganj za
nesreče iz 18.d člena te uredbe.
18.d člen
(vsebina Državne ocene zmožnosti
obvladovanja tveganj za nesreče)
Državna ocena zmožnosti obvladovanja
tveganj za nesreče vsebuje:
1.     
uvod,
2.     
povzetke ocen zmožnosti obvladovanja tveganja za posamezne nesreče iz 4.
točke 18.b člena te uredbe,
3.     
ugotovitve s pojasnili iz 5. točke 18.b člena te uredbe,
4.     
razlago pojmov, kratic in okrajšav,
5.     
vire,
6.     
priloge,
7.     
evidenčni list sprememb, dopolnitev in posodobitev.
18.e člen
(sprejetje ocen zmožnosti obvladovanja
tveganj za nesreče)
(1) Državno oceno zmožnosti obvladovanja
tveganj za nesreče sprejme vlada.
(2) Ocene zmožnosti obvladovanja tveganja
za posamezne nesreče sprejmejo pristojni ministri.
(3) Ocene zmožnosti obvladovanja tveganj za
nesreče na lokalni ravni sprejmejo župani.
18.f člen
(javnost ter dopolnjevanje in spreminjanje
ocen zmožnosti obvladovanja tveganj za nesreče)
Glede javnosti izdelanih ocen zmožnosti
obvladovanja tveganj za nesreče ter postopka dopolnjevanja in spreminjanja teh
ocen se smiselno uporabljajo 16., 17. in 18. člen te uredbe.
VI.B NADZOR
18.g člen
(strokovni nadzor)
Nosilci v okviru strokovnega nadzora iz
svojih pristojnosti nadzorujejo ustreznost in usklajenost izdelave, dopolnitev
in sprememb ocen tveganja za posamezne nesreče in ocen zmožnosti obvladovanja
tveganja za posamezne nesreče, vključno z razvidi.

Priloga
1: Ocene tveganja za posamezne nesreče

Uredba o izvajanju Sklepa o mehanizmu Unije na
področju civilne zaščite (Uradni list RS, št. 62/14) vsebuje naslednjo prehodno in
končno določbo:
»Vll. PREHODNA IN KONČNA DOLOČBA
19. člen
(roki)
(1) Ocene tveganja za posamezne
nesreče v skladu s to uredbo se izdelajo do 1. junija 2015.
(2) Državna ocena tveganj za nesreče
se izdela do 1. oktobra 2015.
(3) Ocene tveganja za posamezne
nesreče, na katere posredno ali neposredno vplivajo podnebne spremembe, se
skladno z rezultati ocene tveganja zaradi podnebnih sprememb dopolnijo do
1. oktobra 2016.
(4) Državna ocena tveganj za nesreče
se skladno z oceno tveganja zaradi podnebnih sprememb ter rezultati dopolnjenih
ocen tveganja za posamezne nesreče iz prejšnjega odstavka dopolni najpozneje do
31. decembra 2016.
20. člen
(začetek
veljavnosti)
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
izvajanju Sklepa o mehanizmu Unije na področju civilne zaščite (Uradni list RS,
št. 13/17) vsebuje naslednjo prehodno in
končno določbo:
»PREHODNA IN KONČNA DOLOČBA
15. člen
(1) Ocene tveganja za posamezne nesreče za
nesreče pod zaporednimi številkami 13 do 15 iz priloge 1 uredbe se izdelajo do
1. junija 2018, s temi vsebinami pa se do 1. oktobra 2018 dopolni tudi Državna
ocena tveganj za nesreče.
(2) Ocene zmožnosti obvladovanja tveganja
za posamezne nesreče za nesreče pod zaporednimi številkami 1 do 12 iz priloge 1
uredbe se izdelajo do 31. decembra 2017, za nesreče pod zaporednimi številkami
13 do 15 pa do 1. februarja 2019.
(3) Državna ocena zmožnosti obvladovanja
tveganj za nesreče se za nesreče pod zaporednimi številkami 1 do 12 iz priloge
1 uredbe izdela do 1. maja 2018, za vse nesreče iz priloge 1 uredbe pa do 1.
februarja 2021.
16. člen
Ta uredba začne veljati petnajsti dan po
objavi v Uradnem listu Republike Slovenije.«,.