I. SPLOŠNA DOLOČBA
1. člen
(vsebina)
Ta pravilnik določa podrobnejši način
izračunavanja letnih indeksov cen nepremičnin in način določanja indeksov
vrednosti nepremičnin.
II. METODA IZRAČUNAVANJA LETNIH INDEKSOV CEN NEPREMIČNIN
2. člen
(izračunavanje letnih indeksov cen
nepremičnin)
(1) Letne indekse cen nepremičnin se
izračunava za nepremičnine, za katere se v skladu s predpisom, ki določa modele
vrednotenja nepremičnin za izvedbo množičnega vrednotenja nepremičnin, za
izračun vrednosti uporabi model vrednotenja za stanovanja (STA), model
vrednotenja za hiše (HIS), model vrednotenja za pisarne (PPP), model vrednotenja
za kmetijska zemljišča (KME) ali model vrednotenja za gozdna zemljišča (GOZ).
(2) Letne indekse cen nepremičnin se
za nepremičnine iz prejšnjega odstavka izračunava kot srednje cene na enoto v
preteklem koledarskem letu po območjih s podobnimi značilnostmi ponudbe in
povpraševanja na trgu nepremičnin (v nadaljnjem besedilu: analitična območja).
Analitična območja se oblikujejo na podlagi podatkov o kupoprodajnih pravnih
poslih, ki so evidentirani v evidenci trga nepremičnin (v nadaljnjem besedilu:
transakcije nepremičnin), na podlagi velikosti relativnih sprememb cen
posameznih vrst nepremičnin v določenem časovnem obdobju.
(3) Pri izračunu letnih indeksov cen
nepremičnin se uporabijo kakovostno pregledani in nadgrajeni podatki iz evidence
trga nepremičnin in drugi preverjeni podatki za generalno vrednotenje
nepremičnin.
(4) Letne indekse cen nepremičnin in
letno poročilo o trgu nepremičnin objavi Geodetska uprava Republike Slovenije
(v nadaljnjem besedilu: geodetska uprava) na svojih spletnih straneh najkasneje
v 90 dneh po preteku koledarskega leta.
3. člen
(metoda izračuna srednjih cen na enoto)
(1) Srednje cene na enoto iz drugega
odstavka prejšnjega člena se izračuna po analitičnih območjih kot aritmetično
sredino cen posamezne vrste nepremičnin na enoto. Enota za izračun je:
-       
za nepremičnine, za katere se za izračun vrednosti uporabi model
vrednotenja za stanovanja (STA) ali model vrednotenja za pisarne (PPP): cena na
kvadratni meter (m²) uporabne površine,
-       
za nepremičnine, za katere se za izračun vrednosti uporabi model
vrednotenja za kmetijska zemljišča (KME) ali model vrednotenja za gozdna
zemljišča (GOZ): cena na kvadratni meter (m²) površine,
-       
za nepremičnine, za katere se za izračun vrednosti uporabi model
vrednotenja za hiše (HIS): cena hiše z zemljiščem.
(2) Aritmetična sredina cene na enoto
»cena na kvadratni meter (m²) uporabne površine« in »cena na kvadratni meter
(m²) površine« se izračuna po naslednji enačbi:
kjer je:

-       
  :

aritmetična sredina cena
  na enoto površine v posameznem časovnem obdobju;


-       
  :

cena transakcije
  nepremičnin v posameznem časovnem obdobju v posameznem analitičnem območju;


-       
  :

površina nepremičnine v
  transakciji v posameznem časovnem obdobju v posameznem analitičnem območju.

(3) Aritmetična sredina cene na enoto
»cena hiše z zemljiščem« se izračuna po naslednji enačbi:
kjer je:

-       
  :

povprečna cena hiš z
  zemljiščem v posameznem časovnem obdobju;


-       
  :

cena hiš z zemljiščem v
  posameznem časovnem obdobju v posameznem analitičnem območju;


-       
  :

število transakcij v
  posameznem časovnem obdobju v posameznem analitičnem območju.

(4) Srednje cene na enoto se izračuna
vsaj za obdobje koledarskega leta. Če na analitičnem območju v posameznem
časovnem obdobju za posamezne vrste nepremičnin ni bilo izvedenih nobenih
transakcij, se za te vrste nepremičnin srednjih cen na enoto ne izračuna.
III. METODA DOLOČANJA INDEKSOV VREDNOSTI NEPREMIČNIN
4. člen
(izračunavanje in določanje indeksov
vrednosti nepremičnin)
(1) Indeksi vrednosti nepremičnin se
izračunavajo po vrstah nepremičnin kot so določene z modeli vrednotenja
nepremičnin v skladu s predpisom, ki določa modele vrednotenja nepremičnin za
izvedbo množičnega vrednotenja nepremičnin.
(2) Indeksi vrednosti nepremičnin se
izračunavajo kot kumulativni indeksi vrednosti nepremičnin za obdobje:
-       
od datuma, ki je v predpisu o določitvi modelov vrednotenja nepremičnin
določen kot dan, na katerega so nazadnje določeni modeli vrednotenja
nepremičnin za posamezne vrste nepremičnin (v nadaljnjem besedilu: datum
določitve modelov vrednotenja), ali
-       
od datuma, ki je v predpisu o objavi indeksov vrednosti nepremičnin
določen kot dan, na katerega so nazadnje določeni indeksi vrednosti nepremičnin
za posamezne vrste nepremičnin,
do datuma, na katerega se opravi izračun
indeksov vrednosti nepremičnin (v nadaljnjem besedilu: datum indeksiranja
vrednosti).
(3) Pri izračunavanju indeksov
vrednosti nepremičnin se uporabljajo kakovostno pregledani in nadgrajeni
podatki iz evidence trga nepremičnin in drugi podatki za generalno vrednotenje
nepremičnin, in sicer podatki iz obdobja iz drugega odstavka tega člena in
podatki, zajeti najmanj za obdobje šestih mesecev po datumu indeksiranja
vrednosti nepremičnin.
5. člen
(metoda izračunavanja indeksov vrednosti
nepremičnin)
(1) Indeksi vrednosti nepremičnin se
izračunavajo na podlagi primerjave vrednosti nepremičnin, izračunane na podlagi
modelov vrednotenja nepremičnin v skladu s predpisom, ki določa modele
vrednotenja nepremičnin za izvedbo množičnega vrednotenja nepremičnin, in
vrednosti nepremičnin, izračunane na podlagi modela vrednotenja nepremičnin,
prilagojenega na datum indeksiranja vrednosti iz tretjega odstavka prejšnjega
člena (v nadaljnjem besedilu: model vrednotenja na datum indeksiranja).
(2) Model vrednotenja na datum
indeksiranja se določi z umerjanjem modela kot ga za posamezno vrsto
nepremičnin določa predpis, ki določa modele vrednotenja nepremičnin za izvedbo
množičnega vrednotenja nepremičnin, na način, da se meje vrednostih con, oblika
enačb, tabel in točkovnikov ter nabor podatkov o nepremičninah za izračun
vrednosti, ne spremenijo.
(3) Pri umerjanju modela vrednotenja
na datum indeksiranja se upoštevajo merila množičnega vrednotenja nepremičnin
za umerjanje, kot jih določa predpis o kriterijih in merilih množičnega
vrednotenja nepremičnin, v skladu z načinom umerjanja iz prejšnjega odstavka.
IV. PREHODNA IN KONČNA DOLOČBA
6. člen
(prenehanje veljavnosti)
Z dnem uveljavitve tega pravilnika preneha
veljati Pravilnik o načinu izračunavanja letnih indeksov cen nepremičnin in
določanja indeksov vrednosti nepremičnin (Uradni list RS, št. 79/08).
7. člen
(začetek veljavnosti pravilnika)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-386/2012
Ljubljana, dne 19. decembra 2012
EVA 2012-2430-0166
Zvone Černač l.r.
Minister za infrastrukturo in
prostor
Soglašam!
dr. Janez Šušteršič l.r.
Minister za finance