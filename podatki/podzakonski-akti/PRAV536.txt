I. SPLOŠNE DOLOČBE
1. člen
(1) Ta pravilnik določa obliko, barvo in
velikost varnostnih znakov ter obveznosti delodajalcev v zvezi z uporabo
varnostnih znakov v skladu z: 
-      
Direktivo Sveta 92/58/EGS z dne 24. junija 1992 o minimalnih zahtevah za
zagotavljanje varnostnih in/ali zdravstvenih znakov pri delu (deveta posebna
direktiva v smislu člena 16(1) Direktive 89/391/EGS) (UL L št. 245 z dne 26. 8.
1992, str. 23), zadnjič spremenjeno z Direktivo 2014/27/EU Evropskega parlamenta
in Sveta z dne 26. februarja 2014 o spremembi direktiv Sveta 92/58/EGS,
92/85/EGS, 94/33/ES, 98/24/ES ter Direktive 2004/37/ES Evropskega parlamenta in
Sveta z namenom prilagoditve Uredbi (ES) št. 1272/2008 o razvrščanju,
označevanju in pakiranju snovi ter zmesi (UL L št. 65 z dne 5. 3. 2014, str. 1)
in
-      
Direktivo 2007/30/ES Evropskega parlamenta in Sveta z dne 20. junija
2007 o spremembah Direktive Sveta 89/391/EGS, njenih posebnih direktiv in
direktiv Sveta 86/477/EGS, 91/383/EGS, 92/29/EGS in 94/33/ES za poenostavitev
in racionalizacijo poročil v zvezi s praktičnim izvajanjem (UL L št. 165 z dne
27. 6. 2007, str. 21).
(2) Določbe tega pravilnika se ne uporabljajo za znake za
dajanje nevarnih snovi in zmesi ter proizvodov oziroma opreme na trg, razen v
primerih, ko to ni urejeno z drugimi predpisi.
(3) Določbe tega pravilnika ne veljajo za
znake, ki se uporabljajo za urejanje cestnega, železniškega, notranjega
vodnega, morskega ali zračnega prevoza.
2. člen
Po tem pravilniku imajo posamezni pojmi
naslednji pomen:
a) 
“varnostni znak” je znak, ki se nanaša na
določen objekt, dejavnost ali stanje, in daje informacijo ali navodilo o zagotavljanju
varnosti in zdravja pri delu. Znak je lahko napis, barva, svetlobni znak,
zvočni signal, govorna ali ročna komunikacija;
b) 
“znak za prepoved” je znak, ki prepoveduje
določeno dejanje, ki lahko povzroči tveganje za varnost in zdravje;
c) 
“opozorilni znak” je znak, ki opozarja na
tveganje ali nevarnost;
d) 
“znak za obvezno ravnanje” je znak, ki
predpisuje obvezno ravnanje v določenem primeru;
e) 
“znak za izhod v sili ali prvo pomoč” je znak,
ki daje informacije o zasilnih izhodih, pripomočkih za prvo pomoč in reševanje;
f)  
“informacijski znak” je znak, ki daje določene
informacije, ki so drugačne kot v točkah od (b) do (e) tega člena;
g) 
“napis” je znak, ki daje specifične informacije
v obliki geometrijskih likov, barv, simbolov ali piktogramov, in je viden le,
če se ga osveti s svetlobo primerne jakosti;
h) 
“dopolnilni napis” je napis, ki se uporablja
skupaj z enim od znakov, opisanih pod (g), in daje dopolnilne informacije;
i)   
“varnostna barva” je barva, ki ima točno
določen pomen;
j)   
“simbol ali piktogram” je lik, ki opisuje
stanje ali predpisuje specifično ravnanje, uporablja pa se na napisu ali osvetljeni
površini;
k) 
“svetlobni znak” je znak, ki ga daje naprava,
narejena iz delno ali popolnoma prosojnega materiala, ki se osvetli z notranje
strani ali od zadaj, tako da daje videz osvetljene površine;
l)   
“zvočni signal” je kodiran signal, ki ga oddaja
naprava, ki je izdelana za ta namen, brez uporabe človeškega ali umetnega
glasu;
m)
“govorna komunikacija” je vnaprej dogovorjeno
ustno sporočilo s človeškim ali umetnim glasom;
n) 
“ročni signal” je premikanje in položaj rok v
kodirani obliki za vodenje oseb, ki izvajajo manevre, ki pomenijo tveganje za
delavce.
II. SPLOŠNE OBVEZNOSTI DELODAJALCA
1. Splošna pravila
3. člen
(1) Delodajalec mora zagotoviti postavitev
varnostnih znakov na mestih, kjer se delavci tveganjem ne morejo izogniti, ker
jih delodajalec ni mogel odpraviti ali dovolj zmanjšati s tehničnimi sredstvi
kolektivnega varstva ali ustrezno organizacijo dela.
(2) Delodajalec mora pri postavitvi
varnostnih znakov upoštevati oceno tveganja za varnost in zdravje delavcev pri
določenem delu in v določenem okolju, ter zagotoviti, da so takšni znaki vedno
na zahtevanem mestu.
(3) Ne glede na določilo tretjega odstavka
1. člena mora delodajalec znake, ki se nanašajo na cestni, železniški, notranji
vodni in zračni prevoz, postaviti povsod tam, kjer je to potrebno glede na
način prevoza znotraj podjetij ali družb.
2. Uporaba varnostnih znakov
4. člen
Delodajalec mora zagotoviti, da varnostni
znaki, ki jih prvič uporablja, izpolnjujejo zahteve iz prilog od I do IX tega
pravilnika.
III. POSEBNE OBVEZNOSTI DELODAJALCA
1. Informacije in navodila za delavce /
obveščanje delavcev
5. člen
(1) Delodajalec mora delavcem zagotoviti
ustrezna ustna ali pisna navodila o pomenu varnostnih znakov, ki se uporabljajo
pri delu, in jih stalno obveščati o vseh potrebnih ukrepih v zvezi z njihovo
uporabo.
(2) V navodilih mora delodajalec na
delavcem razumljiv način opisati pomen znakov, zlasti tistih, ki vključujejo
besede, in način ravnanja v splošnih in posebnih primerih.
2. Posvetovanje in sodelovanje z delavci
6. člen
Delodajalec se mora posvetovati z delavci
in njihovimi predstavniki ter jim omogočiti enakopravno sodelovanje pri zadevah,
ki so predmet tega pravilnika, vključno z uporabo prilog od I do IX.

Priloga
I: Splošne zahteve za varnostne znake
Priloga
II: Splošne zahteve za znake na tablah
Priloga
III: Zahteve za označevanje posod in cevi
Priloga
IV: Zahteve za označevanje požarne opreme in njene namestitve
Priloga
V: Zahteve za znake za označevanje ovir, nevarnih področij in prometnih poti
Priloga
VI: Zahteve za svetlobne znake 
Priloga
VII: Zahteve za zvočne znake
Priloga
VIII: Zahteve za govorno komuniciranje
Priloga
IX: Zahteve za ročne signale

Pravilnik o varnostnih znakih (Uradni list RS,
št. 89/99)
vsebuje naslednje prehodne in končne določbe: 
»IV. PREHODNE IN KONČNE DOLOČBE
7. člen
Delodajalec mora zagotoviti, da varnostni
znaki, ki jih že uporablja, izpolnijo zahteve iz prilog od I do IX tega
pravilnika, razen v primerih, ki so navedeni v 5. členu, najkasneje v
osemnajstih mesecih po uveljavitvi tega pravilnika.
8. člen
Priloge I do IX so sestavni del tega
pravilnika.
9. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o varnostnih znakih (Uradni list RS, št. 39/05) vsebuje naslednjo končno določbo: 
»9. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o varnostnih znakih (Uradni list RS, št. 34/10) vsebuje naslednjo končno določbo: 
»4. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o varnostnih znakih (Uradni list RS, št. 38/15)
vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.