1. člen
S tem pravilnikom se sprejme gozdnogospodarski načrt gozdnogospodarske
enote Ravensko (2017–2026), št. 13-6/2017 z dne 25. 1. 2018, ki ga je za
obdobje od 1. januarja 2017 do 31. decembra 2026 izdelal Zavod za
gozdove Slovenije, Območna enota Murska Sobota.
2. člen
Gozdnogospodarska enota Ravensko, ki meri 23.120,84 ha,
se nahaja v gozdnogospodarskem območju Murska Sobota, v občinah Murska Sobota,
Tišina, Beltinci, Moravske Toplice, Puconci in Cankova, oziroma v katastrskih
občinah Rakičan, Murska Sobota, Nemčavci, Markišavci, Polana, Černelavci,
Veščica, Kupšinci, Satahovci, Krog, Bakovci, Vanča vas, Rankovci, Borejci,
Krajina, Gederovci, Sodišinci, Murski, Petanjci, Tišina, Tropovci, Gradišče,
Murski Črnci, Gančani, Lipa, Beltinci, Bratonci, Lipovci, Dokležovje, Ižakovci,
Melinci, Ivanci, Mlajtinci, Lukačevci, Noršinci, Martjanci, Zenkovci, Beznovci,
Strukovci, Puževci, Lemerje, Brezovci, Predanovci, Gorica, Puconci, Topolovci,
Cankova in Skakovci.
3. člen
V gozdnogospodarski enoti Ravensko je s 1. januarjem
2017 ugotovljeno naslednje stanje gozdov:
1.     
lastništvo: 91,00 % zasebnih gozdov v lasti fizičnih ali pravnih oseb,
8,07 % državnih gozdov ter 0,93 % gozdov lokalnih skupnosti;
2.     
površina: 3.636,58 ha, od katere je 2.105,76 ha večnamenskih gozdov ter
1.530,82 ha varovalnih gozdov;
3.     
lesna zaloga: 267 m3/ha, od tega 15 m3/ha
iglavcev in 252 m3/ha listavcev;
4.     
tekoči letni prirastek: 8,86 m3/ha, od tega 0,21 m3/ha
iglavcev in 8,65 m3/ha listavcev.
4. člen
(1) V gozdnogospodarskem načrtu gozdnogospodarske enote
Ravensko (2017–2026) je ob upoštevanju usmeritev iz gozdnogospodarskega načrta
gozdnogospodarskega območja Murska Sobota, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih spoznanj
pri spremljanju razvoja gozdov v gozdnogospodarski enoti Ravensko določeno, da
so najbolj poudarjene funkcije gozdov, ki določajo način gospodarjenja z
gozdom:
-       
proizvodne funkcije na površini 3.671,1 ha,
-       
ekološke funkcije na površini 1.559,53 ha ter
-       
socialne funkcije na površini 453,69 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Ravensko (2017–2026)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Ravensko za obdobje od
1. januarja 2017 do 31. decembra 2026 določeni naslednji ukrepi:
1.     
najvišji možni posek v višini 240.040 m3, od tega
12.052 m3 iglavcev in 227.988 m3 listavcev;
2.     
gojitvena dela, potrebna za ohranitev in razvoj gozdov, na površini
311,34 ha;
3.     
nega mlajšega drogovnjaka na površini 16,05 ha;
4.     
ohranjanje biotopov – nega na 1,94 ha;
5.     
naravni razvoj biotopov z 2,32 m3;
6.     
puščanje 350 m3 stoječe biomase;
7.     
obžetev s ponovitvami na skupno 476,06 ha;
8.     
obžagovanje vej na 1.900 drevesih;
9.     
premazi vršičkov s ponovitvami na skupni površini 85,67 ha;
10.  
zaščita z 12.795 tulci ali mrežami;
11.  
zaščita mladja s 3.500 m ograje ter
12.  
odstranjevanje 1.550 m zaščitne ograje.
(2) V gozdnogospodarskem načrtu gozdnogospodarske enote
Ravensko (2017–2026) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Ravensko v obdobju od uveljavitve
tega pravilnika do 31. decembra 2026 se morajo upoštevati cilji, usmeritve
in ukrepi, določeni v gozdnogospodarskem načrtu gozdnogospodarske enote
Ravensko (2017–2026).
7. člen
Po en izvod gozdnogospodarskega načrta gozdnogospodarske enote
Ravensko (2017–2026) je na vpogled na sedežu Zavoda za gozdove Slovenije,
Območne enote Murska Sobota, Ul. Arhitekta Novaka 17, Murska Sobota, na sedežu
Zavoda za gozdove Slovenije, Krajevne enote Murska Sobota, Ul. Arhitekta Novaka
17, Murska Sobota, in na Ministrstvu za kmetijstvo, gozdarstvo in prehrano,
Dunajska 22, Ljubljana, kjer se hrani tudi dokumentacija v zvezi s postopkom
sprejemanja gozdnogospodarskega načrta gozdnogospodarske enote Ravensko
(2017–2026).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-369/2017
Ljubljana, dne 30. maja 2018
EVA 2016-2330-0066
Mag. Dejan Židan l.r.
minister za kmetijstvo,
gozdarstvo in prehrano