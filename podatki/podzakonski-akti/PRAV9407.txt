1. člen
S tem pravilnikom se določajo vrsta, oblika in način dajanja podatkov
za odmero davka od dobička od odsvojitve izvedenih finančnih instrumentov za
leto 2009.
2. člen
(1) Izdajatelji oziroma ponudniki izvedenih finančnih instrumentov,
pooblaščeni udeleženci trga vrednostnih papirjev in druge pravne osebe, ki so
posredovali pri sklepanju pravnih poslov v zvezi z izvedenimi finančnimi
instrumenti, dostavijo podatke po vrstah, v obliki in na način, določen v
prilogi, ki je sestavni del tega pravilnika.
(2) Podatki za odmero davka od dobička od odsvojitve izvedenih
finančnih instrumentov za leto 2009 se pošljejo davčnemu organu najpozneje do
1. februarja 2010.
3. člen
Podatki se pošljejo v elektronski obliki po sistemu eDavki na
spletni naslov http://edavki.durs.si.
4. člen
(1) Če nastopijo pri zavezancu za dajanje podatkov statusne spremembe
zaradi združitve in delitve, predloži podatke za odmero davka od dobička od
odsvojitve izvedenih finančnih instrumentov za leto 2009 ustrezen pravni
naslednik.
(2) Ob stečaju ali likvidaciji zavezanca za dajanje podatkov,
kjer ni pravnega naslednika, pošlje podatke za odmero davka od dobička od
odsvojitve izvedenih finančnih instrumentov za leto 2009 stečajni ali
likvidacijski upravitelj.
(3) Ob prenehanju obstoja zavezanca za dajanje podatkov iz
drugih razlogov pošlje podatke pravna oziroma fizična oseba, pri kateri se
hranijo poslovne knjige in knjigovodska dokumentacija.
5. člen
Zavezanci za dajanje podatkov, ki morajo davčnemu organu predložiti
podatke, določene s tem pravilnikom, so v skladu z zakonom, ki ureja davčni
postopek, kaznovani za prekršek z globo, če do 1. februarja 2010 davčnemu
organu ne dostavijo podatkov, potrebnih za odmero davka od dobička od
odsvojitve izvedenih finančnih instrumentov za leto 2009, ali ne dostavijo teh
podatkov v predpisanem roku in na predpisan način.
6. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-615/2009/11
Ljubljana, dne 15. decembra 2009
EVA 2009-1611-0009
dr. Franc Križanič l.r.
Minister
za finance

Priloga
1: Dostava podatkov za odmero davka od dobička od odsvojitve izvedenih
finančnih inštrumentov za leto 2009