I. SPLOŠNA DOLOČBA
1. člen
(1) S to uredbo se določajo omejevalni
ukrepi v skladu s Sklepom Sveta (SZVP) 2016/1693 z dne 20. septembra 2016 o
omejevalnih ukrepih proti ISIL (Daiš) in Al Kaidi ter osebam, skupinam,
podjetjem in subjektom, povezanim z njimi, in razveljavitvi Skupnega stališča
2002/402/SZVP (UL L št. 255, 21. 9. 2016, str. 25), (v nadaljnjem besedilu:
Sklep 2016/1693/SZVP).
(2) S to uredbo se določajo tudi sankcije
za prekrške iz te uredbe in Uredbe Sveta (ES) št. 881/2002 z dne 27. maja 2002
o posebnih omejevalnih ukrepih za nekatere osebe in subjekte, povezane z mrežo
Al Kaida (UL L št. 139 z dne 29. 5. 2002, str. 9), zadnjič spremenjene z
Izvedbeno uredbo Komisije (EU) 2017/1251 z dne 11. julija 2017 o
dvestoenainsedemdeseti spremembi Uredbe Sveta (ES) št. 881/2002 o posebnih
omejevalnih ukrepih za nekatere osebe in subjekte, povezane z organizacijama
ISIL (Daiš) in Al-Kaida (UL L št. 179, 12. 7. 2017, str. 6), (v nadaljnjem
besedilu: Uredba 881/2002/ES).
(3) Kadar Varnostni svet Organizacije
združenih narodov (v nadaljnjem besedilu: VSZN) ali njegov odbor, ustanovljen
na podlagi resolucij VSZN 1267 (1999), 1989 (2011) in 2253 (2015), (v
nadaljnjem besedilu: odbor VSZN), doda nove osebe na seznam oseb, zoper katere
v skladu z 2. členom Uredbe 881/2002/ES velja zamrznitev sredstev in
gospodarskih virov, se Uredba 881/2002/ES ter 5. in 7. člen te uredbe v skladu
z odstavkom 2a resolucije VSZN 2253 (2015) v zvezi s temi osebami uporabljajo
takoj že z dnem objave dopolnitve seznama s temi osebami na spletni strani VSZN
https://www.un.org/sc/suborg/en/sanctions/1267/aq_sanctions_list
do uveljavitve ustrezne dopolnitve priloge I k Uredbi 881/2002/ES, po
uveljavitvi slednje pa se uporabljajo še naprej.
II. OMEJEVALNI UKREPI
2. člen
(1) Z ozemlja Republike Slovenije ali
z uporabo plovil, ki plovejo pod zastavo Republike Slovenije, ali zrakoplovov,
registriranih v Republiki Sloveniji, ali državljanom Republike Slovenije zunaj
Republike Slovenije je prepovedano fizičnim in pravnim osebam, skupinam in
entitetam, določenim v prilogi I Uredbe 881/2002/ES neposredno ali posredno
pošiljati, prodajati in posredovati oborožitev in drugo vojaško opremo vseh
vrst, vključno z orožjem in strelivom, vojaškimi vozili in opremo, paravojaško
opremo ter rezervnimi in sestavnimi deli za navedeno.
(2) Paravojaška oprema iz prejšnjega
odstavka vključuje zlasti:
a)     akustične naprave, ki jih proizvajalec ali dobavitelj predstavlja
kot primerne za obvladovanje nemirov, in njihove posebej izdelane sestavne dele;
b)     ščite za uporabo v nemirih in policijske neprebojne ščite ter
njihove posebej izdelane sestavne dele;
c)     lisice, ki so izdelane za omejevanje gibanja ljudi in katerih
največja skupna velikost, vključno z verigo, je pri merjenju od zunanjega roba
enega okova do zunanjega roba drugega v zaklenjenem stanju od 240 mm do 280 mm;
d)     pasove za uporabo elektrošoka, izdelane za omejevanje gibanja ljudi
z elektrošokom z največjo napetostjo prostega teka 10 000 voltov;
e)     vodne topove in njihove posebej izdelane sestavne dele;
f)       vozila za obvladovanje nemirov, posebej izdelana ali prirejena
tako, da jih je mogoče naelektriti zaradi odganjanja protestnikov, in njihove v
ta namen posebej izdelane ali prirejene sestavne dele;
g)     pištole z električnim nabojem z največjo napetostjo prostega teka
10 000 voltov;
h)     sestavne dele, posebej izdelane ali prirejene za prenosne
pripomočke, ki so izdelani ali prirejeni za obvladovanje nemirov ali
samozaščito z uporabo elektrošoka (vključno s palicami in ščiti za povzročanje
elektrošoka, pištolami za omamljanje in takimi z električnimi naboji);
i)       gumijevke, palice za obvladovanje nemirov in podobne pripomočke za
kazenski pregon;
j)       oklepne jopiče, vključno z neprebojnimi oblačili, neprebojno
podlogo in zaščitnimi čeladami;
k)      biče;
l)       dele in dodatke, izdelane ali prirejene za uporabljanje v opremi,
ki je našteta v točkah od i do k tega odstavka, ali z njo.
3. člen
(1) Vstop v Republiko Slovenijo ali
tranzit čez njeno ozemlje se prepreči vsem osebam, določenim v prilogi I Uredbe
881/2002/ES.
(2) Prejšnji odstavek se ne uporablja
v primerih, ko je vstop ali tranzit potreben zaradi zahtev sodnega postopka ali
če odbor VSZN v posameznih primerih odloči, da je
vstop ali tranzit upravičen, tudi če je to neposredno povezano s podpiranjem
prizadevanj afganistanske vlade za spodbujanje sprave.
(3) O odobritvi izjem iz tega člena
odloča ministrstvo, pristojno za zunanje zadeve, ki o odobritvi izjem obvesti
tudi policijo. Obvestilo iz prejšnjega stavka mora vsebovati seznam oseb, ki
jim je bil dovoljen vstop na ozemlje Republike Slovenije ali tranzit čez njeno
ozemlje.
(4) Kadar se na podlagi drugega
odstavka tega člena osebam iz prvega odstavka tega člena dovoli vstop na ozemlje
Republike Slovenije ali tranzit čez njeno ozemlje, se tako dovoljenje omeji na
namen, za katerega je bilo dano, in na osebe, na katere se nanaša.
III. KAZENSKE DOLOČBE
4. člen
(1) Z globo od 1.500 do 125.000 eurov
se kaznuje za prekršek pravna oseba ali samostojni podjetnik posameznik, ali
posameznik, ki samostojno opravlja dejavnost, če fizičnim in pravnim
osebam, skupinam in entitetam iz priloge I Uredbe 881/2002/ES, ali z ozemlja
Republike Slovenije ali z uporabo plovil, ki plovejo pod zastavo Republike
Slovenije, ali zrakoplovov, registriranih v Republiki Sloveniji, ali s strani
državljana Republike Slovenije zunaj ozemlja Republike Slovenije neposredno ali
posredno pošilja, prodaja in posreduje orožje in pripadajoči material vseh
vrst, vključno z orožjem in strelivom, vojaškimi vozili in opremo, paravojaško
opremo in rezervnimi deli za navedeno (2. člen uredbe).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
5. člen
(1) Z globo od 1.500 do 125.000 eurov
se kaznuje za prekršek pravna oseba ali samostojni podjetnik posameznik, ali
posameznik, ki samostojno opravlja dejavnost, če:
a)     ne zamrzne vseh sredstev in gospodarskih virov, ki pripadajo, so v
lasti, s katerimi razpolaga ali jih nadzoruje fizična ali pravna oseba,
subjekt, organ ali skupina, ki je navedena v prilogi I Uredbe 881/2002/ES (prvi
odstavek 2. člena Uredbe 881/2002/ES);
b)     neposredno ali posredno daje na razpolago ali v njihovo korist
sredstva fizični ali pravni osebi, subjektu, organu ali skupini, ki je navedena
v prilogi I Uredbe 881/2002/ES (drugi odstavek 2. člena Uredbe 881/2002/ES).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
6. člen
(1) Z globo od 1.500 do 125.000 eurov
se kaznuje za prekršek pravna oseba ali samostojni podjetnik posameznik, ali
posameznik, ki samostojno opravlja dejavnost, če fizični ali pravni osebi,
subjektu, organu ali skupini, ki je navedena v prilogi I Uredbe 881/2002/ES,
neposredno ali posredno zagotavlja tehnično svetovanje, pomoč ali usposabljanje
v zvezi z vojaškimi dejavnostmi, ki zlasti vključujejo usposabljanje in pomoč glede
proizvodnje, vzdrževanja in uporabe orožja ter s tem povezanega materiala vseh
vrst (3. člen Uredbe 881/2002/ES).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
7. člen
(1) Z globo od 1.500 do 125.000 eurov
se kaznuje za prekršek pravna oseba ali samostojni podjetnik posameznik, ali
posameznik, ki samostojno opravlja dejavnost, če zavestno in namerno
sodeluje pri dejavnostih, ki imajo za cilj ali posledico neposredno ali
posredno zaobiti 2. člen Uredbe 881/2002/ES ali podpirati transakcije iz 3.
člena Uredbe 881/2002/ES (prvi odstavek 4. člena Uredbe 881/2002/ES).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
8. člen
(1) Z globo od 1.500 do 125.000 eurov
se kaznuje za prekršek pravna oseba ali samostojni podjetnik posameznik, ali
posameznik, ki samostojno opravlja dejavnost, če:
a)     nemudoma ne priskrbi vseh podatkov, ki bi pripomogli k spoštovanju
Uredbe 881/2002/ES, kakor je na primer zamrznitev računov in zneskov v skladu z
2. členom Uredbe 881/2002/ES, pristojnim organom držav članic Evropske unije,
ki so navedeni v prilogi II Uredbe 881/2002/ES, v kateri prebivajo ali se
nahajajo, in neposredno ali prek teh pristojnih organov Evropski komisiji
(točka a) prvega odstavka 5. člena Uredbe 881/2002/ES);
b)     ne sodelujejo s pristojnimi organi, navedenimi v prilogi II Uredbe
881/2002/ES, pri vsakem preverjanju takih podatkov (točka b) prvega odstavka 5.
člena Uredbe 881/2002/ES).
(2) Če se pravna oseba po zakonu, ki
ureja gospodarske družbe, šteje za srednjo ali veliko gospodarsko družbo, se za
prekršek iz prejšnjega odstavka kaznuje z globo od 1.500 do 500.000 eurov.
(3) Z globo od 1.500 do 4.100 eurov se
za prekršek iz prvega odstavka tega člena kaznuje tudi odgovorna oseba pravne
osebe, odgovorna oseba samostojnega podjetnika posameznika ali odgovorna oseba
posameznika, ki samostojno opravlja dejavnost, če stori dejanje iz prvega
odstavka tega člena.
(4) Z globo od 500 do 1.200 eurov se
za prekršek kaznuje posameznik, če stori dejanje iz prvega odstavka tega člena.
IV. NADZOR
9. člen
(1) Nadzor nad izvajanjem določb iz te
uredbe in Uredbe 881/2002/ES opravljajo pristojni inšpekcijski in carinski
organi, policija ter pristojni nosilci javnih pooblastil. Če gre za vojaško
orožje in vojaško opremo, opravljajo nadzor iz prejšnjega stavka Inšpektorat
Republike Slovenije za obrambo in carinski organi, če gre za civilno orožje,
strelivo in gospodarska razstreliva, pa Inšpektorat Republike Slovenije za
notranje zadeve in carinski organi.
(2) Pri opravljanju nadzora iz
prejšnjega odstavka organi odvzamejo predmete, ki so bili uporabljeni ali
namenjeni za prekršek ali pa so nastali v zvezi s prekrškom.
(3) O ugotovljenih kršitvah določb iz
te uredbe in Uredbe 881/2002/ES organi iz prvega odstavka tega člena nemudoma
obvestijo ministrstvo, pristojno za zunanje zadeve.

Uredba o omejevalnih ukrepih proti nekaterim
osebam in subjektom, povezanim z mrežo Al Kaida, ter izvajanju Uredbe Sveta
(ES) št. 881/2002 (Uradni list RS, št. 20/13) vsebuje naslednji končni določbi:
»V. KONČNI DOLOČBI
10. člen
Z dnem uveljavitve te uredbe preneha
veljati Uredba o posebnih omejevalnih ukrepih proti Osami bin Ladnu, članom
organizacije Al Kaida in talibanom ter drugim fizičnim in pravnim osebam,
skupinam in entitetam v zvezi z njimi (Uradni list RS, št. 67/05).
11. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
omejevalnih ukrepih proti nekaterim osebam in subjektom, povezanim z mrežo Al
Kaida, ter izvajanju Uredbe Sveta (ES) št. 881/2002 (Uradni list RS, št. 75/17) vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.