I. SPLOŠNE DOLOČBE
1. člen
(1) S tem aktom se določajo:
-      
metodologija za določitev omrežnine in kriteriji za ugotavljanje
upravičenih stroškov za elektroenergetska omrežja, ločeno za prenosno in
distribucijsko omrežje;
-      
metodologija za obračunavanje omrežnine za elektroenergetska omrežja,
ločeno za prenosno in distribucijsko omrežje;
-      
metodologija za obračunavanje omrežnine za odjemalce, ki kupujejo
električno energijo iz proizvodnih naprav iz obnovljivih virov energije ter
soproizvodnje z visokim izkoristkom do nazivne moči 10 MW, za katero so
pridobljena potrdila o izvoru in jo proizvajalci prodajajo samostojno na trgu z
električno energijo končnim odjemalcem, priključenim na isto distribucijsko
omrežje.
(2) Sestavni del tega akta je Priloga
1, ki določa trajanje posameznega regulativnega obdobja, izvedbene kriterije in
parametre za določitev omrežnine in za ugotavljanje upravičenih stroškov v
posameznem regulativnem obdobju.
2. člen
V tem aktu
uporabljene okrajšave pomenijo:

CAIDI

kazalnik povprečnega trajanja prekinitev napajanja
  odjemalca


CAIFI

kazalnik povprečne frekvence prekinitev napajanja
  odjemalca


ENS

nedobavljena energija


EZ

Energetski zakon


GJS 

gospodarska javna služba


MAIFI

kazalnik povprečne frekvence kratkotrajnih prekinitev
  napajanja v sistemu


MAIFIE

kazalnik povprečne frekvence dogodkov kratkotrajnih
  prekinitev napajanja v sistemu


SAIDI

kazalnik povprečnega trajanja prekinitev napajanja v
  sistemu


SAIFI

kazalnik povprečne frekvence prekinitev napajanja v
  sistemu


SODO

sistemski operater distribucijskega omrežja


SOPO

sistemski operater prenosnega omrežja

3. člen
V tem aktu so uporabljeni pojmi, kot so
določeni v EZ in podzakonskih predpisih, poleg njih pa imajo v tem aktu
uporabljeni pojmi naslednji pomen:


-       čezmejna
  izmenjava električne energije:

pomeni uvoz (vnos), izvoz (iznos) ali tranzit električne
  energije čez državno mejo, pri čemer se uporabi povezovalni vod, ki omogoča
  neposredno povezavo z omrežji sosednjih držav; tranzit električne energije se
  obravnava kot sočasni uvoz (vnos) in izvoz (iznos) enake količine električne
  energije;


-       distribucijsko
  omrežje:

so objekti in naprave, ki sestavljajo omrežje od
  prenosnega omrežja do končnega odjemalca, ter povezovalni vodi, ki so
  potrebni za napajanje določenega območja na visoki napetosti (VN), srednji
  napetosti (SN) in nizki napetosti (NN);


-       energetska
  infrastruktura:

so objekti in naprave skladno z Uredbo o energetski
  infrastrukturi(Uradni list RS, št. 62/03, 88/03, 75/10 in 53/11) s
  pripadajočim zemljiščem;


-       kompenzacija:

je finančno nadomestilo uporabniku v primeru
  neizpolnjevanja zajamčenih standardov kakovosti oskrbe z električno energijo
  za tiste storitve, ki jih je sistemski operater dolžan izvajati v okviru
  svojih dejavnosti;


-       lastni
  vod

je vod odjemalca do razdelilne transformatorske postaje
  (RTP) oziroma transformatorske postaje (TP), za katerega odjemalec izkaže
  svojo lastninsko pravico;


-       letne
  obratovalne ure (T):

se uporabljajo za razvrstitev končnega odjemalca v odjemno
  skupino in se določijo iz razmerja med prevzeto energijo v preteklem letu (Wletni)
  in med največjo 15-minutno izmerjeno močjo v istem obdobju (Pmax),
  doseženo na prevzemno-predajnem mestu. Določijo se na podlagi enačbe:


T = Wletni/Pmax;


če končni odjemalec ni priključen na omrežje vse leto, se
  desna stran enačbe pomnoži s količnikom števila dni v letu in številom dni,
  ko je končni odjemalec priključen;
če se končni odjemalec priključi na omrežje na novo, se
  letne obratovalne ure določijo na podlagi pogodbenih vrednosti na
  letni                    ravni;
 


-       minimalni
  standardi kakovosti oskrbe:

so eden izmed kriterijev za ugotavljanje upravičenih
  stroškov in se izražajo v obliki sistemskih ali zajamčenih standardov
  kakovosti oskrbe;


-    
  netransakcijska metoda:

je metoda za določanje tarifnih postavk za omrežnino, pri kateri
  so tarifne postavke za omrežnino neodvisne od transakcij;


-       odjemna
  skupina:

je skupina, v katero se glede na skupino končnih
  odjemalcev, mesto priključitve (zbiralke, izvod) in režim obratovanja
  (obratovalne ure) razvrščajo delujoča merilna mesta za potrebe obračuna
  uporabe elektroenergetskega omrežja;


-       omrežnina:

je del cene za uporabo omrežja, ki je namenski prihodek
  sistemskega operaterja za pokrivanje upravičenih stroškov dejavnosti
  sistemskega operaterja v posameznem letu regulativnega obdobja, ki vključuje
  tudi reguliran donos na sredstva;


-       omrežnina
  za priključno moč:

je enkratni znesek, plačan za novo priključno moč iz
  soglasja za priključitev na omrežje oziroma za povečanje priključne moči in
  je namenski vir sistemskega operaterja za električno energijo za že izvedeni
  obseg omrežja in za potrebni razvoj omrežja;


-       območje
  distribucijskega omrežja:

je funkcionalni del distribucijskega omrežja s svojim
  nadzornim sistemom, na katerem sistemski operater ali tretja oseba skladno s
  pogodbo iz 23.a člena EZ vzpostavi nadzor kakovosti oskrbe z električno
  energijo, kot to določa ta akt;


-       prenosno
  omrežje:

so objekti in naprave, ki sestavljajo omrežje za prenos
  električne energije, in povezovalni vodi, ki obratujejo z nazivno napetostjo,
  enako oziroma višjo od 110 kV;


-       presežek
  omrežnine:

presežek celotnega letnega zneska zaračunane omrežnine,
  povečan za znesek drugih letnih prihodkov sistemskega operaterja nad zneskom
  dejanskih upravičenih stroškov tega leta, ki se upošteva v okviru določitve
  omrežnine skladno z določili poglavja II.5. tega akta;


-       prevzemno-predajno
  mesto

mesto, kjer se vršita prevzem in predaja električne
  energije in je na meji med omrežjem v upravljanju oziroma vodenju sistemskega
  operaterja in omrežjem uporabnika;


-       prezasedenost:

je stanje prenosne poti, v katerem vsota moči sklenjenih
  poslov v določenem obdobju na posamezni prenosni poti presega njene tehnične
  ali obratovalne zmogljivosti;


-       primanjkljaj
  omrežnine:

je presežek dejanskih upravičenih stroškov posameznega
  leta regulativnega obdobja nad celotnim letnim zneskom zaračunane omrežnine,
  povečanim za znesek drugih letnih prihodkov sistemskega operaterja, ki se
  upošteva v okviru določitve omrežnine skladno z določili poglavja II.5. tega
  akta;


-       skupina
  končnih odjemalcev:

je skupina, v katero se glede na napetostni nivo
  prevzemno-predajnega mesta, način ugotavljanja moči in glede na namen uporabe
  električne energije razvrščajo nova in obstoječa spremenjena merilna mesta za
  potrebe obračuna omrežnine za priključno moč;


-       sredstva:

so opredmetena osnovna sredstva in neopredmetena sredstva
  v uporabi, ki jih za izvajanje svoje dejavnosti potrebuje sistemski operater;


-       stroški
  škod povzročeni zaradi vplivov narave

so stroški, ki so posledica neviht, vetra, poplav, plazov,
  snega, žleda, potres idr. in vključujejo tudi pripadajoče odhodke, če ta akt
  ne določa drugače;
 


-       uporabnik:

je pravna ali fizična oseba, ki iz omrežja odjema ali v
  omrežje oddaja energijo;


-       upravičeni
  stroški:

so celotni upravičeni stroški, vključno z upravičenimi
  odhodki sistemskega operaterja; določeni so na podlagi kriterijev v II.
  poglavju tega akta in Prilogi 1 tega akta:


a)  vnaprej za celotno
  regulativno obdobje (načrtovani upravičeni stroški regulativnega obdobja) ali
  za posamezno leto v regulativnem obdobju (načrtovani letni upravičeni
  stroški) oziroma


b)  ugotovljeni za nazaj za
  posamezno leto v regulativnem obdobju (dejanski letni upravičeni stroški).

4. člen
Javna agencija Republike Slovenije za
energijo (v nadaljnjem besedilu: agencija) določa omrežnino tako, da določa
načrtovani znesek omrežnine za regulativno obdobje s ciljem:
-      
zagotavljati obratovanje, vzdrževanje ter spodbujati razvoj
distribucijskega in prenosnega omrežja v skladu s pravili stroke in stanjem
tehnike (ali z načelom najboljše dosegljive tehnologije) tako, da se kakovost
prenosa in distribucije električne energije trajno izboljšuje ali ohranja;
-      
spodbujati izvajanje naložb, ki so potrebne za izpolnjevanje okoljskih
ciljev iz akcijskih načrtov;
-      
trajno izboljševati oziroma ohranjati raven kakovosti oskrbe z
električno energijo (v nadaljnjem besedilu kakovost oskrbe), ki vsebuje
komercialno kakovost, neprekinjenost napajanja in kakovost napetosti;
-      
izvajati ekonomsko reguliranje omrežnine za elektroenergetska omrežja na
način, ki spodbuja stroškovno učinkovitost izvajalcev;
-      
sistemskim operaterjem zagotoviti trajno poslovanje z reguliranim
donosom na sredstva in
-      
zagotoviti stabilne in predvidljive razmere za delovanje sistemskih
operaterjev in stabilno okolje za vlagatelje oziroma lastnike.
5. člen
Agencija kot osnovo metodologije za
določanje načrtovanega zneska omrežnine uporablja metodo regulirane omrežnine,
ki sistemskemu operaterju zagotavlja pokritje upravičenih stroškov in ki pri
določitvi omrežnine izhaja iz:
-      
določanja upravičenih stroškov, vključno z določanjem reguliranega
donosa na sredstva;
-      
upoštevanja vseh prihodkov sistemskega operaterja kot virov za
pokrivanje upravičenih stroškov iz prejšnje alineje;
-      
obveze sistemskega operaterja do prenosa presežka omrežnine in njegove
namenske uporabe za namene pokrivanja upravičenih stroškov naslednjih let in
-      
pravice sistemskega operaterja, da se mu pri določitvi načrtovanega
zneska omrežnine naslednjih let upošteva primanjkljaj omrežnine.
6. člen
(1) Agencija kot osnovo metodologije
za obračunavanje omrežnine uporablja netransakcijsko metodo poštne znamke. Ta
izhaja iz sistema enotnih tarifnih postavk, ki jih glede na merilno mesto
obračuna pristojni sistemski operater končnim odjemalcem.
(2) Tarifne postavke za omrežnino za
prenosno in distribucijsko omrežje ter sistemske storitve se izračunajo na
podlagi omrežnine, določene skladno z metodologijo za določitev omrežnine.
7. člen
Agencija določa metodologijo za
obračunavanje omrežnine s ciljem:
-      
zagotoviti preglednost tarifnih postavk;
-      
uporabe netransakcijske metode določanja tarifnih postavk, po kateri so
tarifne postavke za omrežnino na celotnem območju Republike Slovenije enotne;
-      
spodbujati uporabnike omrežij k optimalni uporabi omrežij.
8. člen
Agencija pri uresničevanju ciljev iz tega
akta:
-      
upošteva pravila stroke ekonomskega reguliranja;
-      
zahteva, da sistemski operaterji zaradi primerljivosti enotno izkazujejo
stroške izvajanja dejavnosti in druge podatke, ki jih agencija potrebuje za
namene reguliranja.
9. člen
(1) Regulativno obdobje je obdobje
enega ali več zaporednih koledarskih let, za katero se določa regulativni
okvir. Trajanje posameznega regulativnega obdobja, izvedbene kriterije in
parametre za določitev načrtovanega zneska omrežnine in za ugotavljanje
upravičenih stroškov določa Priloga 1 tega akta.
(2) Če agencija do zaključka
posameznega regulativnega obdobja ne uveljavi izvedbenih kriterijev in
parametrov za določitev načrtovanega zneska omrežnine za elektroenergetsko
omrežje in ugotavljanje upravičenih stroškov za naslednje regulativno obdobje,
se veljavnost tarifnih postavk za omrežnino in upravičenih stroškov zadnjega
leta regulativnega obdobja podaljša najdlje za leto dni.
10. člen
(1) Regulativni okvir je vrednostna
opredelitev načrtovanih upravičenih stroškov sistemskega operaterja po posameznih
letih regulativnega obdobja, ki vključuje tudi reguliran (upravičen) donos na
sredstva, načrtovanih prihodkov iz omrežnine, drugih virov financiranja ter
presežkov ali primanjkljajev omrežnine iz preteklih let.
(2) Agencija izvaja regulativni nadzor
tako, da spremlja izvajanje regulativnega okvira s ciljem ugotavljanja odmikov
od regulativnega okvira ter določitve regulativnega okvira za naslednje
regulativno obdobje.
II. METODOLOGIJA ZA DOLOČITEV OMREŽNINE IN KRITERIJI ZA
UGOTAVLJANJE UPRAVIČENIH STROŠKOV
1. Metoda
regulirane omrežnine
11. člen
(1) Metoda regulirane omrežnine se
izvaja tako, da se za regulativno obdobje sistemskemu operaterju z določitvijo
načrtovanega zneska omrežnine ob upoštevanju načrtovanih drugih prihodkov in
presežka omrežnine iz preteklih let glede na načrtovan količinski obseg porabe
električne energije zagotovi pokritje vseh upravičenih stroškov posameznega
leta regulativnega obdobja, ki vključujejo reguliran donos na sredstva in
pripadajoči del primanjkljaja.
(2) Metoda regulirane omrežnine določa
tudi vzročno-posledično (namensko) povezavo upravičenih stroškov in prihodkov
sistemskega operaterja in na tej podlagi obvezo sistemskega operaterja, da
presežek omrežnine prenese in uporabi za pokrivanje upravičenih stroškov v
naslednjih letih oziroma pravico, da se mu pri določitvi načrtovanega zneska
omrežnine v naslednjih letih zagotovi primanjkljaj omrežnine.
(3) Metoda regulirane omrežnine
temelji tudi na spodbudah, ki so odvisne od doseganja nižjih stroškov od
upravičenih, in od dosežene ravni kakovosti oskrbe.
12. člen
Načrtovani znesek omrežnine za posamezno
leto regulativnega obdobja, izražen v eurih, se izračuna na podlagi naslednje
enačbe:
,
v kateri oznake pomenijo:



načrtovani znesek omrežnine;



načrtovani upravičeni stroški;



načrtovani drugi prihodki;



odstopanje od regulativnega okvira, ki se odraža v
  presežku oziroma primanjkljaju omrežnine;



spodbude, ki odražajo reguliranje s kakovostjo oskrbe;



leto regulativnega obdobja;



trajanje regulativnega obdobja, izraženo s številom let.

Če je regulativno obdobje daljše od enega
leta, je v izračunu omrežnine upoštevana tudi izravnava iz 78. člena.
2. Kriteriji
za ugotavljanje upravičenih stroškov
13. člen
(1) Agencija upošteva kriterije iz
tega poglavja in Priloge 1 tega akta za namene določitve upravičenih stroškov
in določitve načrtovanega zneska omrežnine.
(2) Upravičeni stroški regulativnega
obdobja se izračunajo kot vsota upravičenih stroškov posameznih let v obdobju.
(3) Upravičeni
stroški posameznega leta so izraženi v eurih in se izračunajo z naslednjo
enačbo:
,
v kateri oznake pomenijo:



upravičeni stroški;



stroški delovanja in vzdrževanja;


 

stroški električne energije za izgube v omrežju;


 

amortizacija;



reguliran donos na sredstva;



leto regulativnega obdobja.

(4) Upravičeni stroški sistemskih
storitev posameznega leta regulativnega obdobja se ugotavljajo ločeno od drugih
upravičenih stroškov.
14. člen
(1) V primerih iz drugega odstavka
23.a člena ali četrtega odstavka 23.b člena EZ se upravičeni stroški najema
infrastrukture in izvajanja določenih nalog določajo oziroma ugotavljajo po
enakih kriterijih, kot če bi bil sistemski operater lastnik omrežja ali bi sam
izvajal določene naloge iz prvega odstavka 23.a člena EZ. Tako ugotovljeni
upravičeni stroški so del upravičenih stroškov sistemskega operaterja.
(2) Če ima sistemski operater na
posameznem območju distribucijskega omrežja sklenjeno pogodbo za izvajanje
nalog sistemskega operaterja, mora biti v pogodbi določilo, da je izvajalec kot
dober gospodar zavezan k zniževanju tehničnih in komercialnih izgub.
(3) Sistemski operater mora z osebami
iz drugega odstavka 23.a člena ali četrtega odstavka 23.b člena EZ urediti
pogodbena razmerja. Sistemski operater ne sme osebam iz drugega odstavka 23.a
člena ali četrtega odstavka 23.b člena EZ plačati več, kot mu je določeno z
regulativnim okvirom.
15. člen
Upravičenost stroškov se presoja ločeno za:
-      
stroške delovanja in vzdrževanja;
-      
stroške električne energije za izgube;
-      
stroške sistemskih storitev;
-      
stroške amortizacije in
-      
reguliran donos na sredstva.
16. člen
Pri presoji upravičenosti stroškov iz
prejšnjega člena tega akta se upoštevajo predvsem naslednji kriteriji:
-      
namenska raba sredstev;
-      
gospodarna in učinkovita raba sredstev in
-      
zagotavljanje kakovosti oskrbe.
17. člen
(1) Agencija določa upravičene
stroške, povezane z naložbami v sredstva, potrebna za izvajanje dejavnosti
sistemskega operaterja, na podlagi presoje potrebnih sredstev iz načrtov
razvoja omrežij, skladno z EZ in predpisi, ki urejajo izvajanje dejavnosti
sistemskih operaterjev prenosnega in distribucijskega omrežja, in tudi na
podlagi investicijskih načrtov za vsako posamezno leto regulativnega obdobja.
Sistemski operater je dolžan vsako leto na podlagi desetletnih načrtov razvoja
izdelati podroben investicijski načrt za naslednje triletno obdobje in ga do
30. aprila posredovati agenciji.
(2) Investicijski načrti iz prejšnjega
odstavka tega člena vsebujejo najmanj podatke o predračunski vrednosti,
terminskem načrtu in oceni vplivov naložb na kakovost oskrbe in na izgube v
omrežju. Podatki o načrtovanih naložbah v sredstva morajo biti navedeni ločeno
za naložbe v rekonstrukcije oziroma obnovo sredstev in za naložbe v nova
sredstva. V vsaki od navedenih kategorij morajo biti načrtovane naložbe v
sredstva opredeljene po napetostnih nivojih in po posameznih objektih. Izjema
so investicije SOPO na področju obratovanja in sistemskih storitev, kjer se
lahko uporabi tudi drugačna klasifikacija. Od celotne letne vrednosti
načrtovanih naložb v sredstva mora biti najmanj 80 odstotkov vrednosti
opredeljene po posameznih objektih ali skupinah objektov. Investicijski načrt
mora obvezno vsebovati vire financiranja za celotno vrednost načrtovanega
obsega naložb v sredstva.
2.1. Stroški delovanja in vzdrževanja
(SDV)
18. člen
(1) Stroški delovanja in vzdrževanja so stroški, ki nastajajo v zvezi z
delovanjem in vzdrževanjem omrežja skladno s predpisi, slovenskimi tehničnimi
standardi in zahtevami sistemskih obratovalnih navodil.
(2) Stroški delovanja in vzdrževanja se obravnavajo ločeno glede na
možnost vpliva sistemskega operaterja na stroške, in sicer se delijo na:
-      
nadzorovane stroške delovanja in vzdrževanja in
-      
nenadzorovane stroške delovanja in vzdrževanja.
(3) Stroški
delovanja in vzdrževanja posameznega leta so izraženi v eurih in se izračunajo
z naslednjo enačbo:
,
v kateri oznake pomenijo:



nadzorovani stroški delovanja in vzdrževanj;,



nenadzorovani stroški delovanja in vzdrževanja;



leto regulativnega obdobja.

2.1.1. Nadzorovani stroški delovanja in vzdrževanja (NSDV)
19. člen
(1) Nadzorovani stroški delovanja in
vzdrževanja vključujejo:
-      
stroške materiala;
-      
stroške storitev;
-      
stroške dela in
-      
druge stroške in odhodke.
(2) Kot upravičeni stroški materiala,
stroški storitev in drugi stroški iz prvega odstavka tega člena se priznavajo
stroški, ki:
-      
so potrebni za izvajanje dejavnosti sistemskega operaterja;
-      
so posledica opravljanja dejavnosti sistemskega operaterja;
-      
nimajo značaja privatnosti in
-      
so skladni z običajno poslovno prakso.
(3) Stroški in odhodki iz prvega
odstavka ne vključujejo:
-      
stroškov škod, povzročenih zaradi vplivov narave (veter, poplava, sneg,
žled, potres idr.) in stroškov škod, ki niso posledica vplivov narave;
-      
stroškov reklam in sponzorstva;
-      
stroškov donacij;
-      
stroškov dodatnega pokojninskega zavarovanja;
-      
stroškov, ki se nanašajo na privatno življenje;
-      
odhodkov za stroške prisilne izterjave davkov ali drugih dajatev;
-      
odhodkov za kazni, ki jih izreče pristojni organ;
-      
odhodkov za davke;
-      
odhodkov za obresti od nepravočasno plačanih davkov ali drugih dajatev;
-      
odhodkov v višini 50% stroškov reprezentance;
-      
odhodkov za plače in nadomestila plač ter nagrade vajencem;
-      
odhodkov za plače, druga izplačila v zvezi z zaposlitvijo ter
nadomestila plače za čas odsotnosti z dela zaradi izrabe letnega dopusta in
zaradi drugih odsotnosti z dela poslovodnih delavcev, prokuristov in delavcev s
posebnimi pooblastili in odgovornostmi, ki presegajo znesek, obračunan v skladu
z zakonom oziroma pogodbo;
-      
odhodkov za zagotavljanje bonitet in drugih izplačil v zvezi z
zaposlitvijo, če niso obdavčeni po davčni zakonodaji;
-      
stroškov in odhodkov iz prvega odstavka tega člena, ki so vezani na
usredstvene lastne proizvode in storitve v višini izkazanih prihodkov za te
namene;
-      
stroškov, ki se nanašajo na prejemke delavcev iz naslova uspešnosti
poslovanja podjetja in
-      
prevrednotovalnih poslovnih odhodkov, ki se nanašajo na ostala sredstva.
(4) Upravičenost stroškov od vključno
pete do vključno trinajste alineje tretjega odstavka tega člena se presoja po
predpisih, ki urejajo davčno zakonodajo.
(5) Upravičeni stroški, ki se nanašajo
na prejemke zaposlenih, se priznavajo v višini, ki se obračuna skladno z
zakonom in kolektivno pogodbo, ki velja za elektrogospodarstvo. Ne priznavajo
pa se stroški plač in drugih prejemkov na podlagi uspešnosti poslovanja in
udeležbe na dobičku. Stroški plač in drugih prejemkov na podlagi uspešnosti
poslovanja in iz udeležbe na dobičku so posledica dogovora med delodajalci in
delavci (sindikati) ter se skladno z regulativno prakso krijejo iz donosa.
(6) Upravičenost nadzorovanih stroškov delovanja in vzdrževanja se
ugotavlja v odvisnosti od upravičenih nadzorovanih stroškov delovanja in
vzdrževanja, ki so bili določeni za pretekla in tekoče regulativno obdobje, na
podlagi kriterijev iz 16. člena tega akta ali primerjalnih analiz
učinkovitosti.
(7) Upravičeni nadzorovani stroški
delovanja in vzdrževanja so določeni v obsegu, ki ob upoštevanju zahtevane
učinkovitosti zagotavlja doseganje minimalnih standardov kakovosti oskrbe.
(8) Z opredelitvijo faktorja zahtevane
učinkovitosti (faktor U) se pri določanju upravičenih nadzorovanih stroškov
delovanja in vzdrževanja zahteva povečevanje učinkovitosti sistemskega
operaterja.
(9) Faktor U agencija določi upoštevaje:
-      
relativno poslovno uspešnost posameznega sistemskega operaterja;
-      
načrtovano splošno produktivnost gospodarstva in
-      
premik mejnega področja.
Faktor U za posamezno regulativno obdobje
opredeljuje Priloga 1 tega akta.
(10) Upravičeni nadzorovani stroški
delovanja in vzdrževanja posameznega leta so prilagojeni za načrtovani indeks
inflacije. Načrtovani indeks inflacije za posamezno leto regulativnega obdobja
opredeljuje Priloga 1 tega akta.
2.1.2. Nenadzorovani stroški delovanja in vzdrževanja
(NNSDV)
20. člen
(1) Nenadzorovani stroški delovanja in
vzdrževanja vključujejo stroške:
-      
zemljiških, vodnih in drugih prispevkov;
-      
ki izhajajo iz odločitev občinskih in državnih organov ter se nanašajo
na elektroenergetsko infrastrukturo;
-      
prevrednotovalnih poslovnih odhodkov v zvezi s terjatvami do kupcev;
-      
zavarovalnih premij;
-      
rent in odškodnin, ki so posledica umestitve infrastrukture v prostor in
ne povečujejo nabavne vrednosti sredstev sistemskega operaterja;
-      
izdatkov za varstvo okolja, ki ne povečujejo nabavne vrednosti sredstev
sistemskega operaterja;
-      
članarin, kjer je obvezno članstvo predpisano z zakonom;
-      
za opravljanje funkcije v nadzornem svetu v višini 50%;
-      
članarin SOPO v avkcijskih hišah in
-      
povezane z delovanjem ENTSO-E (Evropska mreža operaterjev prenosnih
sistemov za električno energijo), skladno z Uredbo (ES) št. 714/2009.
(2) Nenadzorovani stroški delovanja in vzdrževanja vključujejo tudi
vplačila v mehanizem medsebojnih nadomestil med SOPO (mehanizem ITC). Navedena
vplačila se v okviru določitve načrtovanih upravičenih nenadzorovanih stroškov
regulativnega obdobja ne načrtujejo vnaprej, ampak se ugotavljajo in priznavajo
v postopku regulativnega nadzora.
(3) Nenadzorovani stroški delovanja in
vzdrževanja vključujejo tudi razliko:
-      
med stroški škod, povzročenih zaradi vplivov narave (veter, poplava,
sneg, žled, potres idr.), ki jih prizna zavarovalnica in ne povečujejo nabavne
vrednosti sredstev, ter pripadajočimi prihodki iz naslova odškodnin zavarovalnic
za povrnitev teh škod in
-      
med prevrednotovalnimi poslovnimi odhodki in prihodki v zvezi z
neopredmetenimi sredstvi in opredmetenimi osnovnimi sredstvi, ki se nanašajo na
elektroenergetsko infrastrukturo.
(4) V okviru določitve načrtovanih
upravičenih nenadzorovanih stroškov regulativnega obdobja se razlika iz
prejšnjega odstavka tega člena ne načrtuje vnaprej, ampak se ugotavlja in
priznava v postopku regulativnega nadzora.
(5) Razliko med stroški škod in
odškodninami zavarovalnic ter razliko med prevrednotovalnimi poslovnimi odhodki
in prihodki v zvezi z neopredmetenimi sredstvi in opredmetenimi osnovnimi
sredstvi, ki se nanašajo na elektroenergetsko infrastrukturo, uveljavlja
sistemski operater na podlagi poročila za posamezno leto. Vsebino in obliko poročila
pripravi agencija in ga posreduje sistemskemu operaterju v okviru zbiranja
podatkov o poslovanju v posameznem letu.
2.2. Stroški
električne energije za izgube v omrežju (SEEI)
21. člen
(1) Stroški električne energije za
izgube v omrežju se določijo na podlagi priznanih ugotovljenih količin izgub
električne energije ob upoštevanju priznane cene električne energije, določene
po četrtem odstavku tega člena.
(2) Priznane količine izgub v
posameznih letih regulativnega obdobja na območju distribucijskega omrežja se
določijo na podlagi priznanega odstotka količinskih izgub in ob upoštevanju
količinskega letnega načrta porabe električne energije iz 68. člena tega akta.
Agencija določi priznani odstotek količinskih izgub glede na izmerjene količine
na prevzemno-predajnih mestih pri končnih odjemalcih na distribucijskem omrežju
v zadnjem petletnem obdobju in na podlagi pričakovanega gibanja deleža
količinskih izgub v naslednjem regulativnem obdobju. Količine izgub na
distribucijskem omrežju se ugotavljajo na podlagi razlik med količinami
električne energije, evidentiranimi na meji med prenosnim in distribucijskim
omrežjem, in količinami električne energije, izmerjenimi na prevzemno-predajnih
mestih pri končnih odjemalcih na distribucijskem omrežju v posameznih letih.
Pri tem se upoštevajo tudi količine električne energije, ki jo v distribucijsko
omrežje oddajajo proizvajalci, priključeni na to omrežje, in medsebojne
izmenjave med območji distribucijskega omrežja.
(3) Priznane količine izgub v
posameznih letih regulativnega obdobja za prenosno omrežje se določijo na
podlagi priznanega odstotka količinskih izgub in ob upoštevanju količinskega
letnega načrta porabe električne energije iz 68. člena tega akta ter priznane
ocene količin izgub kot posledice tranzitnih pretokov električne energije.
Agencija določi priznani odstotek količinskih izgub glede na izmerjene količine
na prevzemno-predajnih mestih pri končnih odjemalcih na prenosnem in
distribucijskem omrežju v preteklem obdobju in na podlagi pričakovanega gibanja
deleža količinskih izgub v naslednjem regulativnem obdobju. Količine izgub na
prenosnem omrežju se ugotavljajo na podlagi razlik med količinami električne
energije na prevzemno-predajnih mestih med proizvajalci in prenosnim omrežjem
ter količinami električne energije na meji med prenosnim in distribucijskim
omrežjem oziroma omrežji končnih odjemalcev, priključenih na prenosno
visokonapetostno omrežje v posameznih letih. Pri tem se upoštevajo tudi
količine električne energije, izmerjene na merilnih napravah, nameščenih na
čezmejnih povezovalnih vodih, na točki, kjer se nahaja referenčna meritev med
sosednjima sistemskima operaterjema prenosnega omrežja.
(4) Postopek ugotavljanja priznane
cene električne energije za izgube v omrežju določa Priloga 1 tega akta.
2.3. Stroški
sistemskih storitev (SSS)
22. člen
Za zagotavljanje zadostnih pogojev, ki
omogočajo zanesljivo in stabilno delovanje elektroenergetskega sistema, je
odgovoren SOPO, ki za izvajanje sistemskih storitev sklepa ustrezne pogodbe s
ponudniki sistemskih storitev. Ponudniki zagotavljajo izvajanje sistemskih
storitev iz proizvodnih objektov ali od končnih odjemalcev na območju Republike
Slovenije.
23. člen
(1) Za zagotavljanje potrebnega obsega
sistemskih storitev, učinkovite in pregledne porabe sredstev ter enakopravnosti
med ponudniki mora SOPO izvesti postopek zbiranja ponudb po enotnih kriterijih,
ki so navedeni v drugem odstavku tega člena, za vse ponudnike posameznih
sistemskih storitev hkrati. SOPO pridobi ponudbe za eno ali več let.
(2) V povabilu za zbiranje ponudb mora
SOPO določiti kriterije, ki jih predpisujejo sistemska obratovalna navodila za
prenosno omrežje, in pogoje zagotavljanja posamezne sistemske storitve, in
sicer najmanj:
a) 
za sekundarno regulacijo frekvence in moči:
-obseg ponujene rezerve moči v MW in
b) 
za minutno rezervo za terciarno regulacijo:
-obseg ponujene rezerve moči v MW;
-število zagonov rezerve na leto;
-odzivni čas aktiviranja rezerve;
-minimalni čas med dvema zagonoma rezerve;
-znižanje proizvodnje za pokrivanje izpadov večjih
porabniških enot in
-možnost uporabe rezerve pri izravnavi odstopanj
EES;
c) 
za regulacijo napetosti in jalove moči:
-ponujeni obseg proizvodnje in ponora jalove moči
za lokalno regulacijo napetosti in
-ponujeni obseg proizvodnje in ponora jalove moči
za daljinsko avtomatsko regulacijo napetosti;
d) 
za zagon agregatov brez zunanjega napajanja:
-seznam tehnično usposobljenih agregatov,
ponujenih za izvajanje storitve.
(3) Ponudniki morajo podati ceno za
vsako sistemsko storitev ločeno, pri čemer se lahko za izbiro najugodnejšega
ponudnika upošteva tudi možnost sklenitve pogodb za obdobje, daljše od enega
leta, če je na ta način zagotovljena nižja cena.
(4) Ne glede na določbo 22 člena tega
akta lahko SOPO del potrebne rezerve moči za izvajanje sistemske storitve minutne
rezerve za terciarno regulacijo zagotovi tudi od ponudnikov, ki zagotavljajo
izvajanje te storitve iz objektov ali elektroenergetskih sistemov zunaj območja
Republike Slovenije.
(5) Pri zagotavljanju sistemskih
storitev za terciarno regulacijo lahko sistemski operater med ponudnike uvrsti
vire, ki temeljijo na učinkoviti rabi energije ter vključevanju razpršenih
virov proizvodnje in so manjši viri lahko agregirani v regulacijske enote,
katerih velikost je primerljiva z drugimi viri v elektroenergetskem sistemu.
24. člen
(1) SOPO izdela poročilo o
zagotavljanju potrebnega obsega posameznih sistemskih storitev za naslednje
poslovno leto ali naslednje regulativno obdobje, iz katerega izhaja:
-      
količinski obseg posameznih sistemskih storitev, ki ga letno določi SOPO
na podlagi predpisa, ki ureja sistemsko obratovanje prenosnega
elektroenergetskega omrežja;
-      
povabilo za zbiranje ponudb;
-      
prejete ponudbe in
-      
sklenjene pogodbe.
(2) Poročilo iz prejšnjega odstavka
tega člena SOPO posreduje agenciji najkasneje do 30. septembra tekočega
leta za obdobje, opredeljeno v prejšnjem odstavku tega člena.
25. člen
(1) Pri ugotavljanju upravičenih
stroškov za zagotavljanje sistemskih storitev agencija upošteva pogodbeno ceno
za vsako posamezno sistemsko storitev skladno z določili iz 23. člena in 24.
člena tega akta in presoja, ali je bila pogodba sklenjena z najugodnejšim
ponudnikom.
(2) Če SOPO pri izbiri ponudnikov
sistemskih storitev ni upošteval kriterijev iz 23. člena tega akta, agencija
prizna upravičene stroške sistemskih storitev na podlagi gibanja cen sistemskih
storitev v preteklih letih in gibanja cene energije.
2.4. Amortizacija
(AM)
26. člen
(1) Izračun amortizacije sredstev, potrebnih za izvajanje dejavnosti
sistemskega operaterja, temelji na metodi enakomernega časovnega amortiziranja.
(2) Amortizacija
sredstev se izračuna glede na amortizacijsko osnovo in amortizacijsko stopnjo,
ki upošteva predvideno dobo koristnosti sredstev. Pri naknadnih vlaganjih v
sredstva se doba koristnosti teh sredstev zaradi novih vlaganj ustrezno
podaljša, amortizacijska stopnja pa ustrezno preračuna, ali pa se nova vlaganja
obravnavajo kot samostojni del sredstev, za katerega se ločeno določi doba
koristnosti in amortizacijska stopnja. Amortizacijske stopnje, ki so višje od
davčno priznanih, se ne priznajo. Prav tako se ne prizna amortizacija, ki je
vkalkulirana v usredstvene lastne proizvode in storitve v višini izkazanih
prihodkov za te namene.
(3) Za potrebe izračuna regulativnega
okvira se amortizacija nove energetske infrastrukture določi v okviru vrednosti
načrtovanih naložb v sredstva v posameznih letih regulativnega obdobja s
predvideno 35-letno dobo koristnosti sredstev. V predvidenem prvem letu
amortiziranja se upošteva polovična vrednost določene amortizacije.
(4) Za potrebe izračuna regulativnega
okvira se amortizacija novih ostalih sredstev določi v okviru vrednosti
načrtovanih naložb v ostala sredstva v posameznih letih regulativnega obdobja s
predvideno 20-letno dobo koristnosti sredstev. V predvidenem prvem letu
amortiziranja se upošteva polovična vrednost določene amortizacije.
(5) Amortizacija sredstev iz naslova vlaganj v služnostne pravice se
obračunava v dobi koristnosti te pravice. Amortizacija sredstev iz naslova
pridobitve časovno neomejenih služnostnih pravic na trasah daljnovodov, se
prizna glede na amortizacijsko osnovo s 100-letno dobo koristnosti teh
sredstev. Za vlaganja v služnostne pravice, ki niso v uporabi, amortizacija ni
upravičen strošek. Sistemski operater mora potrebna sredstva za pridobitev
služnosti vključiti v načrte razvoja omrežij. Od 1. januarja 2013 se
morajo služnostne pravice na trasah daljnovodov voditi po pravilih, ki veljajo
za dele opredmetenih sredstev večjih vrednosti.
(6) Če sistemski operater za poslovne potrebe obračunava strošek
amortizacije po amortizacijskih stopnjah, ki so višje od davčno priznanih
amortizacijskih stopenj, mora za obračunano amortizacijo, ki presega davčno
priznano, od 1. januarja 2013 dalje voditi posebne računovodske evidence.
(7) Če se med življenjsko dobo sredstvo prevrednoti na višjo vrednost
ali preproda po višji vrednosti, se za potrebe tega akta upoštevajo nabavna
vrednost ob prvi usposobitvi za uporabo pri prvem sistemskem operaterju ali
prvem lastniku omrežja in naknadna vlaganja v sredstvo.
(8) Pri določitvi stroška amortizacije se amortizacija od posameznega
sredstva ali dela sredstva obračuna in priznava le enkrat.
(9) Izračun amortizacije za posamezno
regulativno obdobje opredeljuje Priloga 1 tega akta.
2.5. Reguliran
donos na sredstva (RDS)
27. člen
(1) Reguliran donos na sredstva, izražen v eurih, se ugotavlja na
podlagi povprečne vrednosti regulativne baze sredstev in priznane višine čistih
obratnih sredstev, potrebnih za izvajanje dejavnosti sistemskega operaterja,
ter tehtanega povprečnega stroška kapitala, kar izražata naslednji enačbi:
,
v katerih oznake pomenijo:



reguliran donos na sredstva;



povprečna regulativna vrednost sredstev;



povprečna vrednost regulativne baze sredstev;



priznana višina čistih obratnih sredstev;



tehtani povprečni strošek kapitala, izražen v odstotku 
(WACC – Weighted Average Cost of Capital);



leto regulativnega obdobja.

(2) V okviru reguliranega donosa na
sredstva se lahko priznava dodatni donos v obliki spodbud za projekte razvoja
pametnih omrežij.
(3) Izračun reguliranega donosa na
sredstva za posamezno regulativno obdobje opredeljuje Priloga 1 tega akta.
2.5.1. Regulativna baza sredstev
2.5.1.1. Izračun povprečne vrednosti regulativne baze
sredstev
28. člen
(1) Za izračun donosa se kot osnova upošteva povprečna vrednost
regulativne baze sredstev v vsakem posameznem letu regulativnega obdobja, ki je
izražena v eurih in se izračuna iz otvoritvene in zaključne vrednosti z
naslednjo enačbo:
(2) V regulativno bazo sredstev so
vključena samo tista opredmetena osnovna sredstva v uporabi in neopredmetena
sredstva v uporabi, ki so potrebna za izvajanje dejavnosti sistemskega
operaterja.
(3) V vrednost osnovnega sredstva v
uporabi in neopredmetenega sredstva v uporabi se za potrebe regulative ne
priznavajo stroški obresti v zvezi s pridobitvijo osnovnega sredstva v uporabi
in neopredmetenega sredstva v uporabi.
(4) Če sistemski operater pripiše
stroške obresti osnovnim sredstvom v uporabi in neopredmetenim sredstvom v
uporabi, mora za potrebe regulative voditi evidence teh sredstev brez stroškov
obresti.
(5) Sredstva, vključena v povprečno
vrednost regulativne baze sredstev, zagotavljajo doseganje minimalnih
standardov kakovosti oskrbe.
29. člen
(1) V otvoritveni vrednosti
regulativne baze sredstev so upoštevane neodpisane vrednosti sredstev, razen
vrednosti sredstev, na katere se ne priznava donos (brezplačno prevzeta
sredstva, sredstva, pridobljena s sovlaganji, in sredstva, financirana z
namenskimi sredstvi od prezasedenosti) na prvi dan regulativnega obdobja.
(2) Zaključna vrednost regulativne
baze sredstev je izražena v eurih in se izračuna z naslednjo enačbo:
,
v kateri oznake pomenijo:



otvoritvena vrednost regulativne baze sredstev za leto t
  regulativnega obdobja: neodpisana vrednost neopredmetenih sredstev in
  opredmetenih osnovnih sredstev na prvi dan leta t, zmanjšana za
  vrednost sredstev, na katere se ne priznava donos;



nova sredstva = vrednost naložb v neopredmetena sredstva
  in opredmetena osnovna sredstva v letu t, potrebnih za izvajanje
  regulirane dejavnosti;



amortizacija za leto t regulativnega obdobja,
  zmanjšana za amortizacijo BPSt;



neodpisana vrednost izločenih sredstev v letu t regulativnega
  obdobja;



vrednost novih sredstev v letu t regulativnega
  obdobja, na katera se ne priznava donos (brezplačno prevzeta sredstva,
  sredstva, pridobljena s sovlaganji, in sredstva, financirana z namenskimi
  sredstvi od prezasedenosti);



zaključna vrednost regulativne baze sredstev za leto t
  regulativnega obdobja: neodpisana vrednost neopredmetenih sredstev in
  opredmetenih osnovnih sredstev na zadnji dan leta t.

(3) Zaključna vrednost regulativne
baze sredstev za leto t regulativnega obdobja je enaka otvoritveni
vrednosti regulativne baze sredstev za leto t+1 regulativnega obdobja.
(4) V izračunu regulativne baze
sredstev se upoštevajo neodpisana vrednost sredstva, ki izhaja iz nabavne
vrednosti ob prvi usposobitvi za uporabo pri prvem sistemskem operaterju ali
prvem lastniku omrežja, ter naknadna vlaganja v sredstvo.
2.5.1.2. Načrtovane naložbe v sredstva
30. člen
(1) Pri opredelitvi vrednosti načrtovanih
naložb v sredstva, ki so v regulativnem obdobju vključene v izračun povprečne
vrednosti regulativne baze sredstev, agencija presoja potrebna sredstva za
naložbe iz veljavnih načrtov razvoja omrežij med pripravo regulativnega okvira.
(2) Vključevanje novih naložb v regulativno bazo sredstev posameznega
leta regulativnega obdobja določa Priloga 1 tega akta.
2.5.1.3. Priznana višina čistih obratnih sredstev
31. člen
(1) Priznana višina čistih obratnih
sredstev se ugotavlja na podlagi povprečnih vrednosti zalog (PVZ), povprečnih
vrednosti kratkoročnih poslovnih terjatev (PVKPT) in povprečnih vrednosti
kratkoročnih poslovnih obveznosti (PVKPO).
(2) Priznana višina čistih obratnih sredstev je izražena v eurih in se
izračuna na podlagi podatkov iz bilance stanja sistemskega operaterja za leto,
ki se konča pred letom določitve regulativnega okvira, na podlagi naslednje
enačbe:
(3) Povprečne vrednosti, navedene v
enačbi, se izračunajo iz otvoritvene in končne vrednosti posameznih kategorij čistih
obratnih sredstev in se v regulativnem obdobju ne spreminjajo.
2.5.2. Tehtani povprečni strošek kapitala
32. člen
Tehtani povprečni strošek kapitala se
uporabi za izračun donosnosti za regulativno obdobje z naslednjo enačbo:
,
v kateri oznake pomenijo:



tehtani povprečni strošek kapitala, izražen v odstotku;



delež lastniškega kapitala, ki je enak razmerju: (vrednost
  lastniškega kapitala)/(vrednost lastniškega kapitala+ vrednost dolžniškega kapitala);



strošek lastniškega kapitala, izražen v odstotku;



delež dolžniškega kapitala, ki je enak razmerju (vrednost
  dolžniškega kapitala)/(vrednost lastniškega kapitala+ vrednost dolžniškega
  kapitala);



strošek dolžniškega kapitala, izražen v odstotku;



efektivna davčna stopnja v višini, ki izhaja iz ekonomsko
  upravičenega oziroma davčno optimalnega poslovanja podjetja, izražena v
  deležu.

2.5.2.1. Strošek lastniškega kapitala in model določanja
cen dolgoročnih naložb
33. člen
(1) Za določanje stopnje donosnosti lastniškega kapitala je uporabljen
model določanja cen dolgoročnih naložb CAPM (Capital Asset Pricing Model).
(2) V izračunu tehtanega povprečnega stroška kapitala je upoštevana
tudi načrtovana inflacija.
2.5.2.2. Strošek dolžniškega kapitala
34. člen
Strošek dolžniškega kapitala se določi z
upoštevanjem ocenjene dolgoročne ravnotežne obrestne mere. Ocena je narejena na
podlagi netvegane stopnje donosa za slovenski trg, povečan za premijo za
tveganje, ki je v normalnih pogojih ustrezna za podjetja bonitetne ocene AAA.
2.5.2.3. Delež lastniškega (DLK) in delež dolžniškega
kapitala (DDK)
35. člen
Agencija pri izračunu tehtanega povprečnega
stroška kapitala upošteva ciljno optimalno razmerje med lastniškim in
dolžniškim kapitalom. Ciljno razmerje opredeljuje Priloga 1 tega akta.
2.5.2.4. Prilagoditev za obdavčitev
36. člen
Strošek lastniškega kapitala se prilagodi z
upoštevanjem efektivne davčne stopnje v višini, ki izhaja iz ekonomsko
upravičenega oziroma davčno optimalnega poslovanja.
2.6. Kakovost
oskrbe
37. člen
(1) Agencija za dosego cilja iz tretje alineje 4. člena tega akta
izvaja reguliranje z upoštevanjem kriterijev kakovosti oskrbe. Tako spodbuja
vlaganja v razvoj omrežja, ki prinašajo največje koristi, in zagotavlja
racionalno vodenje, obratovanje in vzdrževanje omrežja. Reguliranje s
kakovostjo oskrbe je povratnozančno vodenje procesa, pri katerem agencija
vpliva na proces tako, da se raven kakovosti, ki jo regulira, čim bolj ujema z
želenimi (referenčnimi) veličinami, ne glede na motnje, ki jim je
elektroenergetsko omrežje izpostavljeno.
(2) Temelj ekonomskega reguliranja s
kakovostjo oskrbe so informacije, ki jih agencija pridobiva iz procesa nadzora
kakovosti oskrbe pri sistemskih operaterjih, in obsega merjenje in spremljanje
veličin za izračun parametrov kakovosti oskrbe, zajem in obdelavo podatkov ter
poročanje.
38. člen
(1) Nadzor kakovosti oskrbe pri sistemskem operaterju obsega:
-      
merjenje in spremljanje veličin, potrebnih za izračun parametrov
kakovosti, ki obsegajo stalni in občasni monitoring kakovosti napetosti ter
beleženje časa nastanka dogodkov v omrežju in beleženje stanj poslovnih
procesov pri izvajanju storitev;
-      
zajem in obdelavo podatkov o kakovosti oskrbe, ki obsega zajem in
shranjevanje podatkov ter izračun posameznih parametrov in kazalnikov s
področja neprekinjenosti napajanja, komercialne kakovosti in kakovosti
napetosti;
-      
poročanje o kakovosti oskrbe in izdajanje potrdil, ki obsegata pripravo
poročil in posredovanje le-teh upravi, ministrstvu, pristojnemu za energijo,
agenciji in uporabnikom ter pripravo izjav o skladnosti oziroma neskladnosti
kakovosti napetosti.
(2) Če sistemski operater skladno z določili 23.a člena EZ prenese
izvajanje nalog, povezanih z nadzorom kakovosti oskrbe, na tretjo osebo, mora v
pogodbi, s katero prenese izvajanje teh nalog, zagotoviti, da bo ta oseba na
območju distribucijskega omrežja, na katerem izvaja te naloge, izvajala nadzor
in omogočila presoje kakovosti oskrbe skladno z določili tega akta.
39. člen
Sistemski operaterji so zavezani
posredovati agenciji vse podatke, ki so potrebni za izvajanje reguliranja s
kakovostjo oskrbe. Nabor podatkov, ki jih potrebuje agencija, način zbiranja in
obdelave podatkov (spremljanja parametrov) o kakovosti oskrbe ter način in
dinamika poročanja sistemskega operaterja so določeni v splošnem aktu iz
tretjega odstavka 89. člena EZ.
40. člen
Agencija za izvajanje reguliranja s
kakovostjo oskrbe spremlja kakovost oskrbe, ki se deli na:
-      
kakovost napetosti;
-      
komercialno kakovost in
-      
neprekinjenost napajanja.
41. člen
(1) Kakovost napetosti je skupek tehničnih karakteristik napetosti na
prevzemno-predajnem mestu uporabnika, ki so predpisane v tehničnih standardih.
Sistemski operater je dolžan uporabniku zagotavljati kakovost napetosti na
prevzemno–predajnem mestu v skladu z veljavno zakonodajo in stanjem tehnike.
(2) Sistemski operater skladno z
veljavno zakonodajo in tehničnimi standardi vzpostavi stalno spremljanje in
periodično preverjanje stanja kakovosti električne energije, in sicer na
zbiralkah VN/VN in VN/SN razdelilnih transformatorskih postaj, na meji med
prenosnim in distribucijskim omrežjem in na točkah povezav prenosnega omrežja s
sosednjimi sistemi. Na zahtevo oziroma po potrebi preverja kakovost napetosti
na prevzemno-predajnem mestu uporabnika.
(3) Za preverjanje kakovosti napetosti
iz drugega odstavka tega člena spremlja SODO na distribucijskem omrežju vse
parametre po standardu SIST EN 50160 (odstopanje omrežne frekvence, odkloni
napajalne napetosti, hitre spremembe napetosti, neravnotežje napajalne
napetosti, harmonske in medharmonske napetosti, signalne napetosti,
kratkotrajne in dolgotrajne prekinitve napetosti, upadi in porasti napetosti,
tranzientne prenapetosti). Za ocenjevanje ustreznosti kakovosti električne
napetosti na prenosnem omrežju SOPO uporablja standard SIST EN 50160.
42. člen
Komercialna kakovost označuje vidike
kakovosti storitev, ki izhajajo iz odnosa med sistemskim operaterjem in
uporabnikom omrežja. Raven komercialne kakovosti se vrednoti s kakovostjo
posameznih storitev, ki jih sistemski operater nudi uporabnikom, in sicer:
-      
priključevanje na omrežje (obravnava zahtev, izdaja ocene stroškov za
izvedbo del, aktiviranje priključka na električno omrežje, priprava pogodb
itd.);
-      
obveščanje o načrtovanih prekinitvah napajanja;
-      
izdaja informacij o stroških in plačilih, priprava odgovorov na
povpraševanja;
-      
storitve klicnih in informacijskih centrov;
-      
storitve na prevzemno-predajnih mestih (obiski, zamenjava varovalk,
odklopi in priklopi itd.);
-      
reševanje pritožb (kakovost napetosti, računi, plačila itd.);
-      
vzdrževanje merilnih naprav.
43. člen
(1) Neprekinjenost napajanja se spremlja s parametri na podlagi števila
in trajanja prekinitev ter s količinami nedobavljene energije zaradi prekinitev
napajanja. Sistemski operater vodi register podatkov o prekinitvah napajanja za
celotno omrežje in za vsa prevzemno-predajna mesta.
(2) Za neprekinjenost napajanja se
uporabljajo parametri, objavljeni v splošnem aktu iz 39. člena tega akta.
44. člen
Namen reguliranja s kakovostjo oskrbe je:
-      
doseči tako neprekinjenost napajanja, da bodo prekinitve napajanja čim
manj pogoste in da bodo čim krajše oziroma da bodo doseženi minimalni standardi
kakovosti;
-      
pri udeležencih na trgu električne energije vzpostaviti razmere, ki bodo
spodbujale izboljšanje neprekinjenosti napajanja odjemalcev;
-      
uvesti ukrepe in postopke skladno s stanjem tehnike za optimalno raven
neprekinjenosti napajanja glede na trenutna in načrtovana obratovalna stanja;
-      
zajamčiti ustrezno raven netehnične oziroma komercialne kakovosti, ki se
odraža pri izvajanju posameznih storitev;
-      
zagotavljati raven kakovosti napetosti, kot jo opredeljuje standard SIST
EN 50160;
-      
spodbuditi vlaganje v infrastrukturo in ustrezno podpreti procese
delovanja in vzdrževanja, da bodo trajno doseženi cilji, opisani v prejšnjih
točkah.
45. člen
(1) Načini reguliranja, ki jih
agencija uporabi za posamezno vrsto kakovosti oskrbe, so:
-      
javna objava podatkov o vrednostih posameznih parametrov kakovosti oskrbe;
-      
funkcijska povezava med neprekinjenostjo napajanja in dejanskimi
upravičenimi stroški sistemskega operaterja;
-      
določitev minimalnih standardov kakovosti.
(2) Pri javni objavi rezultatov analiz
stanja kakovosti napetosti iz prve alineje prvega odstavka tega člena agencija
upošteva minimalne standarde kakovosti napetosti, ki so določeni z veljavnimi
tehničnimi standardi iz 59. člena tega akta.
(3) Reguliranje s kakovostjo oskrbe na
področju SOPO se izvaja le na način iz prve alineje prvega odstavka 45. člena.
46. člen
Agencija javno objavi podatke o vrednostih
posameznih parametrov kakovosti oskrbe, ki so opredeljeni v 39. členu tega akta
glede na koristnost in učinke objave podatkov ter upoštevaje pravila poslovne
etike. Za javno objavo se šteje objava na spletnih straneh agencije, v letnih
poročilih agencije ali v okviru elektronskih in tiskanih publikacij.
47. člen
(1) Minimalni standardi kakovosti
oskrbe se izražajo z zajamčenimi standardi ali s sistemskimi standardi
kakovosti.
(2) Zajamčeni standardi določajo raven
kakovosti oskrbe (obsega tako tehnični kot komercialni vidik izvajanja
storitev), ki jo je sistemski operater zavezan zagotavljati vsakemu posameznemu
uporabniku. Ob dokazanem kršenju zajamčenih standardov je uporabnik upravičen
do kompenzacije.
(3) Sistemski standardi določajo
povprečno raven kakovosti, ki jo je sistemski operater zavezan zagotavljati v
celotnem omrežju ali na posameznih območjih distribucijskega omrežja.
(4) Minimalne standarde kakovosti
oskrbe za izbrane elemente kakovosti in raven opazovanja kazalnikov določa
Priloga 1 tega akta.
2.6.1. Presoja postopka nadzora kakovosti oskrbe
48. člen
(1) Agencija lahko pred določitvijo načrtovanih upravičenih stroškov
novega regulativnega obdobja presodi podatke o kakovosti oskrbe zadnjega leta
preteklega regulativnega obdobja in vseh let, razen zadnjega leta tekočega
regulativnega obdobja (), ki jih je
posredoval sistemski operater ali tretja oseba, ki za sistemskega operaterja
izvaja določene naloge. Presoja se izvede v tekočem letu regulativnega obdobja
za izbrano preteklo leto.
(2) Sistemski operater mora zagotoviti
hrambo vseh podatkov, ki so potrebni za izvedbo presoje, za obdobje prejšnjega
in tekočega regulativnega obdobja.
(3) Presojo pri sistemskem operaterju
oziroma tretji osebi iz prejšnjega stavka (v nadaljnjem besedilu: presojevanec)
izvajajo pooblaščene osebe agencije (v nadaljnjem besedilu: presojevalci).
Presoja se izvaja na mestu, kjer so na voljo podatki.
(4) Agencija napove postopek presoje v
pisni obliki najpozneje 14 dni pred izvedbo postopka in hkrati sporoči imena
presojevalcev ter področje presoje. Presojevanec mora agenciji sporočiti ime
odgovorne osebe, ki bo sodelovala v postopku presoje, in potrditi datum
napovedane presoje. Agencija na zahtevo presojevanca datum izvedbe postopka
presoje prestavi za največ pet delovnih dni od napovedanega datuma. Pisno
zahtevo za prestavitev datuma mora presojevanec agenciji posredovati v petih
delovnih dneh po prejemu pisne napovedi postopka presoje. Vsak udeleženec v
postopku presoje nosi svoje stroške.
49. člen
Načrtovanje in določitev domene podatkov za
presojo se izvede na podlagi analiz posredovanih podatkov, ki jih izvaja
agencija in so shranjeni v podatkovni bazi agencije. Pri presoji se za
posamezno vrsto kakovosti oskrbe iz 40. člena pregleda vzorec, ki zajema
najmanj deset dogodkov oziroma podatkov, ki so podlaga za izračun ravni
kakovosti izvedenih storitev. O izvedenem postopku presoje presojevalec sestavi
zapisnik, ki ga podpišeta vodja presojevalcev in pooblaščeni predstavnik
presojevanca. Po končani presoji presojevalci pripravijo poročilo, ki ga
vročijo presojevancu. Priloga poročilu je tudi zapisnik o pregledu.
50. člen
(1) Presojevalec pri presoji ugotavlja učinkovitost procesa nadzora
kakovosti oskrbe, točnost registriranja podatkov, natančnost izračuna
parametrov in pravilnost opredelitve vzrokov dogodkov.
(2) Učinkovitost procesa nadzora
kakovosti oskrbe se ugotavlja s presojo izvajanja procesa nadzora kakovosti
oskrbe, z izpraševanjem presojevanca po vnaprej pripravljenem vprašalniku in
zajema:
-      
postopke za beleženje in merjenje parametrov;
-      
postopke za obdelavo in hrambo podatkov;
-      
postopke za poročanje podatkov;
-      
postopke uporabe in varovanja podatkov (dostop, avtorizacija itd.);
-      
organizacijske vidike izvajanja nadzora kakovosti oskrbe;
-      
tehnično podporo za izvajanje nadzora kakovosti oskrbe (informatizacija,
avtomatizacija, telekomunikacije itd.) in
-      
druge procesne vidike.
(3) Točnost registriranja dogodkov se
ugotavlja z analizo postopkov registracije dogodkov v okviru procesa nadzora
kakovosti oskrbe in se opredeli po lestvici iz 51. člena tega akta.
(4) Natančnost izračuna parametrov se
ugotavlja na podlagi izbranega vzorca s primerjavo izračunov parametrov
kakovosti oskrbe, ki so jih naredili presojevalci, s tistimi, ki jih je opravil
presojevanec ali sistem za procesiranje podatkov v upravljanju presojevanca.
(5) Pravilnost opredelitve vzrokov
dogodkov se ugotavlja na podlagi izbranega vzorca s pregledom dokumentacije, na
podlagi katere je presojevanec izvzel dogodke, na katere ni mogel vplivati
(višja sila oziroma tuji vzroki).
51. člen
(1) Učinkovitost procesa nadzora
kakovosti oskrbe se izraža s pozitivnim mnenjem, pozitivnim mnenjem s pridržkom
ali negativnim mnenjem presojevalca na podlagi rezultatov vprašalnika pri
izpraševanju presojevanca.
(2) Kazalnik
točnosti registriranja dogodkov se določi z uporabo lestvice uteži za posamezno
vrsto netočnosti:


Utež

Točnost registriranja dogodkov

Delež v%


0,0

postopki dopuščajo, da posamezni dogodki niso registrirani

0


0,5

postopki zagotavljajo registriranje vseh dogodkov, vendar
  dopuščajo odstopanja v točnosti registriranja časa, števila dogodkov, števila
  prizadetih uporabnikov ali kakršne koli kombinacije navedenih odstopanj

50


1,0

postopki registrirajo vse dogodke, točno število
  prizadetih uporabnikov in točen čas trajanja dogodka (prekinitve, storitve)

100


(3) Kazalnik predstavlja relativno
vrednost glede na utež ugotovljene točnosti registriranja dogodkov in se določi
iz zgornje tabele.
(4) Kazalnik natančnosti izračuna je
delež pravilno izvedenih izračunov, izražen v odstotkih. Nepravilno izveden
izračun parametrov je tisti, ki se razlikuje od izračuna, ki ga opravijo
presojevalci (izračun ni opravljen v skladu s splošnim aktom iz 39. člena tega
akta).
(5) Kazalnik pravilnosti opredelitve
dogodkov je delež pravilno dokumentiranih in razvrščenih dogodkov glede na
njihove vzroke (lastni vzrok, tuji vzrok, višja sila), izražen v odstotkih.
Nepravilno razvrščen dogodek je tisti, ki ni ustrezno dokumentiran ali ni
razvrščen v skladu s splošnim aktom iz 39. člena tega akta.
52. člen
(1) Če je presojevalec ugotovil
neučinkovitost procesa nadzora neprekinjenosti napajanja v določenem letu
regulativnega obdobja »«, se faktor »« iz 63.
člena tega akta za leto »«
izračuna tako, da upošteva minimalno vrednost »« po shemi iz
64. člena tega akta.
(2) Na podlagi pozitivne ocene
učinkovitosti procesa nadzora kakovosti oskrbe ali pozitivne ocene
učinkovitosti procesa nadzora kakovosti oskrbe s pridržkom, se določi
aritmetična srednja vrednost vrednosti kazalnikov točnosti, natančnosti in
korektnosti iz 51. člena, ki se zaokroži navzdol na celoštevilčno vrednost.
(3) Pri
dobljeni vrednosti:

95% – 100%

se »« izračuna
  po shemi iz 64. člena tega akta;


94% – 60%

je presojevanec pozvan,
  da v desetih delovnih dnevih odpravi nepravilnosti in popravi podatke,
  agencija pa ponovi postopek presoje;


0% – 59%
 

se upošteva faktor »«, ki
  odraža minimalno vrednost po shemi iz 64. člena tega akta

(3) Vsak postopek presoje se lahko
ponovi le enkrat. Če se v ponovljenem postopku presoje ponovno pokažejo
nepravilnosti, ki se po metodologiji tega člena odrazijo v vrednosti manj kot
95%, se upošteva faktor »«
iz 63. člena tega akta za leto »«,
ki odraža minimalno vrednost po shemi iz 64. člena tega akta.
2.6.2. Minimalni standardi kakovosti oskrbe
53. člen
(1) Zajamčene standarde
neprekinjenosti napajanja, ki jih mora zagotavljati sistemski operater, določa
Priloga 1 tega akta.
Določeni so z:
-      
maksimalnim dopustnim skupnim trajanjem in številom dolgotrajnih
prekinitev (prekinitve napajanja, daljše od treh minut), ki so posledica lastnih
vzrokov operaterja za vsako prevzemno-predajno mesto;
-      
maksimalnim dopustnim skupnim številom kratkotrajnih prekinitev
(prekinitve napajanja, ki so krajše ali enake trem minutam) za vsako
prevzemno-predajno mesto;
-      
maksimalnim trajanjem posamezne dolgotrajne prekinitve ne glede na vzrok
prekinitve.
(2) Ob dokazanem kršenju zajamčenih
standardov neprekinjenosti napajanja so uporabniki upravičeni do kompenzacije.
Prizadeti uporabnik jo prejme od sistemskega operaterja na pisno zahtevo.
54. člen
Kazalniki neprekinjenosti napajanja, ki se
lahko uporabljajo za sistemske standarde neprekinjenosti napajanja, so SAIDI,
SAIFI, CAIDI, CAIFI, MAIFI, MAIFIE in ENS. V reguliranju se lahko
uporabi le del nabora navedenih kazalnikov. Obdobje, v katerem se zahteva
zagotavljanje sistemskih standardov, ne more biti krajše od enega koledarskega
leta, obenem pa ne sme biti daljše od regulativnega obdobja, skrajšanega za eno
koledarsko leto.
55. člen
(1) Ciljna raven neprekinjenosti
napajanja je sistemska raven kakovosti distribucijskega omrežja ali posameznega
območja distribucijskega omrežja oziroma prenosnega omrežja, ki jo sistemski
operater z ustreznimi ukrepi postopoma doseže v predvidenem obdobju, ki lahko
presega časovni okvir regulativnega obdobja.
(2) Ciljna raven se izraža s kazalniki
neprekinjenosti napajanja iz 54. člena za določeno vrsto ali obseg omrežja
(mestno, mešano, podeželsko, za območje distribucijskega omrežja ali za celotno
omrežje) in določa optimalno raven neprekinjenosti napajanja za vrsto ali obseg
omrežja, na katerega se nanaša.
(3) Agencija lahko za posamezno
regulativno obdobje postavi nove ciljne ravni neprekinjenosti napajanja na
podlagi izsledkov analiz načrtov razvoja omrežij, učinkov realiziranih
investicij ter drugih ukrepov ali na podlagi ugotovitve, da je ciljna raven
kakovosti za vrsto ali obseg omrežja, na katerega se nanaša, že dosežena.
(4) Vrsto in vrednosti kazalnikov, ki
opredeljujejo ciljno raven neprekinjenosti napajanja, metodo za določitev
ciljne ravni neprekinjenosti napajanja in ciljne vrednosti kazalnikov
neprekinjenosti napajanja, določa Priloga 1 tega akta.
56. člen
(1) Sistemski standardi
neprekinjenosti napajanja določajo:
-      
referenčno raven kakovosti, ki jo mora sistemski operater zagotoviti v
vnaprej določenem obdobju v distribucijskem omrežju ali na posameznih območjih
distribucijskega omrežja oziroma v prenosnem omrežju s ciljem postopnega
približevanja dosegane ravni neprekinjenosti napajanja k ciljni vrednosti ali
-      
referenčno območje ravni kakovosti, v okviru katere mora sistemski
operater v vnaprej določenem obdobju zagotavljati raven kakovosti v
distribucijskem omrežju ali na posameznih območjih distribucijskega omrežja
oziroma v prenosnem omrežju za ohranitev ravni neprekinjenosti napajanja v
okviru referenčnega območja.
(2) Sistemski standardi
neprekinjenosti napajanja se kot referenčna vrednost oziroma območje določijo:
-      
z zahtevanim relativnim izboljšanjem ravni neprekinjenosti napajanja glede
na izhodiščno vrednost kazalnikov neprekinjenosti napajanja ali
-      
z zahtevano absolutno ravnijo neprekinjenosti napajanja, določeno glede
na izhodiščno vrednost kazalnikov neprekinjenosti napajanja ali
-      
z zahtevo po ohranitvi ravni neprekinjenosti napajanja znotraj
referenčnega območja, določenega z vrednostmi kazalnikov neprekinjenosti
napajanja.
(3) Izhodiščna raven kakovosti je
enaka doseženi ravni neprekinjenosti napajanja v preteklem obdobju.
(4) Zahtevano izboljšanje ravni
neprekinjenosti napajanja (sistemski standardi neprekinjenosti napajanja za
določeno obdobje regulativnega okvira) se lahko spreminjajo ali so konstantni.
Določajo referenčno gibanje ravni kakovosti proti ciljni ravni. Ko sistemski
operater z ukrepi doseže predpisane ciljne ravni kakovosti, se zahteva le še
ohranitev ravni kakovosti. Obdobje, v katerem agencija od sistemskega
operaterja pričakuje dosego ciljnih ravni, je posredno odvisno od sheme
zahtevanega izboljšanja posameznih kazalnikov neprekinjenosti napajanja. Če
sistemski standardi določajo referenčno območje ravni kakovosti, je le-to
konstantno za čas trajanja regulativnega obdobja.
(5) Pri oblikovanju sheme zahtevanega
izboljšanja agencija upošteva tudi značilnosti omrežja in okoljske, geografske
ter demografske značilnosti posameznega območja distribucijskega sistema.
(6) Sistemske standarde
neprekinjenosti napajanja v distribucijskem omrežju ali na posameznih območjih
distribucijskega omrežja in v prenosnem omrežju določa Priloga 1tega akta.
57. člen
Sistemski standardi komercialne kakovosti
se nanašajo na vnaprej določeno minimalno raven kakovosti izvajanja storitev,
ki jo uporabniki lahko pričakujejo od sistemskega operaterja z določenim
deležem odstopanja.
58. člen
Zajamčeni standardi komercialne kakovosti
se nanašajo na minimalne ravni kakovosti storitev, ki jih je sistemski operater
zavezan zagotavljati vsem uporabnikom. Ob dokazanem neizpolnjevanju zajamčenih
standardov kakovosti storitev so uporabniki upravičeni do kompenzacije, ki jo
prejme prizadeti uporabnik od izvajalca posamezne storitve na pisno zahtevo.
59. člen
Minimalni standardi kakovosti napetosti so
opredeljeni v veljavnih tehničnih standardih (SIST EN 50160 za distribucijsko
omrežje v normalnih obratovalnih pogojih).
60. člen
(1) Sistemski operater je dolžan na
zahtevo uporabnika vsako dokazano odstopanje od zajamčenih standardov ustrezno
kompenzirati. Celotni stroški, ki nastajajo zaradi kompenzacij, niso upravičeni
stroški sistemskega operaterja.
(2) Če SODO po lastni krivdi krši zajamčene
standarde kakovosti, mora uporabniku na njegovo zahtevo povrniti znesek, ki je
določen kot kompenzacija za posamezne zajamčene standarde kakovosti oskrbe.
(3) Shemo kompenzacij za posamezno
vrsto zajamčenih standardov določa Priloga 1 tega akta.
61. člen
(1) Agencija lahko odobri izvzetje
posameznih minimalnih standardov kakovosti na področju komercialne kakovosti iz
reguliranja po tretji alineji prvega odstavka 45. člena tega akta, če SODO:
-      
dokaže pravočasen pristop k zagotovitvi pogojev za spremljanje
parametrov komercialne kakovosti in
-      
zagotovi pravočasno spremljanje ustrezno zmanjšanega nabora minimalnih
standardov kakovosti.
(2) Izvzetje iz reguliranja ni možno
za tiste minimalne standarde kakovosti, ki jih določajo drugi predpisi.
2.6.3. Funkcijska povezava med doseženo ravnijo
neprekinjenosti napajanja in dejanskimi upravičenimi stroški SODO
62. člen
(1) Spodbude, ki odražajo reguliranje
s kakovostjo oskrbe (),
se za posamezno leto regulativnega obdobja izračunajo na podlagi sistemskih
kazalnikov neprekinjenosti napajanja (kriteriji za ocenjevanje upravičenosti
stroškov sistemskega operaterja), nadzorovanih stroškov delovanja in
vzdrževanja, ki se ne pokrivajo iz drugih prihodkov (), ter
vrednosti v tem letu aktiviranih sredstev opreme in nadomestnih delov
infrastrukture ().
(2) Nabor sistemskih kazalnikov
neprekinjenosti napajanja, na katerih temelji funkcijska povezava
neprekinjenosti napajanja z  in
, določa
Priloga 1 tega akta.
63. člen
(1) Spodbuda (v obliki zmanjšanja ali
povečanja obsega upravičenih stroškov) se določa glede na odstopanje dosežene
ravni neprekinjenosti napajanja od referenčne ravni s pomočjo funkcijske
povezave med dejanskimi upravičenimi stroški SODO in neprekinjenostjo napajanja
(shema upravičenosti  in
). Odraža se
v deležu upravičenosti  in
 SODO.
(2) Shema upravičenosti  in  je
matematično določena s kosoma linearno funkcijo. Funkcija je izražena z
matematičnim modelom »metode razredov kakovosti z interpolacijo na robu« in je
navzgor in navzdol omejena z vnaprej določenim deležem dejanskih  in .
(3) Shema upravičenosti  in  določa
faktor »« za
distribucijsko omrežje oziroma posamezno območje distribucijskega omrežja in za
posamezno leto.
Faktor »« je odvisen
od faktorjev »«,
ki je funkcija odstopanj izbranega kazalnika neprekinjenosti napajanja od
referenčne vrednosti in je lahko pozitiven ali negativen.
64. člen
(1) Faktor »« se izračuna
glede na odstopanje dosežene ravni kakovosti () od
referenčne vrednosti () z
uporabo sheme upravičenosti  in
 in se
izračunava za vsak reguliran kazalnik kakovosti posebej.
»« predstavlja
posamezen kazalnik, z »« pa se določi
odstopanje dosežene ravni kakovosti, ki je izraženo z odstopanjem dosežene
vrednosti posameznega kazalnika  od
referenčne vrednosti :
kjer je:



referenčna vrednost posameznega kazalnika, določena na
  podlagi sistemskih standardov neprekinjenosti napajanja;



dejanska dosežena vrednost posameznega kazalnika v obdobju
  opazovanja.

(2) Faktor »« se izračuna
za distribucijsko omrežje oziroma območje distribucijskega omrežja za posamezni
kazalnik kakovosti na koncu vsakega leta regulativnega obdobja za nazaj s
pomočjo sheme upravičenosti  in
.
(3) Shemo upravičenosti  in  določa
naslednja kosoma linearna funkcija:


Parametri »«

določajo stopnje upravičenosti
  oziroma neupravičenosti  in
   in so
  izraženi z njihovim deležem. Odstopanje od referenčnega območja se odraža z
  deležem upravičenosti dejanskih in
  ;


Parametri »«

določajo meje posameznih
  razredov neprekinjenosti napajanja. Izražajo se z relativnim odstopanjem od
  zahtevane referenčne ravni neprekinjenosti napajanja;


Parameter »«

določa odzivnost sheme na
  spremembe ravni neprekinjenosti napajanja v območju med dvema razredoma
  oziroma širino robov kakovostnega razreda. Na robu predvidene debeline se
  vrednost funkcije linearno interpolira.

Parametre » «,
» « za  in parameter » «
določa Priloga 1 tega akta.
65. člen
(1) Izračun faktorja »« za
distribucijsko omrežje oziroma posamezno območje distribucijskega omrežja in
posamezno leto »«
določa naslednja enačba:



ponder vpliva kazalnika neprekinjenosti napajanja »«;



faktor »«,
  izračunan za posamezni kazalnik neprekinjenosti napajanja »«;


VP

vrsta področja, po katerem potekajo SN izvodi
  distribucijskega omrežja in za katerega je opredeljena shema upravičenosti iz
  63. člena.

(2) Ponderje  za posamezni
kazalnik »« in VP
določa Priloga 1 tega akta.
66. člen
(1) Vpliv reguliranja s kakovostjo
oskrbe na dejanske upravičene  in
 SODO za
distribucijsko omrežje (izražen v eurih) oziroma za območje distribucijskega
omrežja »« v obdobju »«, za
katerega so določeni faktorji »«,
določa naslednja enačba:
v kateri so:



faktorji »« za
  distribucijsko omrežje oziroma za območje distribucijskega omrežja »«,
  izračunani za leta »« obdobja »«,
  v katerih izračunavamo odstopanja;



dejanski upravičeni  in  SODO
  za distribucijsko omrežje oziroma za območje distribucijskega omrežja »«
  v letu »«, za
  katerega je določen faktor »«;



časovno obdobje, opredeljeno z zadnjim letom preteklega
  regulativnega obdobja in vsemi leti tekočega regulativnega obdobja, razen
  zadnjega leta;



leto, za katerega izračunavamo odstopanja;



distribucijsko omrežje oziroma območje distribucijskega
  omrežja.

(2) Vpliv »« za
posamezno območje distribucijskega omrežja »« se odrazi
na načrtovanih upravičenih stroških za to območje v naslednjem regulativnem
obdobju.
67. člen
Agencija določi potrebno povečanje oziroma
zmanjšanje omrežnine »« za
naslednje regulativno obdobje glede na doseženo kakovost neprekinjenosti
napajanja na ravni SODO s pomočjo izravnalnega mehanizma, ki ga opisuje
naslednja enačba:
,
v kateri sta:



sprememba dejanskih upravičenih SODO za distribucijsko
  omrežje oziroma za območje distribucijskega omrežja »« v
  regulativnem obdobju, kot jo opredeljuje 66. člen tega akta;



distribucijsko omrežje oziroma območje distribucijskega
  omrežja.

2.7 Količinski letni načrti porabe
električne energije
68. člen
(1) Za namen določitve upravičenih
stroškov, ki se ugotavljajo tudi na podlagi količinskega obsega porabe
električne energije, je sistemski operater dolžan izdelati količinski načrt
porabe električne energije iz prenosnega oziroma distribucijskega omrežja za
celotno načrtovano novo regulativno obdobje po posameznih letih regulativnega
obdobja in ga agenciji posredovati na njeno zahtevo.
(2) Sistemski operater pripravi
načrtovani količinski obseg porabe električne energije po posameznih odjemnih
skupinah iz 110. člena tega akta na podlagi pričakovanega gibanja porabe v
posameznem letu novega regulativnega obdobja. Sistemski operater
distribucijskega omrežja pripravi načrtovani količinski obseg porabe električne
energije tudi po območjih distribucijskega omrežja.
(3) Načrtovani obseg porabe za potrebe
ugotavljanja upravičenih stroškov pripravi in določi agencija po predhodni
uskladitvi z napovedmi sistemskih operaterjev in elektroenergetskih bilanc.
69. člen
Sistemski operater je dolžan izdelati tudi
količinski letni načrt porabe električne energije iz prenosnega oziroma
distribucijskega omrežja in ga posredovati agenciji najpozneje v desetih dneh
od dneva sprejetja letne elektroenergetske bilance za prihodnje leto. Če
elektroenergetska bilanca ni sprejeta do 20. oktobra tekočega leta,
sistemski operater posreduje agenciji ocenjen količinski načrt za prihodnje
leto do 31. oktobra tekočega leta.
70. člen
Skladno s prejšnjim členom tega akta SODO
izdela količinski letni načrt za prihodnje leto po posameznih mesecih leta za:
-      
količine distribuirane električne energije in moči za končne odjemalce,
priključene na distribucijsko omrežje po posameznih odjemnih skupinah iz 110.
člena tega akta za posamezna območja distribucijskega omrežja in
-      
količine električne energije, prevzete od proizvajalcev, priključenih na
distribucijsko omrežje po posameznem območju distribucijskega omrežja.
71. člen
Skladno z 69. členom tega akta SOPO izdela
količinski letni načrt za prihodnje leto po posameznih mesecih leta za:
-      
količine prevzete električne energije in moči, ki jo prevzamejo končni
odjemalci, priključeni na prenosno omrežje, po posameznih odjemnih skupinah iz
110. člena tega akta in
-      
količine električne energije, predane na prenosnem omrežju SODO po
posameznem območju distribucijskega omrežja, ki so usklajene s SODO.
3. Viri za
pokrivanje upravičenih stroškov
72. člen
Upravičeni stroški sistemskega operaterja
se pokrivajo iz:
-      
omrežnine;
-      
drugih prihodkov iz 76. člena tega akta in
-      
odstopanj od regulativnega okvira iz preteklih let.
73. člen
Vir za pokrivanje upravičenih stroškov
sistemskega operaterja prenosnega omrežja, ki se pokrivajo iz omrežnine, je
zaračunavanje tarifnih postavk za:
-      
omrežnino za prenosno omrežje;
-      
omrežnino za sistemske storitve.
74. člen
Vir za pokrivanje upravičenih stroškov
sistemskega operaterja distribucijskega omrežja, ki se pokrivajo iz omrežnine,
je zaračunavanje tarifnih postavk za omrežnino za distribucijsko omrežje.
75. člen
Z zaračunavanjem tarifnih postavk za
omrežnino za priključno moč je sistemskemu operaterju zagotovljen namenski vir
za financiranje naložb v ojačitve in razvoj obstoječega omrežja, ki so
posledica povečanja priključne moči končnih odjemalcev.
76. člen
(1) Kot drugi prihodki se upoštevajo:
-      
prihodki iz naslova zaračunavanja storitev;
-      
prihodki od telekomunikacij;
-      
prihodki iz naslova medsebojnih nadomestil med sistemskimi operaterji
prenosnega omrežja (mehanizem ITC);
-      
prihodki, povezani s povprečnimi stroški priključevanja in omrežnino za
priključno moč ter brezplačno prevzetimi opredmetenimi osnovnimi sredstvi;
-      
prevrednotovalni poslovni prihodki;
-      
odškodnine od zavarovalnic iz naslova škod, ki so posledica vplivov
narave
-      
prihodki od prezasedenosti skladno s predpisi, ki urejajo zadevno
področje in
-      
drugi prihodki, ki izvirajo iz opravljanja regulirane dejavnosti
sistemskega operaterja.
(2) Odškodnine iz naslova škod, ki so
posledica vplivov narave, in prevrednotovalni poslovni prihodki v zvezi z
neopredmetenimi sredstvi in opredmetenimi osnovnimi sredstvi, ki se nanašajo na
elektroenergetsko infrastrukturo, se v okviru regulativnega nadzora upoštevajo
v skladu z 20. členom tega akta in pravili iz Priloge 1 tega akta.
(3) Kot drugi prihodki se ne
upoštevajo prihodki od prodaje električne energije, finančni prihodki, prihodki
od usredstvenih lastnih proizvodov in storitev ter odškodnine iz naslova škod,
ki niso posledica vplivov narave.
(4) Določanje in ugotavljanje drugih
prihodkov tega člena določa Priloga 1 tega akta.
77. člen
(1) Odstopanje od regulativnega okvira
se odraža v presežku ali primanjkljaju omrežnine.
(2) Presežek omrežnine preteklih let
se upošteva pri določitvi omrežnine v naslednjem regulativnem obdobju in se
tako namensko uporabi za izvajanje dejavnosti sistemskega operaterja.
Primanjkljaj omrežnine preteklih let se upošteva pri določitivi omrežnine v
naslednjem regulativnem obdobju.
4. Regulativni
okvir
78. člen
(1) Regulativni okvir, ki je
vrednostna opredelitev načrtovanih upravičenih stroškov sistemskega operaterja
po posameznih letih regulativnega obdobja, temelji na obsegu in stanju ter
načrtovanem razvoju elektroenergetskega omrežja, načrtovanem obsegu porabe
električne energije in načrtovanem številu končnih odjemalcev za celotno
regulativno obdobje in za posamezno leto obdobja.
(2) V načrtovanih upravičenih stroških
je v postavkah nadzorovanih stroškov delovanja in vzdrževanja ter upravičenega
donosa na sredstva (prek TPSK) upoštevana prilagoditev za načrtovano inflacijo.
(3) Če je regulativno obdobje daljše
od enega leta, se z namenom preprečitve medletnega skokovitega spreminjanja
tarifnih postavk za omrežnino po posameznih letih regulativnega obdobja izvede
izravnava.
(4) Izravnava med posameznimi leti
regulativnega obdobja je izvedena tako, da sta znotraj regulativnega obdobja ob
upoštevanju načrtovane količinske porabe električne energije vrednosti
načrtovanih upravičenih stroškov, ki se pokrivajo iz omrežnine za regulativno
obdobje, pred in po izravnavi enaki.
(5) Rezultat medletne izravnave je
razlika med načrtovanimi upravičenimi stroški, ki se pokrivajo iz omrežnine, in
načrtovanim zneskom omrežnine posameznega leta regulativnega obdobja. Razlika
se odrazi v presežku / primanjkljaju omrežnine.
79. člen
(1) Obvezna vsebina regulativnega okvira za
sistemskega operaterja prenosnega omrežja je tudi opredelitev namenske porabe
prihodkov od prezasedenosti pod pogoji iz Uredbe (ES) št. 714/2009. 
(2) Sistemski operater prenosnega omrežja v
postopku priprave novega regulativnega obdobja agenciji predloži načrt
prihodkov od prezasedenosti po posameznih letih regulativnega obdobja in načrt
porabe prihodkov za namene iz člena 16(6) Uredbe (ES) št. 714/2009 po
posameznih letih regulativnega obdobja, ki ju agencija prouči z vidika
skladnosti s pogoji iz Uredbe (ES) št. 714/2009. Vrednost načrtovanih prihodkov
od prezasedenosti in načrtovane porabe iz ločenega internega računa se mora za
celotno regulativno obdobje ujemati z vrednostjo načrtovane porabe prihodkov od
prezasedenosti. 
(3) Agencija v regulativnem okviru za
sistemskega operaterja prenosnega omrežja po posameznih letih regulativnega
obdobja ločeno razkrije: 
(a)    načrtovane
prihodke od prezasedenosti, vključno z neporabljenimi prihodki od
prezasedenosti zaradi odstopanj od regulativnega okvira; 
(b)    načrtovane
stroške za zagotovitev dejanske razpoložljivosti dodeljene zmogljivosti
(redispatching, ...); 
(c)    načrtovano
porabo prihodkov od prezasedenosti za vzdrževanje ali povečevanje povezovalne
zmogljivosti za namene naložb v omrežje; 
(d)    načrtovano
porabo prihodkov od prezasedenosti za namene znižanja omrežnine in 
(e)    načrtovano
porabo sredstev iz ločenega internega računa za: 
pokrivanje
načrtovanih stroškov za zagotovitev dejanske razpoložljivosti dodeljene
zmogljivosti in namene naložb v omrežje za vzdrževanje ali povečevanje
povezovalne zmogljivosti.
80. člen
Regulativni okvir za posameznega
sistemskega operaterja določi agencija z odločbo, v kateri se določijo tudi
tarifne postavke za omrežnino. Na podlagi navedene odločbe sistemski operater
objavi cenik na svojih spletnih straneh.
5. Regulativni
nadzor
81. člen
(1) Agencija nadzira izvajanje
regulativnega okvira že med regulativnim obdobjem tako, da mesečno spremlja
zaračunano omrežnino. Na podlagi letnih podatkov o poslovanju in kakovosti
oskrbe po zaključku posameznega poslovnega leta izvaja analize poslovanja
sistemskih operaterjev z namenom izvajanja regulativnega nadzora ter določitve
regulativnega okvira za naslednje regulativno obdobje.
(2) Sistemski operater je zavezan v
vseh pogodbenih razmerjih iz 23.a in 23.b člena EZ zagotoviti, da druga
pogodbena stranka pravočasno zagotavlja vse podatke, ki jih sistemski operater
in agencija potrebujeta za ugotavljanje odstopanj od regulativnega okvira.
(3) Osebe iz drugega odstavka 23.a in
četrtega odstavka 23.b člena EZ so zavezane za storitve, ki jih izvajajo za
sistemskega operaterja, in za sredstva, ki jih dajejo v najem sistemskemu
operaterju, voditi ločene računovodske izkaze skladno z EZ kot da izvajajo
energetsko dejavnost.
(4) Odstopanja od regulativnega okvira
(brez vpliva )  za posamezno
poslovno leto, ki se odražajo v presežku ali primanjkljaju omrežnine za
posamezno leto znotraj regulativnega obdobja, je zavezan ugotavljati sistemski
operater skladno z določili 82. člena tega akta. Pri tem upošteva določila
poglavja II tega akta, ki opredeljujejo kriterije za ugotavljanje upravičenih
stroškov, in kriterije, ki jih za posamezno regulativno obdobje določa Priloga
1tega akta.
(5) Vpliv kakovosti oskrbe  je SODO zavezan
ugotavljati za posamezno leto znotraj regulativnega obdobja skladno z določili 87.
člena tega akta. Pri tem upošteva določila poglavja II tega akta, ki določajo
funkcijsko povezavo med doseženo ravnijo neprekinjenosti napajanja in
dejanskimi upravičenimi stroški SODO, ter kriterije, ki jih za posamezno
regulativno obdobje določa Priloga 1 tega akta.
(6) Sistemski operater je v roku 15
dni po zaključeni reviziji letnih računovodskih izkazov in letnih poročil
zavezan posredovati agenciji vse analitične podatke in revidirano letno
poročilo. Najkasneje do 30. julija tekočega leta za preteklo leto je
sistemski operater zavezan posredovati agenciji izračun odstopanj od
regulativnega okvira in izračun vpliva kakovosti oskrbe na upravičene stroške
za posamezno leto.
82. člen
(1) Odstopanja od regulativnega okvira
(brez vpliva )  za posamezno
poslovno leto, izražena v eurih, se ugotavljajo:
a) 
med dejansko realiziranimi in načrtovanimi viri
za pokrivanje upravičenih stroškov, in sicer za:
-omrežnino in;
-druge prihodke;
b) 
med dejanskimi in načrtovanimi upravičenimi
stroški, in sicer za:
-nadzorovane stroške delovanja in vzdrževanja;
-nenadzorovane stroške delovanja in vzdrževanja;
-stroške električne energije za izgube;
-amortizacijo;
-stroške sistemskih storitev sistemskega operaterja
prenosnega omrežja in
-reguliran donos na sredstva,
kar ponazarja spodnja enačba:



odstopanje od regulativnega okvira, ki se odraža v
  presežku oziroma primanjkljaju omrežnine;



razlika med dejanskimi in načrtovanimi upravičenimi
  nadzorovanimi stroški delovanja in vzdrževanja;



razlika med dejanskimi in načrtovanimi upravičenimi
  nenadzorovani stroški delovanja in vzdrževanja;



razlika med dejanskimi in načrtovanimi stroški električne
  energije za pokrivanje izgub v omrežju;



razlika med dejansko in načrtovano amortizacijo;



razlika med dejanskimi in načrtovanimi stroški sistemskih
  storitev;



razlika med dejanskim in načrtovanim reguliranim donosom
  na sredstva ter spodbude za projekte razvoja pametnih omrežij;



razlika med dejansko realizirano in načrtovano omrežnino,
  vključno z izravnavo;



razlika med dejansko realiziranimi in načrtovanimi drugimi
  prihodki;



leto, za katerega se ugotavljajo odstopanja od
  regulativnega okvira.

(2) Dejanski upravičeni stroški in
dejansko realizirani viri za pokrivanje upravičenih stroškov za posamezno leto
regulativnega obdobja so ugotovljeni na podlagi izvedbenih kriterijev in
parametrov, kot jih določa Priloga 1 tega akta.
(3) Z namenom preglednega in enotnega
pristopa ugotavljanja odstopanj agencija posreduje sistemskemu operaterju
računalniški model.
83. člen
(1) Če sistemski operater realizira
nižje upravičene stroške, kot so dejanski upravičeni stroški, ugotovljeni na
podlagi izvedbenih kriterijev in parametrov, kot jih določa Priloga 1 tega
akta, razliko upravičenih stroškov zadrži.
(2) Če sistemski operater realizira
višje upravičene stroške, kot so dejanski upravičeni stroški, ugotovljeni na
podlagi izvedbenih kriterijev in parametrov, kot jih določa Priloga 1 tega
akta, razliko pokriva iz reguliranega donosa na sredstva.
84. člen
(1) Odstopanja od regulativnega
okvira, ki se odražajo v presežku ali primanjkljaju omrežnine za posamezno leto
regulativnega obdobja, se obrestujejo (OBR) z upoštevanjem povprečne letne
vrednosti odstopanj in priznane letne obrestne mere, ki jo določa Priloga 1
tega akta.
(2) Povprečna letna vrednost odstopanj
za posamezno leto regulativnega obdobja se izračuna kot povprečna vrednost
salda odstopanj na začetku posameznega leta in salda odstopanj na koncu
posameznega leta regulativnega obdobja.
(3) Vrednost izračunanih obresti
skladno z določili tega člena povečuje oziroma zmanjšuje ugotovljena odstopanja
od regulativnega okvira, ki se pri določitvi načrtovanega zneska omrežnine za
naslednje regulativno obdobje upošteva skladno s 86. členom tega akta.
85. člen
(1) Sistemski operater je za potrebe
ugotavljanja odstopanj od regulativnega okvira v zvezi s prihodki od
prezasedenosti dolžan za posamezno leto regulativnega obdobja zagotoviti
naslednje evidence in podatke o: 
(a)    realiziranih
prihodkih od prezasedenosti; 
(b)    realiziranih
stroških za zagotovitev dejanske razpoložljivosti dodeljene zmogljivosti
(redispatching, ...), ki ne vključuje realizirane porabe iz ločenega internega
računa; 
(c)    realizirani
porabi prihodkov od prezasedenosti za vzdrževanje ali povečevanje povezovalne
zmogljivosti za izvedene naložbe v omrežje, ki ne vključuje realizirane porabe
iz ločenega internega računa; 
(d)    zneskih
prihodkov od prezasedenosti, ki se prenesejo na ločen interni račun posebej za:
-  načrtovane stroške za
zagotovitev dejanske razpoložljivosti dodeljene zmogljivosti in 
-  načrtovane naložbe v omrežje
za vzdrževanje ali povečevanje povezovalne zmogljivosti; 
(e)    realizirani
porabi sredstev iz ločenega internega računa posebej za: 
-  pokrivanje dejanskih
stroškov za zagotovitev dejanske razpoložljivosti dodeljene zmogljivosti in 
-  izvedene naložbe v omrežje
za vzdrževanje ali povečevanje povezovalne zmogljivosti; 
(f)     realiziranih
prihodkih od prezasedenosti za namene znižanja omrežnine in 
(g)    sredstvih, ki so
bila financirana z namenskimi sredstvi od prezasedenosti in so bila predana v
uporabo (nabavna vrednost, amortizacija, sedanja vrednost). 
(2) Sistemski operater ugotavlja
upravičenost porabe prihodkov od prezasedenosti za namene iz točk b), c), d) in
e) iz prvega odstavka tega člena na podlagi dokumentacije, ki mora biti skladna
z nameni porabe, ki jih predpisuje Uredba (ES) št. 714/2009. 
(3) Sistemski operater del zneska prihodkov
od prezasedenosti prenese na ločen interni račun iz točke d) prvega odstavka
tega člena, če pričakuje, da v prihodnjih obdobjih ne bo mogoče zagotoviti teh
sredstev iz naslova prihodnjih prihodkov od prezasedenosti in če upravičeno
pričakuje, da bodo sredstva na ločenem internem računu porabljena v razumnem
času. 
(4) Realizirani prihodki od prezasedenosti
za namene znižanja omrežnine (točka f) prvega odstavka tega člena) se
izračunajo tako, da se od realiziranih prihodkov od prezasedenosti točka a)
prvega odstavka tega člena odštejejo: 
-      
realizirani stroški za zagotovitev dejanske razpoložljivosti dodeljene
zmogljivosti (redispatching, ...) (točka b) prvega odstavka tega člena); 
-      
realizirana poraba prihodkov od prezasedenosti za vzdrževanje ali
povečevanje povezovalne zmogljivosti za izvedene naložbe v omrežje (točka c)
prvega odstavka tega člena) in 
-      
prihodki od prezasedenosti, ki se prenesejo na ločen interni račun
(točka d) prvega odstavka tega člena). 
(5) Dejansko realizirani prihodki od
prezasedenosti skladno s sedmo alinejo prvega odstavka 76. člena tega akta so: 
-      
amortizacija sredstev, ki so bila financirana z namenskimi sredstvi od
prezasedenosti in predana v uporabo, 
-      
realizirani prihodki od prezasedenosti za namene znižanja omrežnine, ki
so izračunani skladno s petim odstavkom tega člena. 
(6) Odstopanja od regulativnega okvira v
zvezi s prihodki od prezasedenosti (sedma alineja prvega odstavka 76. člena
tega akta), ki so vključena v ΔDP(t), se izračunajo kot razlika med
dejanskimi in načrtovanimi prihodki od prezasedenosti. 
(7) Sredstva na ločenem internem računu se
obravnavajo kot presežek omrežnine in se obrestujejo z upoštevanjem povprečne
letne vrednosti sredstev na ločenem internem računu in priznane letne obrestne
mere, ki jo določa Priloga 1 tega akta. Vrednost izračunanih obresti skladno z
določili tega člena povečuje sredstva na ločenem internem računu. 
(8) Povprečna letna vrednost sredstev na
ločenem internem računu za posamezno leto regulativnega obdobja se izračuna kot
povprečna vrednost salda na začetku posameznega leta in salda na koncu
posameznega leta regulativnega obdobja.
86. člen
(1) Ugotovljena letna odstopanja iz
82. člena tega akta agencija upošteva tako, da odstopanja zadnjega leta
preteklega regulativnega obdobja in odstopanja vseh let, razen zadnjega leta
tekočega regulativnega obdobja, v katerem se pripravlja novo regulativno
obdobje, upošteva pri določitvi načrtovanega zneska omrežnine za naslednje
regulativno obdobje, kar ponazarja naslednja enačba:
,
pri čemer je:



časovno obdobje, opredeljeno z zadnjim letom preteklega
  regulativnega obdobja in vsemi leti tekočega regulativnega obdobja, razen
  zadnjega leta;


 

leto, za katerega se ugotavljajo odstopanja od
  regulativnega okvira.

Določba tega
odstavka se uporablja, če ta akt ne določa drugače.
(2) Če agencija do izdaje odločbe iz
80. člena tega akta ne preveri izračunanih odstopanj za predzadnje leto
tekočega regulativnega obdobja, se pri določitvi novega regulativnega okvira
upoštevajo odstopanja, ki jih izračuna agencija na podlagi razpoložljive
dokumentacije. Razlika med že upoštevanim odstopanjem v regulativnem okviru in
odstopanjem, izračunanim na podlagi podatkov iz 81. člena, se upošteva pri
pripravi naslednjega regulativnega obdobja.
87. člen
(1) Vpliv kakovosti oskrbe na
upravičene stroške v posameznem letu regulativnega obdobja »« se
ugotavlja na podlagi faktorjev »«
in dejanskih  in  SODO za
distribucijsko omrežje oziroma za območje distribucijskega omrežja »« in je
izražen v eurih:
,
kjer so:



faktor upravičenosti dejanskih  in  SODO za
  distribucijsko omrežje oziroma za območje distribucijskega omrežja »« za leto »«;



dejanski upravičeni  in  SODO v
  letu »« za
  distribucijsko omrežje oziroma za območje distribucijskega omrežja »«;



distribucijsko omrežje oziroma območje distribucijskega
  omrežja;


 

leto, za katerega se ugotavlja vpliv neprekinjenosti
  napajanja na  in
  .

(2) SODO določi faktorje »«
na podlagi določil točke III1 (Priloga 1) tega akta.
(3) Dejanski upravičeni nadzorovani
stroški delovanja in vzdrževanja se določijo na podlagi prvega odstavka točke
I5.2 (Priloga 1) tega akta.
88. člen
Če agencija ugotovi, da so znotraj
regulativnega obdobja nastale bistvene spremembe pri poslovanju sistemskega
operaterja, lahko spremeni regulativni okvir na postavki načrtovanih prihodkov
iz omrežnine za prenosno omrežje, omrežnine za distribucijsko omrežje in
omrežnine za sistemske storitve med regulativnim obdobjem in tarifne postavke
za omrežnino. 
Bistvene spremembe pri poslovanju
sistemskega operaterja, ki se odražajo v bistvenih odstopanjih od regulativnega
okvira za posamezno regulativno leto, so spremembe količinske porabe električne
energije glede na načrtovano porabo v obsegu, ki ima za posledico več kot 10
odstotni vpliv na načrtovano omrežnino za prenosno omrežje ali omrežnino za
distribucijsko omrežje ali omrežnino za sistemske storitve. 
Če agencija ugotovi, da so v posameznem
letu regulativnega obdobja nastale bistvene spremembe pri poslovanju
sistemskega operaterja, opredeljene v prejšnjem odstavku tega člena, spremeni
regulativni okvir na postavki načrtovanih prihodkov iz omrežnine tako, da na
podlagi načrtovanega količinskega obsega porabe električne energije, ki upošteva
spremenjene okoliščine, spremeni tarifne postavke omrežnine v odstotku, ki bo
zagotavljal, da bo do konca tekočega regulativnega obdobja načrtovana omrežnina
skupaj z realizirano omrežnino od začetka tekočega regulativnega obdobja do
uvedbe spremembe tarifnih postavk, enaka načrtovani omrežnini v tekočem
regulativnem obdobju.
89. člen
Agencija nadzoruje in presoja resničnost in
točnost podatkov, ki so jih posredovali sistemski operaterji za namene
določitve upravičenih stroškov in izvajanja regulativnega nadzora. Če agencija
ugotovi, da posredovani podatki niso skladni z veljavno metodologijo,
ugotovljena odstopanja upošteva pri določitvi omrežnine za naslednje
regulativno obdobje. Če agencija ugotovi, da posredovani podatki niso pravilni,
se pri določitvi omrežnine za naslednje regulativno obdobje kot odbitna
postavka dodatno upošteva en odstotek dejanskih upravičenih stroškov leta, za
katerega je ugotovljena nepravilnost. Če agencija ugotovi, da zahtevani
analitični podatki niso usklajeni z zahtevanimi zbirnimi podatki, se pri
določitvi omrežnine za naslednje regulativno obdobje in za potrebe izračuna
odstopanj upoštevajo podatki, ki so za sistemskega operaterja manj ugodni.
III. METODOLOGIJA ZA OBRAČUNAVANJE OMREŽNINE
90. člen
Metodologija za obračunavanje omrežnine v
povezavi z metodologijo za določitev omrežnine zagotavlja porazdelitev
upravičenih stroškov, ki se pokrivajo iz omrežnine na posamezne odjemne skupine
v odvisnosti od stroškov, ki jih posamezna skupina povzroča v omrežju.
1. Metoda za obračun
omrežnine
91. člen
Porazdelitev stroškov na posamezne odjemne
skupine temelji na upoštevanju: 
-      
metode poštne znamke, ki proporcionalno razdeli skupne stroške na
posamezne odjemalce v sorazmerju z velikostjo njihove porabe (obračunana moč
ali električna energija), predstavlja geografsko neodvisno tarifo ter je za
posamezno odjemno skupino in napetostni nivo na celotnem območju Slovenije
enotna, 
-      
bruto načina upoštevanja stroškov omrežja, pri čemer se pri odjemalcih
na distribucijskem omrežju upoštevajo celotni stroški VN omrežja v sorazmerju
odjema posameznih odjemnih skupin in 
-      
metode delitve stroškov omrežja za vse napetostne nivoje in vse končne
odjemalce, razvrščene v isto odjemno skupino oziroma skupine končnih
odjemalcev, razen pri obračunavanju omrežnine, kot je določeno v 116. členu
tega akta.
91.a člen
Za izračun tarifnih postavk omrežnine se
načrtovani znesek omrežnine prenosa in načrtovani znesek omrežnine distribucije
obravnava kot strošek sistema, ki se razdeli po napetostnih nivojih, na katere
so priključeni odjemalci. Načrtovani znesek omrežnine prenosa se v celoti
pripiše VN nivoju prenosnega omrežja. Načrtovani znesek omrežnine distribucije
se razporedi po napetostnih nivojih distribucijskega omrežja v skladu z nabavno
vrednostjo naprav. 
Za določitev tarifnih postavk omrežnine za
prenosno oziroma distribucijsko omrežje se uporabljajo naslednja merila in
kriteriji razdelitve stroškov omrežja: 
-      
z bruto metodo porazdelitve stroškov omrežja odjemna skupina posameznega
napetostnega nivoja krije sorazmeren delež stroškov pripadajočega napetostnega
nivoja in višjih napetostnih nivojev omrežja; 
-      
stroški uporabe omrežja za posamezno odjemno skupino na določenem
napetostnem nivoju se določijo na podlagi razmerja med letno konično močjo
odjemne skupine in vsoto letnih koničnih moči tistih odjemnih skupin, ki so
neposredno ali posredno na nižjih nivojih priključeni na ta nivo; 
-      
letna konična moč posamezne odjemne skupine se določi iz povprečne
mesečne obračunane moči odjemne skupine in faktorja istočasnosti te odjemne
skupine, ki se izračuna iz letne obračunane moči in letne obračunane energije
odjemne skupine. Vsota letnih koničnih moči odjemnih skupin se ujema s konično
močjo sistema, ki je maksimalna letna prevzeta urna energija sistema; 
-      
odjemalci na istem napetostnem nivoju, ki sem jim meri maksimalna
dosežena moč, so razdeljeni na odjemne skupine glede na letne obratovalne ure
pod in nad 2500 ur ter na VN še nad 6000 ur. Meja 2500 ur predstavlja ločnico
med enoizmenskim in večizmenskim statističnim delovnikom, kar se kaže v dnevnem
profilu porabe električne energije. Meja 6000 ur na VN predstavlja način
uporabe omrežja, kjer se šteje, da odjemalec trajno obremenjuje omrežje s
svojih odjemom električne energije; 
-      
za zagotovitev učinkovite in racionalne rabe omrežja se uporablja
binomen način obračuna omrežnine, to je na doseženo obračunsko moč in prevzeto
električno energijo. 
Razmerja med tarifnimi postavkami omrežnine
za prenosno oziroma distribucijsko omrežje za posamezno odjemno skupino so
določena v odvisnosti od nabavne vrednosti naprav po napetostnih nivojih in
načrtovanega odjema električne energije.
2. Tarifne
postavke za omrežnino
92. člen
(1) Za pokrivanje upravičenih stroškov
sistemskega operaterja prenosnega in distribucijskega omrežja, ki se pokrivajo
iz omrežnine, so določene tarifne postavke za obračunavanje:
-      
omrežnine za prenosno omrežje;
-      
omrežnine za distribucijsko omrežje in
-      
omrežnine za sistemske storitve.
(2) Za zagotavljanje namenskih
sredstev za ojačitve in razvoj obstoječega omrežja so določene tarifne
postavke:
-      
omrežnine za priključno moč.
3 Obračunavanje omrežnine
3.1 Odjemne skupine in obračunski
elementi
93. člen
Pri obračunavanju omrežnine sistemski
operater upošteva uvrstitev končnega odjemalca v odjemno skupino, ločeno za vsako
prevzemno-predajno mesto. Sistemski operater uvrsti končnega odjemalca v
odjemno skupino upoštevaje njegovo uvrstitev glede na napetostni nivo (VN, SN,
NN), način priključitve (zbiralke, izvod), režim obratovanja (obratovalne ure)
in vrsto odjema.
94. člen
Sistemski operater obračuna omrežnino na
podlagi obračunskih elementov:
-      
obračunske moči,
-      
prevzete električne (delovne) energije in
-      
čezmerno prevzete jalove energije.
95. člen
Končnega odjemalca sistemski operater
razvrsti v odjemno skupino na podlagi aktov, ki urejajo odnose med sistemskim
operaterjem in uporabniki. Sistemski operater obračuna omrežnino končnemu
odjemalcu glede na napetostno odjemno skupino, način priključitve in režim
obratovanja (obratovalne ure) oziroma vrsto odjema, in sicer: 
1.    
VN (visoka napetost) nazivne napetosti 400, 220 in 110 kV 
2.    
SN na zbiralki SN v RTP VN/SN 
3.    
SN (srednja napetost) nazivne napetosti 35, 20, 10 kV 
4.    
NN na zbiralki NN v TP SN/NN 
5.    
NN (nizka napetost) nazivne napetosti 400 / 230 V.
96. člen
Pri končnih
odjemalcih, ki so razvrščeni po napetostnih nivojih prevzemno-predajnega mesta
v odjemne skupine na VN, SN in NN in se jim moč meri, se tarifne postavke za
del omrežnine za prenosno in distribucijsko omrežje delijo po sezonah.


VS – višja sezona:

januar, februar, marec, oktober, november, december


NS – nižja sezona:

april, maj, junij, julij, avgust, september


97. člen
(1) Po dnevnem času se tarifne
postavke za omrežnino za prenosno in distribucijsko omrežje delijo na:
-      
konične tarifne postavke v času KT (za končne odjemalce na VN in SN, ki
uporabljajo merilne naprave za evidentiranje 15-minutne konične obremenitve);
-      
višje dnevne tarifne postavke v času VT in
-      
nižje dnevne tarifne postavke v času MT.
(2) Višje dnevne tarifne postavke (VT)
se obračunavajo od ponedeljka do petka od 6.00 do 22.00. V obdobju, ko velja
poletni čas, se za končnega odjemalca, ki nima krmilne naprave z možnostjo
programske nastavitve prilagajanja na poletni čas, višje dnevne tarifne
postavke obračunavajo od 7.00 do 23.00.
(3) Nižje dnevne tarifne postavke (MT)
se obračunavajo v preostalem času in ob sobotah, nedeljah in dela prostih
dnevih od 00.00 do 24.00. Če končni odjemalec nima ustrezne krmilne naprave, ki
bi evidentirala porabo električne energije v času MT ob sobotah, nedeljah in
dela prostih dnevih, se upošteva čas MT glede na sposobnost prilagoditve
naprave registraciji odjema ob sobotah, nedeljah in dela prostih dnevih.
(4) Če se končni odjemalec odjemne
skupine na NN ne odloči za dvotarifni način obračuna omrežnine, se mu omrežnina
obračunava po enotarifnem načinu (ET).
(5) Krmilne stikalne ure za preklop
dvotarifnih oziroma tritarifnih števcev, ki jih ni mogoče daljinsko nastaviti,
so stalno nastavljene po srednjeevropskem času in se ob prehodu na poletno
računanje časa ne pomaknejo za uro naprej.
(6) Ure konične dnevne tarifne
postavke (KT) določa sistemski operater prenosnega omrežja vsako leto do 15. oktobra
za leto vnaprej in jih objavi na svojih spletnih straneh.
(7) Za končne odjemalce na VN in
končne odjemalce na SN, ki uporabljajo merilne naprave za evidentiranje
15-minutne konične obremenitve, veljajo ure KT za čas, ko veljajo konične
dnevne tarifne postavke za uporabo elektroenergetskih omrežij. Ure KT veljajo
le ob delavnikih, od ponedeljka do petka, in trajajo:
-      
v času VS šest ur na dan in
-      
v času NS štiri ure na dan.
98. člen
Sistemski operater tistega končnega
odjemalca, ki se mu moč meri, najkasneje v roku 15 dni po zaključku
koledarskega leta pisno obvesti o ugotovljenih letnih obratovalnih urah (T)
preteklega leta ter o njegovi uvrstitvi v eno od odjemnih skupin iz 110. člena
tega akta. Odjemno skupino končnega odjemalca sistemski operater izkazuje tudi
na vsakokratnem računu za omrežnino. 
Odjemalec, ki pogodbo o dostopu sklepa za
eno koledarsko leto, lahko pri sistemskem operaterju na podlagi utemeljenih
dokazov vloži predlog razvrstitve v odjemno skupino glede na pričakovane letne
obratovalne ure. 
Sistemski operater za odjemalca iz
prejšnjega odstavka tega člena po preteku koledarskega leta na podlagi
obračunskih podatkov preveri dosežene letne obratovalne ure iz 3. člena tega
akta in izvede poračun omrežnin ob prvem naslednjem obračunu omrežnine.
99. člen
(1) Sistemski operater uvrsti končnega
odjemalca v odjemno skupino »priključitev na zbiralke, razdelilna
transformatorska postaja (RTP) oziroma transformatorska postaja (TP)«, če so
izpolnjeni pogoji, da je:
(a)    priključen z
lastnim vodom na zbiralke SN v RTP oziroma zbiralke NN v TP sistemskega
operaterja;
(b)    izvedena
ustrezna meritev na prevzemno-predajnem mestu;
(c)    izpolnjen kriterij
minimalne priključne moči (P):
-  P ≥ 8 MW (na nivoju SN –
zbiralke SN) in
-  P ≥ 130 kW (na nivoju NN –
zbiralke NN).
(2) Ne glede na točko (c) prejšnjega
odstavka tega člena lahko sistemski operater končnemu odjemalcu prizna nižji
kriterij priključne moči, če ta utemelji potrebo po višji stopnji zanesljivosti
napajanja in kakovosti napetosti.
(3) Nižji kriterij priključne moči
velja tudi za obstoječega končnega odjemalca, uvrščenega v odjemno skupino
priključitev na zbiralkah.
100. člen
Za proizvodne naprave iz obnovljivih virov
in proizvodne naprave s soproizvodnjo toplote in električne energije z visokim
izkoristkom, ki imajo moč manjšo od 50 kW in so priključene na
prevzemno-predajnih mestih, sistemski operater pri obračunu omrežnine ne
obračuna obračunske moči.
101. člen
Na prevzemno-predajnih mestih, ki so
namenjena izključno delovanju siren za obveščanje in alarmiranje prebivalstva,
sistemski operater pri obračunu omrežnine ne obračuna obračunske moči.
102. člen
Pri določanju priključne moči, ugotavljanju
mesečne obračunske moči ter prevzete električne energije se kilovati (kW),
kilovatne ure (kWh) in prevzeta jalova energija (kvarh) zaokrožujejo na cela
števila.
103. člen
Pri spremembi vrednosti tarifnih postavk za
omrežnino med mesecem se pri končnem odjemalcu, ki nima daljinskega merjenja
električne energije, obračunski elementi iz 94. člena tega akta za koledarski
mesec obračunajo sorazmerno s številom dni veljavnosti posamezne tarifne
postavke.
104. člen
(1) Če se končni odjemalec odjavi ali
priključi na omrežje sistemskega operaterja v koledarskem mesecu, sistemski
operater obračuna obračunsko moč sorazmerno številu dni uporabe omrežja v tem
mesecu.
(2) Pri priključitvah merilnih mest za
določen čas sistemski operater obračuna obračunsko moč sorazmerno številu dni
uporabe omrežja.
105. člen
(1) Proizvajalec električne energije
za posamezno prevzemno-predajno mesto plača omrežnino za prevzem električne
energije iz omrežja glede na določbe tega akta.
(2) Proizvajalcu električne energije,
ki ima več kot 10 MW inštalirane moči in je priključen na prenosno omrežje, se
omrežnina obračuna od urnega salda prevzete in oddane električne energije na
prevzemno-predajnem mestu, pri čemer se kot prevzemno-predajno mesto šteje
mesto, kjer se vršita prevzem in oddaja električne energije in za katerega se
organizatorju trga z električno energijo prijavlja obratovalna napoved.
(3) Za določitev obračunske moči
proizvajalca električne energije se upošteva mesečno povprečje urnih moči iz
prejšnjega odstavka tega člena.
106. člen
(1) Če je merjenje električne energije
pri končnem odjemalcu izvedeno na sekundarni strani transformacije napetosti,
sistemski operater pri obračunu omrežnine upošteva izgube transformacije.
(2) Pri
obračunu prevzete električne energije in dosežene maksimalne moči končnega
odjemalca upošteva sistemski operater distribucijskega omrežja faktor izgub, ki
je odvisen od letnih obratovalnih ur:


Vrsta odjema

Delež izgub 
  (%)

Faktor izgub


T ≥ 6000 ur

1

1,01


6000 > T ≥ 2500
  ur

3

1,03


T < 2500 ur

5

1,05


107. člen
(1) Obračunska moč se pri končnem
odjemalcu z merilno napravo, ki evidentira 15-minutne meritve in omogoča
lokalni prikaz obračunskih vrednosti ločeno po tarifnih časih, ugotavlja kot
povprečje treh največjih 15-minutnih povprečnih moči v obračunskem mesecu v
urah KT oziroma v urah VT, kjer se KT ne meri. Če končni odjemalec na VN ali SN
doseže v času KT oziroma VT, kjer se KT ne meri, obračunsko moč, ki je manjša
od 15 odstotkov treh največjih 15-minutnih povprečnih moči, doseženih v času
zunaj KT oziroma VT, kjer se KT ne meri, se mu za obračunsko moč obračuna 15
odstotkov treh največjih 15-minutnih povprečnih moči, doseženih v času zunaj KT
oziroma VT;
(2) Pri končnem odjemalcu na NN, ki se
mu moč ugotavlja s pripravo za preprečevanje prekoračitev dogovorjene
obremenitve, se priključna in obračunska moč določata na podlagi naslednje
tabele:
Gospodinjski
odjem


Nazivna jakost
  omejevalca toka

Enofazni priključek

Trifazni priključek


(A)

Priključna moč (kW)

Obračunska moč (kW)

Priključna moč (kW)

Obračunska moč (kW)


16

3

3

11

7


20

5

3

14

7


25

6

6

17

10


32

7

7

22

22


35

8

7

24

24


40

-

-

28

28


50

-

-

35

35


63

-

-

43

43


Odjem na NN brez merjene moči


Nazivna jakost
  omejevalca toka

Enofazni priključek

Trifazni priključek


(A)

Priključna moč (kW)

Obračunska moč (kW)

Priključna moč (kW)

Obračunska moč (kW)


16

3

3

11

11


20

5

5

14

14


25

6

6

17

17


32

7

7

22

22


35

8

8

24

24


40

-

-

28

28


50

-

-

35

35


63

-

-

43

43


80

-

-

-

55


100

-

-

-

69


125

-

-

-

86


160

-

-

-

110


200

-

-

-

138


(3) Pri priključevanju novih
odjemalcev gospodinjskega odjema in odjema na NN brez merjenja moči se
uporabljajo standardne vrednosti omejevalca toka.
108. člen
Končnemu odjemalcu, ki se na eni lokaciji
in iz ene RTP ali TP napaja po več priključkih in ima več merilnih mest ter se
mu sumarno merita električna energija in konična obremenitev, se pri obračunu
omrežnine upošteva sumarna konična obremenitev kot seštevek hkratnih
obremenitev na vseh merilnih mestih.
109. člen
(1) Sistemski operater ugotavlja
čezmerno prevzeto jalovo energijo pri uporabniku omrežja na podlagi mesečno
izmerjenih količin.
(2) Čezmerna prevzeta jalova energija
iz prejšnjega odstavka tega člena je pozitivna razlika med dejansko izmerjeno
jalovo energijo in jalovo energijo, ki ustreza faznemu faktorju cos fi = 0,95
induktivno. Sistemski operater jo ugotavlja in mesečno obračunava za posamezno
prevzemno-predajno mesto.
(3) Proizvajalec, priključen na
distribucijsko omrežje, plačuje čezmerno prevzeto jalovo energijo, določeno z
razmerjem proizvedene delovne energije in porabljene jalove energije.
(4) Čezmerna prevzeta jalova energija
je v primeru iz prejšnjega odstavka tega člena pozitivna razlika med dejansko
mesečno kumulativno prevzeto jalovo energijo in mesečno vrednostjo dovoljene
jalove energije, ki ustreza faznemu faktorju cos fi = 0,95 na
posameznem prevzemno-predajnem mestu.
(5) Glede na lokalne razmere v
elektroenergetskem sistemu se lahko uporabnik omrežja pogodbeno dogovori s
sistemskim operaterjem o morebitni kompenzaciji jalove energije, ki ustreza
faznemu faktorju cos fi > 0,95 induktivno, in plačilu zanjo.
(6) Sistemski operater prenosnega
omrežja ne obračunava čezmerno prevzete jalove energije proizvajalcu ali
končnemu odjemalcu, če le-ta na podlagi pogodbe s sistemskim operaterjem
prenosnega omrežja zagotavlja sistemsko storitev regulacijo napetosti in jalove
moči.
3.2. Tarifna
priloga
110. člen
Na podlagi
določil tega akta je sistem uvrščanja končnih odjemalcev v posamezne odjemne
skupine za namene obračunavanje omrežnine določen v naslednji prilogi:
Okrajšave
pomenijo:

ET

-      
  enotna dnevna tarifna postavka


KT

-      
  konična dnevna tarifna postavka


MT

-      
  manjša dnevna tarifna postavka


NN

-      
  nizka napetost


NS 

-      
  nižja sezona


SN

-      
  srednja napetost


T

-      
  letne obratovalne ure


VN

-      
  visoka napetost


VS

-      
  višja sezona


VT

-      
  višja dnevna tarifna postavka

3.3. Obračunavanje
omrežnine za priključno moč
111. člen
Ob sklenitvi pogodbe o priključitvi za
povečanje priključne moči plača obstoječi končni odjemalec za dodatno
priključno moč iz soglasja za priključitev na omrežje omrežnino za priključno
moč v enkratnem znesku. Vsak novi končni odjemalec plača omrežnino za
priključno moč v enkratnem znesku za priključno moč iz soglasja za priključitev
na omrežje.
112. člen
Znesek omrežnine za priključno moč je
odvisen od uvrstitve končnega odjemalca v skupino končnih odjemalcev in
priključne moči.
113. člen
(1) Omrežnina za priključno moč
končnega odjemalca se obračunava na podlagi faktorja skupine končnega odjemalca
in omrežnine za priključno moč na način:
,
kjer so:



omrežnina za priključno moč končnega odjemalca v EUR/kW
  priključne moči;



faktor prikazuje razmerje stroškov, potrebnih za ojačitev
  elektroenergetskega omrežja za posamezno skupino končnih odjemalcev na različnih
  napetostnih nivojih zaradi priključitev novih končnih odjemalcev ali
  povečanja moči obstoječih končnih odjemalcev;



omrežnina za priključno moč v EUR/kW priključne moči.

(2) Faktorji
skupin končnih odjemalcev so:


Skupina končnih odjemalcev

Faktor


Odjem na VN 

1,10


Odjem na SN 

2,13


Odjem na NN z merjenjem moči

2,54


Odjem na NN brez merjenja moči 

1,78


Gospodinjski odjem

1,00


(3) Priključna moč pri končnem
odjemalcu na NN brez merjenja moči se določi na podlagi tabele iz 107. člena
tega akta.
(4) Če končni odjemalec
elektroenergetskega omrežja:
-      
poveča obstoječo priključno moč v isti odjemni skupini končnih
odjemalcev ali
-      
spremeni svojo uvrstitev iz skupine gospodinjski odjem v skupino odjem
NN brez merjenja moči ali
-      
spremeni svojo uvrstitev iz skupine odjem NN brez merjenja moči v
skupino odjem NN z merjenjem moči ali
-      
spremeni svojo uvrstitev iz skupine odjem na SN v skupino odjem NN z
merjenjem moči ali
-      
spremeni svojo uvrstitev iz skupine odjem na VN v skupine odjem na SN
ali odjem NN z merjenjem moči ali odjem NN brez merjenja moči ali
-      
razdeli prevzemno-predajno mesto na več prevzemno-predajnih mest z
manjšo priključno močjo
se omrežnina za priključno moč izračuna kot razlika med
omrežnino za priključno moč iz novega soglasja za priključitev in omrežnine za
priključno moč iz predhodnega soglasja za priključitev.
(5) Omrežnina za priključno moč se po
izvedbi priključitve ne vrača.
114. člen
Za novega končnega odjemalca, priključenega
na NN, ki se mu moč ugotavlja s pripravo za preprečevanje prekoračitev
dogovorjene obremenitve, sistemski operater pri izdaji soglasja za priključitev
upošteva najnižjo priključno moč 6 kW za enofazni priključek in 14 kW
za trifazni priključek.
115. člen
Proizvajalec električne energije, ki se
priključi na prevzemno-predajnem mestu, plača za prevzem električne energije iz
omrežja omrežnino za priključno moč. Sistemski operater uvrsti odjem
proizvajalca glede na skupino končnih odjemalcev, določeno v 113. člena tega
akta.
4. Metodologija
za obračunavanje omrežnine za odjemalce, ki kupujejo električno energijo iz
proizvodnih naprav iz obnovljivih virov energije ter soproizvodnje z visokim
izkoristkom do nazivne moči 10 MW
116. člen
(1) V omrežnini, ki jo plačajo končni
odjemalci za električno energijo iz proizvodnih naprav električne energije iz
obnovljivih virov energije ter soproizvodnje z visokim izkoristkom do nazivne
moči 10 MW, za katero so pridobljena potrdila o izvoru in jo proizvajalci
prodajajo samostojno na trgu, se upoštevajo le minimalni stroški omrežnine.
(2) Končni odjemalec, ki porabljeno
električno energijo pogodbeno zagotovi z nakupom električne energije od
proizvajalca iz prejšnjega odstavka tega člena, je upravičen do znižanja
omrežnine v delu, ki se nanaša na uporabo prenosnega omrežja, če je priključen
na NN ali SN-omrežje, ki se v normalnem obratovalnem stanju napaja prek iste
razdelilne transformatorske postaje s transformacijo z VN na SN kot NN ali SN-
omrežje, na katero je priključen proizvajalec.
(3) Olajšave iz prejšnjega odstavka
veljajo le za končne odjemalce, ki celotne potrebe po električni energiji v
obračunskem obdobju pokrivajo iz proizvodnih naprav iz prvega odstavka tega
člena.
(4) Proizvajalec iz prvega odstavka
tega člena mora obvestiti SODO o pogodbah, ki jih ima sklenjene neposredno s
končnimi odjemalci. SODO obračuna odjemalcu iz prejšnjega odstavka tega člena
omrežnino skladno z določili drugega odstavka tega člena.
(5) Znižanje obračuna omrežnine se
upošteva samo za količine, ki so bile proizvedene v proizvodnih napravah iz
prvega odstavka tega člena in dobavljene končnemu odjemalcu.
5. Zaračunavanje
in plačevanje omrežnine
117. člen
Končnim odjemalcem, ki imajo dostop do
omrežja preko prevzemno-predajnega mesta na prenosnem omrežju, zaračuna
omrežnino (omrežnino za prenosno omrežje in omrežnino za sistemske storitve)
neposredno sistemski operater prenosnega omrežja ali tretja oseba za račun
sistemskega operaterja. 
Končnim odjemalcem, ki imajo dostop do
omrežja preko prevzemno-predajnega mesta na distribucijskem omrežju, zaračuna
omrežnino sistemski operater distribucijskega omrežja ali tretja oseba za račun
sistemskega operaterja, pri čemer se omrežnina za prenosno omrežje in omrežnina
za sistemske storitve zaračunavata za račun sistemskega operaterja prenosnega
omrežja, omrežnina za distribucijsko omrežje pa se zaračunava za račun
sistemskega operaterja distribucijskega omrežja. 
Na računu, s katerim se zaračunava
omrežnina, mora biti podana podrobna specifikacija omrežnine, in sicer ločeno
po tarifnih postavkah za omrežnino za prenosno omrežje, tarifnih postavkah za
omrežnino za sistemske storitve in tarifnih postavkah za omrežnino za
distribucijsko omrežje, upoštevajoč obračunske elemente iz 94. člena tega akta.
118. člen
Končni odjemalec iz prvega odstavka 117.
člena tega akta ali dobavitelj s sklenjeno pogodbo, na podlagi katere plačuje
omrežnino za končnega odjemalca, plača omrežnino (omrežnino za prenosno omrežje
in omrežnino za sistemske storitve) sistemskemu operaterju prenosnega omrežja v
15 dneh od datuma izstavitve računa sistemskega operaterja prenosnega omrežja. 
Končni odjemalec iz drugega odstavka 117.
člena tega akta ali dobavitelj s sklenjeno pogodbo, na podlagi katere plačuje
omrežnino za končnega odjemalca, plača omrežnino (omrežnino za prenosno omrežje,
omrežnino za sistemske storitve in omrežnino za distribucijsko omrežje)
sistemskemu operaterju distribucijskega omrežja v 15 dneh od datuma izstavitve
računa sistemskega operaterja distribucijskega omrežja. Sistemski operater
distribucijskega omrežja prenese zaračunane zneske omrežnine za prenosno
omrežje in omrežnine za sistemske storitve sistemskemu operaterju prenosnega
omrežja skladno z določbo 124. člena tega akta in določili pogodbe o dostopu iz
123. člena tega akta.
119. člen
SODO mesečno posreduje SOPO in agenciji
izvirne podatke o močeh in količinah električne energije, zaračunane končnim
odjemalcem, in sicer do osmega delovnega dne v tekočem mesecu za pretekli
mesec. SODO mora mesečne podatke o količinah, ki se nanašajo na pretekla
obdobja in so bile v mesecu, za katerega poroča, zaračunane končnim odjemalcem,
prikazati ločeno po posameznih obdobjih, za katera so veljale različne tarifne
postavke.
120. člen
SOPO mesečno posreduje agenciji:
-      
izvirne podatke o obračunanih in zaračunanih močeh in količinah
električne energije končnim odjemalcem;
-      
podatke o realiziranih prihodkih iz naslova medsebojnih nadomestil med
sistemskimi operaterji prenosnega omrežja (mehanizem ITC) in
-      
podatke o realiziranih prihodkih od prezasedenosti,
in sicer do desetega delovnega dne v tekočem mesecu za
pretekli mesec.
121. člen
SOPO je dolžan do 31. marca tekočega
leta agenciji posredovati poročilo o izvedenih investicijah preteklega leta, ki
so se financirale iz prihodkov od prezasedenosti. Poročilo mora vsebovati
vrednostno primerjavo glede na načrt prihodkov od prezasedenosti in njihove
porabe iz regulativnega okvira ter vsebinsko obrazložitev odstopanj.
122. člen
Agencija lahko kadar koli preveri
resničnost in točnost posredovanih izvirnih podatkov o količini in obračunski
moči zaračunane uporabe elektroenergetskih omrežij končnim odjemalcem.
123. člen
(1) SODO skladno s predpisi najpozneje
do 30. novembra v koledarskem letu sklene pogodbo o dostopu do prenosnega
omrežja s SOPO za prihodnje leto.
(2) Pogodba o dostopu iz prejšnjega
odstavka tega člena vsebuje tudi:
-      
mesečne načrtovane količine električne energije in moči po posameznih
odjemnih skupinah za končne odjemalce, priključene na distribucijsko omrežje
SODO;
-      
tarifne postavke za obračunavanje omrežnine, ki skladno s tem aktom ter
drugimi veljavnimi predpisi pripadajo sistemskemu operaterju prenosnega
omrežja;
-      
način ugotavljanja dejanskih podatkov iz prve alineje tega odstavka in
-      
način in pogostnost ter roke izstavljanja računov.
124. člen
(1) Mesečni obračun uporabe prenosnega
omrežja za pretekli mesec opravi SOPO do desetega delovnega dne v tekočem
mesecu na podlagi končnih podatkov.
(2) SODO poravna obveznosti za
omrežnino najpozneje v 18 dneh od datuma izstavitve računa.

Priloga
1: Izvedbeni kriteriji in parametri za določitev omrežnine za elektroenergetsko
omrežje in ugotavljanje upravičenih stroškov v regulativnem obdobju 1. 1. 2013
– 31. 12. 2015

Akt o metodologiji za določitev omrežnine in
kriterijih za ugotavljanje upravičenih stroškov za elektroenergetska omrežja in
metodologiji za obračunavanje omrežnine (Uradni list RS, št. 81/12) vsebuje naslednje prehodne in
končne določbe:
»IV. PREHODNE IN KONČNE DOLOČBE
125. člen
(1) V času poskusnega obratovanja in
za obdobje 12 mesecev od pričetka rednega obratovanja črpalne elektrarne je
SOPO dolžan izvajati podrobni monitoring porabe in proizvodnje delovne in
jalove energije in ga mesečno posredovati agenciji.
(2) Vrednotenje vplivov na omrežnino,
ki ga izvaja agencija na podlagi podatkov SOPO in črpalne elektrarne, se izvaja
v času poskusnega obratovanja in 12 mesecev od začetka rednega obratovanja.
(3) SOPO do konca obdobja iz prvega
odstavka tega člena ne obračunava omrežnine po obračunskih elementih za črpalni
režim obratovanja črpalne elektrarne.
126. člen
Odgovorni bilančne skupine ali podskupine,
v okviru katere deluje črpalna hidroelektrarna, je v primeru izpada v črpalnem
režimu v času iz prvega odstavka 125. člena tega akta dolžan brezplačno
zagotoviti potrebno znižanje proizvodnje električne energije v
elektroenergetskem sistemu.
127. člen
Reguliranje s kompenzacijami iz47. člena,
53. člena, 58. člena in 60. člena tega akta se začne izvajati 1. januarja
2014.
128. člen
(1) Za potrebe obrestovanja skladno s
84. členom tega akta se povprečna vrednost salda odstopanj za prvo leto
regulativnega obdobja 2013–2015 izračuna z upoštevanjem salda nič (0 EUR za
začetek leta 2013 in salda odstopanj na koncu leta 2013). Odstopanja od
regulativnega okvira pred letom 2013 se ne obrestujejo.
(2) Za potrebe obrestovanja skladno z
79. členom tega akta se povprečna vrednost salda na ločenem računu za prvo leto
regulativnega obdobja 2013–2015 izračuna z upoštevanjem salda nič (0 EUR za
začetek leta 2013 in salda na ločenem računu na koncu leta 2013). Sredstva na
ločenem računu pred letom 2013 se ne obrestujejo.
129. člen
Z dnem uveljavitve tega akta preneha veljati
Akt o metodologiji za določitev omrežnine in kriterijih za ugotavljanje
upravičenih stroškov za elektroenergetska omrežja in metodologiji za
obračunavanje omrežnine (Uradni list RS, št. 59/10, 52/11), ki pa se uporablja
za ugotavljanje odstopanj od regulativnega okvira 2011-2012, razen določbe
tretjega odstavka točke 5.2, poglavja II Priloge 1 Akta o metodologiji za
določitev omrežnine in kriterijih za ugotavljanje upravičenih stroškov za
elektroenergetska omrežja in metodologiji za obračunavanje omrežnine (Uradni
list RS, št. 59/10, 52/11), ki se preneha uporabljati z dnem uveljavitev tega
akta.
130. člen
Ta akt začne veljati naslednji dan po
objavi v Uradnem listu Republike Slovenije.«.

Akt o spremembah in dopolnitvah Akta o
metodologiji za določitev omrežnine in kriterijih za ugotavljanje upravičenih
stroškov za elektroenergetska omrežja in metodologiji za obračunavanje
omrežnine (Uradni list RS, št. 47/13) vsebuje naslednjo prehodno in
končno določbo:
»PREHODNA IN KONČNA DOLOČBA
11. člen
Sistemski operater ali tretja oseba, ki
končnim odjemalcem zaračunava omrežnino skladno s prvim in drugim odstavkom
117. člena, je od 1. januarja 2014 dolžan na računu zagotoviti podrobno
specifikacijo omrežnine skladno z določili tretjega odstavka 117. člena.
12. člen
Ta akt začne veljati naslednji dan po
objavi v Uradnem listu Republike Slovenije.«.

Akt o spremembah in dopolnitvah Akta o
metodologiji za določitev omrežnine in kriterijih za ugotavljanje upravičenih
stroškov za elektroenergetska omrežja in metodologiji za obračunavanje
omrežnine (Uradni list RS, št. 112/13) vsebuje naslednjo končno določbo:
»KONČNA DOLOČBA
12. člen
Ta akt začne veljati naslednji dan po
objavi v Uradnem listu Republike Slovenije.«.

Akt o spremembi Akta o spremembah in
dopolnitvah Akta o metodologiji za določitev omrežnine in kriterijih za
ugotavljanje upravičenih stroškov za elektroenergetska omrežja in metodologiji
za obračunavanje omrežnine (Uradni list RS, št. 7/14) spreminja 11. člen Akta o
spremembah in dopolnitvah Akta o metodologiji za določitev omrežnine in
kriterijih za ugotavljanje upravičenih stroškov za elektroenergetska omrežja in
metodologiji za obračunavanje omrežnine (Uradni list RS, št. 47/13) tako, da se glasi:
»11. člen
Sistemski operater ali tretja oseba, ki
končnim odjemalcem zaračunava omrežnino skladno s prvim in drugim odstavkom
117. člena, je od 1. julija 2014 dolžan na računu
zagotoviti podrobno specifikacijo omrežnine skladno z določili tretjega
odstavka 117. člena.«;
ter vsebuje
naslednjo končno določbo:
»KONČNA DOLOČBA
2. člen
Ta akt začne veljati naslednji dan po
objavi v Uradnem listu Republike Slovenije.«.