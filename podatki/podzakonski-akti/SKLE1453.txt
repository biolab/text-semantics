1. V skladu z določeno denarno
politiko Banke Slovenije, na. podlagi katere so sprejete stopnje obvezne
rezerve in višina reeskontne kvote, preneha veljati sklep o pogojih in načinu
dajanja kreditov bankam in drugim finančnim organizacijam (Uradni list SFRJ, št.
8/91 s spremembami do 72/91).
2. Banka, ki na podlagi 4. točke ugotovitvenega sklepa o
prevzemu določenih terjatev in obveznosti od NBJ (Uradni list RS, št. 21/91)
črpa pri Banki Slovenije posebni likvidnostni kredit na podlagi neto zmanjšanja
deviznih prihrankov, vrne Banki Slovenije celotni izkoriščeni znesek posebnega
likvidnostnega kredita dne 4. novembra 1991.
3. Ta sklep začne veljati z dnem objave v Uradnem listu
Republike Slovenije.
Št. DP 13/91
Ljubljana, dne 28. oktobra 1991.
Predsednik
Sveta Banke Slovenije
Guverner
dr. France Arhar l. r.