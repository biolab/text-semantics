1. člen
S tem pravilnikom se določa vsebina obrazca zahtevka za
zmanjšanje davčne osnove od dohodka iz oddajanja premoženja v najem zaradi
uveljavljanja dejanskih stroškov vzdrževanja premoženja, ki ohranja uporabno
vrednost premoženja.
2. člen
(1) Davčni zavezanec oziroma davčna zavezanka (v nadaljnjem
besedilu: davčni zavezanec) predloži davčnemu organu zahtevek za zmanjšanje
davčne osnove od dohodka iz oddajanja premoženja v najem zaradi uveljavljanja
dejanskih stroškov vzdrževanja premoženja, ki ohranja uporabno vrednost
premoženja, na obrazcu, ki je Priloga 1 tega pravilnika.
(2) Navodila za
izpolnjevanje zahtevka za zmanjšanje davčne osnove od dohodka iz oddajanja
premoženja v najem zaradi uveljavljanja dejanskih stroškov vzdrževanja
premoženja, ki ohranja uporabno vrednost premoženja, se
objavijo na spletni strani Finančne uprave Republike Slovenije in na portalu
eDavki.

Priloga
1: Zahtevek za zmanjšanje davčne osnove od dohodka iz oddajanja premoženja v
najem zaradi uveljavljanja stroškov vzdrževanja premoženja, ki ohranja uporabno
vrednost premoženja
Priloga 2: (črtana)

Pravilnik o obrazcu zahtevka za zmanjšanje
davčne osnove od dohodka iz oddajanja premoženja v najem zaradi uveljavljanja
dejanskih stroškov vzdrževanja premoženja, ki ohranja uporabno vrednost
premoženja (Uradni list RS, št. 90/14) vsebuje naslednji končni določbi:
»3. člen
Z dnem uveljavitve tega pravilnika preneha veljati Pravilnik
o obrazcu zahtevka za zmanjšanje davčne osnove od dohodka iz oddajanja
premoženja v najem zaradi uveljavljanja dejanskih stroškov vzdrževanja
premoženja, ki ohranja uporabno vrednost premoženja (Uradni list RS, št.
107/12).
4. člen
Ta pravilnik začne veljati 1. januarja 2015.«.

Pravilnik o spremembi Pravilnika o obrazcu
zahtevka za zmanjšanje davčne osnove od dohodka iz oddajanja premoženja v najem
zaradi uveljavljanja dejanskih stroškov vzdrževanja premoženja, ki ohranja
uporabno vrednost premoženja (Uradni list RS, št. 77/19) vsebuje naslednjo končno določbo:
»KONČNA DOLOČBA
2. člen
Ta pravilnik začne veljati 1. januarja 2020 in se
uporablja za dohodke, prejete od vključno 1. januarja 2020.«.

Pravilnik
o spremembah Pravilnika o obrazcu zahtevka za zmanjšanje davčne osnove od
dohodka iz oddajanja premoženja v najem zaradi uveljavljanja dejanskih stroškov
vzdrževanja premoženja, ki ohranja uporabno vrednost premoženja (Uradni list RS, št. 166/22)
vsebuje naslednjo končno določbo:
»KONČNA DOLOČBA
3. člen
Ta pravilnik začne veljati osmi dan po objavi v Uradnem listu
Republike Slovenije.«.