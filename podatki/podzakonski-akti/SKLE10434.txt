1. člen
Ta sklep določa območne enote Uprave Republike Slovenije za
javna plačila in njihove sedeže ter območja krajevne pristojnosti.
2. člen
Upravo Republike Slovenije za javna plačila (v nadaljnjem
besedilu: UJP) sestavljajo Urad UJP in osem (8) območnih enot UJP.
3. člen
(1) Urad UJP ima sedež v Ljubljani in obsega območje
celotne Republike Slovenije.
(2) Območne enote UJP in njihovi sedeži ter območja
krajevne pristojnosti so:
-       
Območna enota UJP Koper s sedežem v Kopru za območje upravnih enot:
Izola, Koper, Piran in Sežana;
-       
Območna enota UJP Kranj s sedežem v Kranju za območje upravnih enot:
Jesenice, Kranj, Radovljica, Škofja Loka in Tržič;
-       
Območna enota UJP Ljubljana s sedežem v Ljubljani za območje upravnih
enot: Domžale, Grosuplje, Hrastnik, Kamnik, Litija, Ljubljana, Logatec,
Trbovlje, Vrhnika in Zagorje ob Savi;
-       
Območna enota UJP Murska Sobota s sedežem v Murski Soboti za območje
upravnih enot: Gornja Radgona, Lendava, Ljutomer in Murska Sobota;
-       
Območna enota UJP Novo mesto s sedežem v Novem mestu za območje upravnih
enot: Brežice, Črnomelj, Kočevje, Krško, Metlika, Novo mesto, Ribnica, Sevnica
in Trebnje;
-       
Območna enota UJP Postojna s sedežem v Postojni za območje upravnih
enot: Ajdovščina, Cerknica, Idrija, Ilirska Bistrica, Nova Gorica, Postojna in
Tolmin;
-       
Območna enota UJP Slovenska Bistrica s sedežem v Slovenski Bistrici za
območje upravnih enot: Dravograd, Lenart, Maribor, Ormož, Pesnica, Ptuj, Radlje
ob Dravi, Ravne na Koroškem, Ruše, Slovenj Gradec in Slovenska Bistrica;
-       
Območna enota UJP Žalec s sedežem v Žalcu za območje upravnih enot:
Celje, Laško, Mozirje, Slovenske Konjice, Šentjur pri Celju, Šmarje pri Jelšah,
Velenje in Žalec.
4. člen
Akt o notranji organizaciji in sistemizaciji delovnih mest
UJP se mora uskladiti z določbami tega sklepa najpozneje v 90 dneh od dneva
uveljavitve tega sklepa.
5. člen
Z dnem uveljavitve tega sklepa preneha veljati Sklep o
določitvi, območju in sedežu območnih enot Uprave Republike Slovenije za javna
plačila (Uradni list RS, št. 44/12).
6. člen
Ta sklep začne veljati petnajsti dan po objavi v Uradnem
listu Republike Slovenije.
Št. 00712-23/2015
Ljubljana, dne 24. junija 2015
EVA 2015-1611-0073
Vlada Republike Slovenije
dr. Miroslav Cerar l.r.
Predsednik