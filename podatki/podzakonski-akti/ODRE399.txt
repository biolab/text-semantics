1. člen
(1) S to odredbo se uvaja pristojbine na zračnih poteh v
skladu z večstranskim sporazumom o pristojbinah na zračnih poteh. 
(2) Pogoje uporabe sistema pristojbin na zračnih poteh,
plačilne pogoje, višine pristojbin za enoto storitve, tarife za čezatlantske
polete, denarno enoto, v kateri so izražene pristojbine na zračnih poteh in
druge podrobnosti v zvezi z izračunavanjem in spremembami pristojbin na zračnih
poteh določa stalna komisija, razširjena z vključitvijo predstavnikov držav
pogodbenic, ki niso članice EUROCONTROLA (v nadaljevanju: razširjena komisija).
(3) Minister za promet in zveze objavi v Uradnem listu
Republike Slovenije odločitve Razširjene komisije, ki se nanašajo na pogoje
uporabe sistema pristojbin na zračnih poteh vključno s plačilnimi pogoji
EUROCONTROL, višino pristojbine za enoto storitve ter tarife za čezatlantske
polete. 
(4) Pogoji uporabe sistema pristojbin na zračnih poteh in
plačilni pogoji EUROCONTROL, ki veljajo na dan uveljavitve te odredbe, se
objavijo skupaj s to odredbo. 
(5) Višine pristojbin za enoto storitve in tarife za
čezatlantske polete, ki začnejo veljati 1. januarja 1996, objavi minister za
promet in zveze v Uradnem listu Republike Slovenije.
2. člen
Pristojbina po tej odredbi se ne plača za: 
1.     
polete, ki se v celoti izvršijo po pravilih vizualnega letenja (VFR); 
2.     
polete zrakoplovov, katerih največja vzletna teža (MTOM) je manjša od
dveh ton; 
3.     
nekomercialne polete zrakoplovov, ki so last države, 
4.     
polete, opravljene izključno zaradi preverjanja ali testiranja naprav,
ki se ali se bodo uporabljale kot zemeljsko-navigacijska oprema za zračno
plovbo.

Priloga:
EUROCONTROL pogoji uporabe sistema pristojbin na zračnih poteh in plačilni
pogoji
Priloga
1: Letalsko informativna območja
Priloga
2: Seznam con in letališč, navedenih v 8. členu pogojev uporabe sistema
pristojbin
Priloga
3: Plačilni pogoji

Odredba o pristojbinah na zračnih poteh
(Uradni list RS, št. 77/95) vsebuje naslednji končni določbi:
»3. člen
Z dnem veljavnosti te odredbe preneha veljati odredba o
pristojbini za uporabo naprav in storitev kontrole letenja (Uradni list RS, št.
36/93).
4. člen
Ta odredba začne veljati 1. januarja 1996.«.

Odredba o spremembah EUROCONTROL pogojev
uporabe sistema pristojbin na zračnih poteh in plačilnih pogojev (Uradni list
RS, št. 42/97) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu Republike Slovenije.«.