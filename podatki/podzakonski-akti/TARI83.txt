1. člen
(vsebina)
Ta tarifa določa vrednost točke za leto 2007 za izračun plačil
na podlagi obvestila, za izračun plačila za uporabo radijskih frekvenc in za
izračun plačila za uporabo številk Agenciji za pošto in elektronske
komunikacije Republike Slovenije (v nadaljnjem besedilu: agencija).
2. člen
(plačilo na podlagi obvestila)
Vrednost točke za izračun plačila na podlagi obvestila znaša
285 tolarjev (1,19 EUR).
3. člen
(plačilo za uporabo radijskih frekvenc)
Vrednost točke za izračun plačila za uporabo radijskih frekvenc
znaša 292 tolarjev (1,22 EUR).
4. člen
(plačilo za uporabo številk)
Vrednost točke za izračun plačila za uporabo številk je 261
tolarjev (1,09 EUR).
5. člen
(priloga k tarifi)
Priloga k tej tarifi je posebna obrazložitev tarife, ki
vsebuje razloge za sprejem oziroma spremembo tarife ter cilje, ki jih agencija
zasleduje.
6. člen
(prehodna določba)
Za postopke obračunavanja pristojbin, ki so se začeli v obdobju
pred uveljavitvijo te tarife, se uporabljajo predpisi, ki so veljali pred
uveljavitvijo te tarife.
7. člen
(začetek veljavnosti)
Ta tarifa začne veljati naslednji dan po objavi v Uradnem listu
Republike Slovenije.
Št. 0912-1/2006/14
Ljubljana, dne 28. novembra 2006
EVA 2006-2111-0112
mag. Tomaž Simonič l.r.
Direktor
Agencije za pošto
in elektronske komunikacije RS
K tej tarifi je dala soglasje Vlada Republike Slovenije s sklepom
št. 47601-22/2006/4 z dne 7. 12. 2006.

Priloga
1: Priloga k Tarifi o vrednosti točke za leto 2007 za plačilo na podlagi
obvestila, za plačilo za uporabo radijskih frekvenc in za plačilo za uporabo
številk