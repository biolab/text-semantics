I.
Članarino plačujejo člani Območne obrtne zbornice Velenje (v
nadaljnjem besedilu: zbornica) s statusom fizične in pravne osebe, ki opravljajo
pridobitno dejavnost na območju, na katerem deluje zbornica, kot obrtno, obrti
podobno ali domačo in umetnostno obrt, obrtne zadruge in oblike njihovega združevanja.
Obveznost iz prvega odstavka te točke velja tudi za člane, ki
so pristopili na podlagi lastne izkazane odločitve (prostovoljni člani).
II.
Člani iz prve točke tega sklepa plačujejo mesečno članarino, kot
sledi:
-       
fizična oseba, ki je iz naslova opravljanja dejavnosti zdravstveno,
pokojninsko in invalidsko zavarovana, v višini 2,36% od bruto zneska najnižje
pokojninske osnove;
-       
fizična oseba, ki iz naslova opravljanja dejavnosti ni zdravstveno,
pokojninsko in invalidsko zavarovana v znesku, ki je enak znesku 2,36% od bruto
zneska najnižje pokojninske osnove;
-       
fizična oseba, ki osebno opravlja dejavnost domače ali umetnostne obrti
in ne presega milijon in pol tolarjev skupnih prihodkov iz poslovanja v
preteklem letu, ne plačuje članarine;
-       
pravna oseba (gospodarska družba, obrtna zadruga in njihova združenja)
mesečno v višini 4.000,00 SIT.
III.
Član, ki mu je na podlagi 4. odstavka 11. člena Obrtnega zakona
dovoljena začasna prekinitev dejavnosti, za čas prekinitve ne plača članarine.
IV.
Za člane iz 1. točke tega sklepa, ki opravljajo neobrtne dejavnosti,
se članarina zbornici obračuna skladno s sklenjenimi sporazumi z Gospodarsko
zbornico Slovenije in Kmetijsko gozdarsko zbornico Slovenije.
V.
V primeru, ko prične član zbornice z opravljanjem dejavnosti tekom
meseca, nastane obveznost plačevanja članarine zbornici s prvim dnem
naslednjega meseca, oziroma ko preneha z opravljanjem dejavnosti tekom meseca,
preneha obveznost plačevanja zadnjega dne v mesecu, v katerem je prenehal z
opravljanjem dejavnosti.
VI.
Člani s statusom fizične osebe obračunavajo članarino po
načelu samoobdavčitve, članarina zapade v plačilo najpozneje do 15. dne v
mesecu za pretekli mesec.
Pravnim osebam Območna obrtna zbornica Velenje določi letno
članarino skladno z 2. točko tega sklepa v odločbi, ki jo te plačujejo v dveh
polletnih obrokih, od katerih zapade prvi obrok v plačilo 31. 3. 2006 in drugi
obrok 30. 9. 2006.
Pravnim osebam, ki postanejo člani zbornice med letom, se
določi članarina z odločbo, s smiselno uporabo določbe drugega odstavka te
točke.
VII.
Članarina zbornice se lahko zmanjša ali odpiše osebam iz 1.
odstavka tega sklepa le na podlagi pisne vloge člana za vsak primer posebej, če
tako odloči Upravni odbor Območne zbornice Velenje.
VIII.
Območna obrtna zbornica Velenje pooblašča Obrtno zbornico
Slovenije, da tudi v njenem imenu sklene z Davčno upravo Republike Slovenije
pogodbo o izvajanju nadzora, obračunavanja, pobiranja in izterjave članarine.
IX.
Davčna uprava Republike Slovenije, skladno z določili medsebojne
pogodbe o izvajanju nadzora, obračunavanja, pobiranja in izterjave članarine,
nakazuje članarino skladno z določbami Zakona o davčni službi.
X.
Ta sklep se uporablja od 1. 4.
2006 dalje.
Miran Irman l.r.
Predsednik
Območne obrtne zbornice Velenje