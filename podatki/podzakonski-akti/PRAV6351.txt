1. člen
S tem pravilnikom se sprejme gozdnogospodarski načrt gozdnogospodarske
enote Šentilj v Slovenskih goricah (2004–2013),
št. 12-08/04 z dne 18. januarja 2005, ki ga je za obdobje od 1. januarja 2004
do 31. decembra 2013 izdelal Zavod za gozdove Slovenije, Območna enota Maribor.
2. člen
Gozdnogospodarska enota Šentilj v Slovenskih goricah, ki meri
20.988 ha, se nahaja v Gozdnogospodarskem območju Maribor, v občinah Kungota,
Maribor, Pesnica in Šentilj, oziroma v katastrskih občinah Ceršak, Šentilj v
Slovenskih goricah, Selnica ob Muri, Sladki vrh, Zgornja Velka, Trate, Spodnja
Velka, Plodršnica, Ročica, Spodnje Hlapje, Zgornje Hlapje, Počenik, Šomat,
Srebotje, Zgornji Jakobski dol, Polička vas, Polički Vrh, Vajgen, Kaniža, Štrihovec,
Cirknica, Zgornje Dobrenje, Kresnica, Podigrac, Ciringa, Svečina, Slatina, Špičnik,
Slatinski dol, Plač, Zgornje Vrtiče, Spodnje Vrtiče, Plintovec, Zgornja
Kungota, Jedlovnik, Grušena, Jurski Vrh, Pesnica, Vršnik, Kozjak, Gradiška,
Spodnje Dobrenje, Ranca, Jelenče, Gačnik, Jareninski dol, Jareninski vrh, Vukovski
vrh, Vukovski dol, Flekušek, Spodnji Jakobski dol, Vukovje, Kušernik, Vosek,
Pesniški Dvor, Dolnja Počehova, Mali Rošpoh, Dragučova, Pernica, Ložane, Ruperče,
Grušova, Metava, Trčova, Nebova, Celestrina, Malečnik, Hrenca, Vodole, Orešje,
Melje in Zgornji Dražen vrh.
3. člen
V gozdnogospodarski enoti Šentilj v Slovenskih goricah je z
dnem 1. januarjem 2004 ugotovljeno naslednje stanje gozdov:
A)    
površina: 5.663,54 ha, od katere je:
- 
5.575,05 ha večnamenskih gozdov, 13,95 ha gozdov s posebnim namenom, v
katerih gozdnogospodarski ukrepi niso dovoljeni in 74,54 ha gozdov s posebnim
namenom, v katerih so gozdnogospodarski ukrepi dovoljeni;
- 
1.388,73 ha državnih gozdov, 4.158,01 ha zasebnih gozdov v lasti fizičnih
oseb in 116,8 ha zasebnih gozdov v lasti pravnih oseb;
B)    
lesna zaloga: 322 m3/ha, od tega 37,8 m3/ha
iglavcev in 284,2 m3/ha listavcev;
C)   
tekoči letni prirastek: 8,25 m3/ha, od tega 0,73 m3/
ha iglavcev in 7,52 m3/ha listavcev.
4. člen
(1) V gozdnogospodarskem načrtu gozdnogospodarske enote Šentilj
v Slovenskih goricah (2004–2013) je ob
upoštevanju usmeritev iz gozdnogospodarskega načrta Gozdnogospodarskega območja
Maribor, izdelanega za obdobje od 1. januarja 2001 do 31. decembra 2010,
ugotovljenega stanja gozdov, analize preteklega gospodarjenja, zakonitosti razvoja
gozdov ter pridobljenih spoznanj pri spremljanju razvoja gozdov v
gozdnogospodarski enoti Šentilj v Slovenskih goricah določeno, da so najbolj
poudarjene funkcije gozdov, ki določajo način gospodarjenja z gozdom,
-       
proizvodne funkcije na površini 4.334,3 ha,
-       
ekološke funkcije na površini 1.204,34 ha ter
-       
socialne funkcije na površini 330,65 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Šentilj v Slovenskih goricah
(2004–2013) določeni cilji gospodarjenja
z gozdom in gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Šentilj v Slovenskih goricah za obdobje od
1. januarja 2004 do 31. decembra 2013 določeni naslednji ukrepi:
-       
najvišji možni posek v višini 305.595 m3, od tega 32.965 m3
iglavcev in 242.630 m3 listavcev,
-       
gojitvena dela, potrebna za ohranitev in razvoj gozdov, na površini
824,44 ha,
-       
nega mlajšega drogovnjaka na površini 63,64 ha,
-       
varstvena dela, potrebna za zaščito pred divjadjo, in sicer zaščita s
količenjem ali tulci v obsegu 50.468 kosov ter vzdrževalna varstvena dela v
obsegu 149 delovnih dni,
-       
varstvena dela, potrebna za zaščito pred boleznimi in žuželkami, v
obsegu 148 delovnih dni,
-       
varstvena dela, potrebna za zaščito pred požari v obsegu 34 delovnih
dni,
-       
nega habitatov prosto živečih živali, in sicer vzdrževanje vodnih površin
v obsegu 12 delovnih dni ter postavitev valilnic in druga podobna dela v obsegu
9 delovnih dni,
-       
gradnja gozdnih vlak v dolžini 2,05 km.
(2) V gozdnogospodarskem načrtu gozdnogospodarske enote Šentilj
v Slovenskih goricah (2004–2013) so
določeni ukrepi in načini njihove izvedbe tudi na ravneh gospodarskih razredov
in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Šentilj v Slovenskih goricah v
obdobju od uveljavitve tega pravilnika do 31. decembra 2013 se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Šentilj v Slovenskih goricah (2004–2013).
7. člen
Po en izvod gozdnogospodarskega načrta gozdnogospodarske enote
Šentilj v Slovenskih goricah (2004–2013)
je na vpogled na sedežu Zavoda za gozdove Slovenije, Območne enote Maribor, Tyrševa
ulica 15, Maribor, na sedežu Zavoda za gozdove Slovenije, Krajevne enote
Maribor, Tyrševa ulica 15, Maribor, in na Ministrstvu za kmetijstvo, gozdarstvo
in prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Šentilj
v Slovenskih goricah (2004–2013).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-12-25/01/8
Ljubljana, dne 7. marca 2005.
EVA 2004-2311-0411
Ministrica
za kmetijstvo,
gozdarstvo in prehrano
Marija Lukačič l. r.