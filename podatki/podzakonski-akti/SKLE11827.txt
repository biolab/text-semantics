I
Celotno ozemlje Republike Slovenije se za izvajanje 6. člena
Uredbe Komisije (ES) št. 1266/2007 z dne 26. oktobra 2007 o pravilih za
izvajanje Direktive Sveta 2000/75/ES v zvezi z nadzorom, spremljanjem in
omejitvami premikov nekaterih živali, ki so dovzetne za bolezen modrikastega
jezika (UL L št. 283 z dne 27. 10. 2007, str. 37), zadnjič spremenjene z
Izvedbeno uredbo Komisije (EU) št. 456/2012 z dne 30. maja 2012 o spremembi
Uredbe (ES) št. 1266/2007 o pravilih za izvajanje Direktive Sveta 2000/75/ES v
zvezi z nadzorom, spremljanjem in omejitvami premikov nekaterih živali, ki so
dovzetne za bolezen modrikastega jezika (UL L št. 141 z dne 31. 5. 2012,
str. 7), (v nadaljnjem besedilu: Uredba 1266/2007/ES) šteje za območje z
omejitvami zaradi serotipa 4 virusa bolezni modrikastega jezika (v nadaljnjem
besedilu: BTV 4).
II
Uprava Republike Slovenije za varno hrano, veterinarstvo in
varstvo rastlin (v nadaljnjem besedilu: Uprava) je na podlagi klimatskih
dejavnikov in rezultatov entomološkega nadzora, ki ga izvaja na podlagi 4.
točke Priloge I Uredbe 1266/2007/ES, in v skladu z merili iz Priloge V Uredbe
1266/2007/ES določila konec obdobja brez aktivnosti vektorjev na celotnem
ozemlju Republike Slovenije. Obdobje brez aktivnosti vektorjev se je končalo
19. aprila 2019, s čimer se je začelo obdobje aktivnosti vektorjev, ki
traja do preklica.
III
Poleg pogojev iz točke (a) prvega odstavka 8. člena Uredbe 1266/2007/ES
se za premike dovzetnih živali z območja z omejitvami uporabljajo tudi
naslednji pogoji, sprejeti na podlagi točke (b) prvega odstavka 8. člena Uredbe
1266/2007/ES in določeni v sporazumu, sklenjenim med Republiko Slovenijo in
Republiko Avstrijo:
-       
obdobje, po katerem se lahko prvič cepljene živali premaknejo iz
Republike Slovenije na prosto območje v Republiki Avstriji, se skrajša s 60 na
10 dni in preiskave niso potrebne;
-       
živali, mlajše od 90 dni, se lahko premaknejo iz Republike Slovenije na
prosto območje v Republiki Avstriji, če izvirajo od mater, cepljenih proti BTV
4.
IV
Na podlagi dodatnih pogojev za tranzit živali iz točke (a)
prvega odstavka 9. člena Uredbe 1266/2007/ES v obdobju aktivnosti vektorjev se
po ustreznem čiščenju in dezinfekciji na kraju natovarjanja sredstva za prevoz
obdelajo z odobrenimi insekticidi oziroma repelenti, kar izvede organizacija s
koncesijo za izvajanje veterinarske dejavnosti dezinfekcije, dezinsekcije in
deratizacije in o tem prevozniku izda potrdilo.
V
Z dnem začetka veljavnosti tega sklepa prenehajo veljati Sklep
o določitvi nujnih ukrepov v zvezi z boleznijo modrikastega jezika (Uradni list
RS, št. 51/18), Sklep o določitvi nujnih ukrepov v zvezi z boleznijo
modrikastega jezika (Uradni list RS, št. 13/19) in Sklep o določitvi začasnih
nujnih ukrepov v zvezi z boleznijo modrikastega jezika, št. U3440 – 82/2019/7,
z dne 18. aprila 2019, ki je objavljen na spletni strani Uprave.
VI
Ta sklep začne veljati naslednji dan po objavi v Uradnem
listu Republike Slovenije.
Št. 007-186/2019
Ljubljana, dne 2. julija 2019
EVA 2019-2330-0082
Dr. Janez Posedi
generalni direktor
Uprave za varno hrano,
veterinarstvo in varstvo rastlin