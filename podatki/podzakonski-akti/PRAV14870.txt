I. SPLOŠNE DOLOČBE
1. člen
Socialna zbornica Slovenije (v nadaljevanju: zbornica) s tem
pravilnikom določa vrste in stopnje programov izobraževanja za preverjanje
usposobljenosti strokovnih sodelavcev v socialnem varstvu (v nadaljevanju:
preverjanje usposobljenosti) in določa, v katerih primerih je potrebno
preizkusiti usposobljenost, vsebino, pogoje in način opravljanja preverjanja
usposobljenosti ter preverjanja znanja za pridobitev potrdila o opravljenem
preverjanju usposobljenosti, določa sestavo in način oblikovanja komisij za
preverjanje usposobljenosti, postopek prijave na preverjanje usposobljenosti,
potek preverjanja usposobljenosti ter druga vprašanja v zvezi z opravljanjem
preverjanja usposobljenosti.
2. člen
Preverjanje usposobljenosti lahko opravljajo kandidati, ki
izpolnjujejo pogoj glede izobrazbe in imajo opravljeno pripravništvo ali
delovne izkušnje na področju socialnega varstva, kot določa 70. člen Zakona o
socialnem varstvu (Uradni list RS, št. 3/07 – uradno prečiščeno besedilo, 23/07
– popr., 41/07 – popr., 61/10 – ZSVarPre, 62/10 – ZUPJS, 57/12, 39/16, 52/16 –
ZPPreb-1, 15/17 – DZ, 29/17, 54/17, 21/18 – ZNOrg, 31/18 – ZOA-A, 28/19, 189/20
– ZFRO in 196/21 – ZDOsk).
Kandidati iz prejšnjega odstavka izpolnjujejo pogoj glede
izobrazbe, če imajo pridobljeno izobrazbo, ki je v skladu z zakonom, ki ureja
slovensko ogrodje klasifikacij (v nadaljevanju: SOK) uvrščena na raven 4 in 5 z
vseh področij po klasifikacijskem sistemu izobraževanja in usposabljanja (v
nadaljevanju: KLASIUS-P-16).
Kandidati iz prvega odstavka tega člena prav tako
izpolnjujejo pogoj glede izobrazbe, če imajo pridobljeno izobrazbo, ki je po
SOK uvrščena na raven 6, 7 in 8 s področja po KLASIUS-P-16:
-       
naravoslovja, matematike in statistike;
-       
informacijske in komunikacijske tehnologije (IKT);
-       
tehnike, proizvodne tehnologije in gradbeništva;
-       
kmetijstva, gozdarstva, ribištva in veterinarstva;
-       
transporta, varnosti, gostinstva in turizma, osebnih storitev (razen
področje s kodo 103-varnost države, ljudi in premoženja).
Kandidati iz prvega odstavka tega člena izpolnjujejo pogoj
glede opravljenega pripravništva, če so opravili pripravništvo na področju
socialnega varstva.
Za izpolnjevanje pogoja delovnih izkušenj iz prvega odstavka
tega člena se upoštevajo delovne izkušnje, ki se nanašajo na izvajanje
posameznih storitev, nalog in programov na področju socialnega varstva ter so
opravljene glede na raven izobrazbe kandidata. Ustreznost delovnih izkušenj
kandidatov natančneje določajo katalogi znanja, ki jih sprejema Strokovni svet
Socialne zbornice Slovenije (v nadaljevanju: strokovni svet).
II. PREVERJANJE USPOSOBLJENOSTI
3. člen
Preverjanje usposobljenosti se začne s pristopom k
preverjanju usposobljenosti.
Program preverjanja usposobljenosti
4. člen
Program preverjanja usposobljenosti in standarde znanja
določa Metodologija za pripravo katalogov znanja na področju socialnega
varstva, ki jo sprejme strokovni svet.
5. člen
Katalogi znanja vsebujejo prilagojene vsebine glede na raven
izobrazbe in področje dela kandidata.
Katalogi znanja so razporejeni po področjih dela:
-       
preprečevanje revščine in socialne izključenosti;
-       
socialna oskrba;
-       
invalidsko varstvo;
-       
duševno zdravje;
-       
varstvo družine;
-       
delo s tujci, begunci in migranti.
Raven zahtevnosti preverjanja usposobljenosti je enaka ravni
izobrazbe kandidata. Usposobljenost kandidata za izvajanje posameznih storitev,
nalog in programov na področju socialnega varstva ugotavlja komisija za
preverjanje usposobljenosti po določbah tega pravilnika.
Strokovna služba Socialne zbornice Slovenije (v nadaljevanju:
strokovna služba) vodi seznam pravnih virov in strokovne literature, ki se
nanaša na posamezni katalog znanja. Kandidatu je seznam katalogov znanja,
pravnih virov in literature na voljo na sedežu in na spletni strani zbornice.
Oblikovanje komisij za preverjanje usposobljenosti
6. člen
Izpraševalci komisij za preverjanje usposobljenosti so
izbrani na podlagi javnega povabila k sodelovanju, ki ga zbornica objavi na
svoji spletni strani.
Komisija za volitve in imenovanje zbornice preveri
izpolnjevanje pogojev prijavljenih kandidatov za izpraševalce komisij za
preverjanje usposobljenosti, določenih s tem pravilnikom, ter oblikuje in
predlaga listo izpraševalcev komisij za preverjanje usposobljenosti v sprejem
strokovnemu svetu.
Sprejeta lista izpraševalcev komisij za preverjanje
usposobljenosti se objavi na spletni strani zbornice.
7. člen
Pogoji za imenovanje izpraševalcev komisij za preverjanje
usposobljenosti:
-       
najmanj pridobljena izobrazba, ki je po SOK uvrščena na 7. raven;
-       
opravljen strokovni izpit za strokovne delavce na področju socialnega
varstva;
-       
5 let delovnih izkušenj na področju socialnega varstva;
-       
reference s področja izobraževanja, usposabljanja in ugotavljanja znanj
ter spretnosti.
8. člen
Izpraševalci komisij za preverjanje usposobljenosti so
imenovani za štiri leta z možnostjo ponovnega imenovanja.
9. člen
Komisijo za preverjanje usposobljenosti sestavljajo
predsednik in dva izpraševalca.
Generalni sekretar zbornice z liste izpraševalcev komisij za
preverjanje usposobljenosti imenuje tričlansko komisijo kandidatu, ki pristopi
k preverjanju usposobljenosti.
Najmanj en izpraševalec komisije za preverjanje
usposobljenosti mora imeti enako ali višjo raven strokovne izobrazbe kot kandidat.
Komisijo za preverjanje usposobljenosti sestavljajo vsaj en
predstavnik s področja dela kandidata v skladu z drugim odstavkom 5. člena tega
pravilnika.
10. člen
Predsednika komisije za preverjanje usposobljenosti določi
generalni sekretar zbornice.
Predsednik komisije za preverjanje usposobljenosti skrbi za
pravilno in nemoteno delo komisije ter odgovarja za delo komisije.
11. člen
Izpraševalec ne more opravljati svojega dela, če je:
-       
pooblaščenec ali zakoniti zastopnik kandidata;
-       
s kandidatom v krvnem sorodstvu v ravni vrsti ali v stranski vrsti do
vštetega četrtega kolena;
-       
s kandidatom v zakonski zvezi ali partnerski zvezi ali svaštvu do
vštetega drugega kolena, četudi je zakonska zveza prenehala ali če z njo živi
ali je živela v izvenzakonski ali partnerski skupnosti;
-       
skrbnik, posvojitelj, posvojenec ali rejnik kandidata, njenega
zakonitega zastopnika ali pooblaščenca.
Izpraševalci komisij za preverjanje usposobljenosti morajo
strokovno in objektivno opravljati svoje delo v komisiji, v katero so imenovani.
Pri svojem delu morajo upoštevati določbe tega pravilnika.
Izpraševalec, pri katerem obstajajo okoliščine, ki zbujajo
dvom o objektivnosti, mora o tem takoj obvestiti strokovnega delavca strokovne
službe.
V primeru kršitve dolžnosti iz prvega, drugega in tretjega
odstavka tega člena ter drugih dolžnosti, določenih s tem pravilnikom,
strokovni svet izpraševalca na predlog generalnega sekretarja razreši z liste
izpraševalcev.
12. člen
Delo komisij za preverjanje usposobljenosti spremlja in
evalvira strokovna služba, ki lahko predlaga spremembe izvajanja preverjanja
usposobljenosti ali dela komisij.
Zbornica organizira usposabljanje in izpopolnjevanje za
izpraševalce komisij za preverjanje usposobljenosti.
Organizacija preverjanja usposobljenosti
13. člen
Zbornica skrbi za:
-       
nemoten potek preverjanja usposobljenosti;
-       
uporabo enotnih kriterijev ocenjevanja na preverjanjih usposobljenosti;
-       
spremljanje dela in usklajevanje dela komisij za preverjanje
usposobljenosti;
-       
pripravo letnega razporeda terminov za preverjanje usposobljenosti;
-       
zagotavljanje materialnih pogojev za delo komisij za preverjanje
usposobljenosti;
-       
opravljanje strokovnega in administrativnega dela za komisije za
preverjanje usposobljenosti.
Opravljanje nadzorstva
14. člen
Nadzorstvo nad opravljanjem preverjanj usposobljenosti,
imenovanjem komisij za preverjanje usposobljenosti in njihovim delovanjem
opravlja strokovni svet.
Strokovna služba najpozneje do konca januarja pripravi
poročilo o izvajanju preverjanja usposobljenosti za obdobje preteklega leta, ki
ga najpozneje do konca februarja obravnava strokovni svet.
Prijava k preverjanju usposobljenosti
15. člen
Postopek prijave k preverjanju usposobljenosti kandidata se
začne s prijavo kandidata in predložitvijo zahtevanih dokazil. Kandidat, ki
želi opravljati preverjanje usposobljenosti, posreduje prijavo na prijavnem
obrazcu, ki je priloga 1 tega pravilnika, na sedež zbornice vsaj trideset dni
pred razpisanim rokom preverjanja usposobljenosti.
16. člen
Zbornica ugotavlja ustreznost vrste in stopnje pridobljene
izobrazbe, opravljenega pripravništva ali delovnih izkušenj kandidatov iz 2.
člena tega pravilnika, kar kandidati dokazujejo v postopku preverjanja
usposobljenosti, s predložitvijo:
-       
dokazila o strokovni izobrazbi in
-       
dokumentacije o uspešno zaključenem pripravništvu ali
-       
dokazila o pridobljenih delovnih izkušnjah na področju socialnega
varstva.
Potrdila, izpiske in druge podatke o dejstvih iz uradnih
evidenc, ki jih vodijo upravni in drugi državni organi, organi lokalnih
skupnosti ali nosilci javnih pooblastil, ki jih je potrebno priložiti k prijavi
kot dokazilo na podlagi tega pravilnika, lahko pridobi zbornica po uradni
dolžnosti, ali jih predloži ob prijavi kandidat sam.
17. člen
Strokovna služba na podlagi prijave k preverjanju
usposobljenosti ugotovi ali kandidat izpolnjuje pogoje za pristop k preverjanju
usposobljenosti, v skladu s tem pravilnikom.
Če kandidat izpolnjuje pogoje za pristop k preverjanju
usposobljenosti po tem pravilniku, zbornica kandidata pisno obvesti o datumu
preverjanja usposobljenosti najmanj petnajst dni pred datumom, ki je predviden
za preverjanje usposobljenosti.
Kandidat lahko odjavi preverjanje usposobljenosti pisno
najmanj deset dni pred predvidenim datumom opravljanja pisnega dela preverjanja
usposobljenosti.
Če kandidat ne izpolnjuje pogojev za preverjanje
usposobljenosti po tem pravilniku, zbornica izda zavrnilno odločbo.
Za postopek ugotavljanja izpolnjevanja pogojev za preverjanje
usposobljenosti se uporabljajo določbe zakona, ki ureja splošni upravni
postopek, če ta pravilnik ne določa drugače.
Preverjanje usposobljenosti
18. člen
Kandidat pristopi k preverjanju usposobljenosti na podlagi
obvestila iz drugega odstavka 17. člena tega pravilnika.
Preverjanje usposobljenosti kandidat opravlja pisno in ustno,
praviloma na sedežu zbornice.
19. člen
Preverjanje usposobljenosti opravlja kandidat dva dni. Pisni
del se izvaja pod nadzorom strokovne službe in traja do dve pedagoški uri.
Ustni del se izvaja pred tričlansko izpitno komisijo in traja do 30 minut.
Pisni del preverjanja usposobljenosti
20. člen
Kandidat najprej opravi pisni del preverjanja
usposobljenosti, ki obsega izdelavo pisne naloge iz vsebin, določenih s
katalogom znanj, po katerem pristopa k preverjanju usposobljenosti.
Nabor nalog za pisni del preverjanja usposobljenosti, vezanih
na posamezen katalog znanja sprejme strokovni svet.
21. člen
Pred začetkom pisnega dela preverjanja usposobljenosti
strokovni delavec strokovne službe zbornice ugotovi istovetnost kandidata na
podlagi osebnega dokumenta.
Strokovni delavec iz prejšnjega odstavka kandidatom izroči
naloge, pojasni navodila in navede pripomočke, ki jih lahko uporabljajo.
22. člen
V primeru, da se kandidat pri pisanju naloge ne ravna po
navodilih, ga strokovni delavec, ki spremlja pisni del preverjanja
usposobljenosti, opomni. Če kandidat opomina ne upošteva, strokovni delavec o
tem napravi uradni zaznamek in šteje se, da je kandidat pisni del opravil
neuspešno.
23. člen
Uspeh kandidata pri pisnem delu preverjanja usposobljenosti
oceni komisija za preverjanje usposobljenosti z oceno »uspešno« ali
«neuspešno«.
Ustni del preverjanja usposobljenosti
24. člen
Kandidat lahko pristopi k ustnemu delu, če je pisni del
opravil uspešno.
25. člen
Ustno izpraševanje temelji na vsebinah iz programa določenega
s katalogom znanja, po katerem kandidat pristopa k preverjanju usposobljenosti
ter traja največ 30 minut.
26. člen
Predsednik komisije za preverjanje usposobljenosti pred
začetkom ustnega dela preverjanja usposobljenosti ugotovi istovetnost kandidata
na podlagi osebnega dokumenta.
Komisija za preverjanje usposobljenosti mora za ustni del
preverjanja usposobljenosti pripraviti 3 vprašanja. Vprašanja morajo biti
oblikovana tako, da je z odgovori nanje mogoče oceniti kandidatovo poznavanje
celotnega področja.
Vprašanja ustnega dela preverjanja usposobljenosti se vpišejo
v zapisnik o poteku preverjanja usposobljenosti.
27. člen
Uspeh kandidata na ustnem delu preverjanja usposobljenosti
ocenjuje komisija za preverjanje usposobljenosti z oceno »uspešno« ali
»neuspešno«.
Na podlagi ocene pisnega dela in ocene ustnega dela
preverjanja usposobljenosti komisija za preverjanje usposobljenosti določi
skupno oceno »opravil« ali »ni opravil«.
Izid preverjanja usposobljenosti razglasi predsednik komisije
po končanem celotnem preverjanju usposobljenosti in kandidatu izroči obvestilo
o opravljanju preverjanja usposobljenosti, katerega obrazec je kot priloga 2
sestavni del tega pravilnika.
28. člen
Kandidat preverjanje usposobljenosti uspešno opravi, če
komisija za preverjanje usposobljenosti ugotovi, da pri delu zna izvajati,
uporabljati in upoštevati:
-       
predpise s področja socialnega varstva;
-       
Kodeks etičnih načel v socialnem varstvu;
-       
potrebe, pravice in dolžnosti uporabnikov posameznih socialnovarstvenih
storitev ali programov;
-       
posamezne storitve, programe in druge dejavnosti na področju socialnega
varstva; namenjene reševanju stisk uporabnikov v okviru področja dela
kandidata.
29. člen
O poteku preverjanja usposobljenosti predsednik komisije za
preverjanje usposobljenosti sestavi zapisnik na obrazcu, ki je kot priloga 3
sestavni del tega pravilnika.
Ponovni pristop in ponovno opravljanje preverjanja
usposobljenosti
30. člen
Kandidat, ki je bil neuspešen pri pisnem delu preverjanja
usposobljenosti, mora k preverjanju usposobljenosti ponovno pristopiti v
celoti.
Kandidat, ki je bil neuspešnem pri ustnem delu preverjanja
usposobljenosti pri ponovnem pristopu ponavlja samo ustni del preverjanja
usposobljenosti.
Kandidat iz prejšnjega odstavka lahko ponavlja ustni del
preverjanja usposobljenosti le enkrat. Če drugič ne opravi uspešno ustnega dela
preverjanja usposobljenosti mora ponovno pristopiti k preverjanju
usposobljenosti v celoti.
Kandidat mora ponavljanje ustnega dela preverjanja
usposobljenosti opraviti v roku šestih mesecev od vročitve obvestila o
neuspešno opravljenem ustnem delu preverjanja usposobljenosti, sicer mora
ponovno pristopiti k preverjanju usposobljenosti v celoti.
31. člen
Če kandidat brez upravičenega razloga na za preverjanje
določen dan ne pristopi k opravljanju pisnega ali ustnega dela preverjanja
usposobljenosti, ali če brez upravičenega razloga odstopi, ko je že začel
opravljati preverjanje usposobljenosti, se šteje, da preverjanja
usposobljenosti ni opravil.
O upravičenosti razlogov iz prejšnjega odstavka na podlagi
pisne obrazložitve kandidata odloči generalni sekretar zbornice. Kandidat mora
pisno obrazložitev posredovati na naslov zbornice v roku petih dni od dneva,
določenega za preverjanje usposobljenosti, če to iz posebej utemeljenih
razlogov v tem roku ni mogoče, pa takoj, ko razlogi prenehajo.
32. člen
Kandidat, ki preverjanja usposobljenosti ni opravil, ga lahko
ponovno opravlja po preteku enega meseca od dneva, ko je bil seznanjen z izidom
preverjanja usposobljenosti.
Potrdilo o opravljenem preverjanju usposobljenosti
33. člen
V primeru, da je kandidat preverjanje usposobljenosti
opravil, zbornica izda potrdilo, iz katerega so razvidni naslednji podatki: ime
in priimek kandidata, datum in kraj rojstva kandidata, izobrazba kandidata,
področje dela in raven zahtevnosti za katero je kandidat opravil preverjanje
usposobljenosti, datum opravljenega preverjanja usposobljenosti, številka
potrdila, kraj in datum izdaje potrdila. Potrdilo podpiše predsednik komisije
za preverjanje usposobljenosti in predsednik zbornice.
Za kandidate iz 2. člena tega pravilnika se izda potrdilo na
obrazcu, ki je kot priloga 4 sestavni del tega pravilnika.
Potrdilo o opravljenem preverjanju usposobljenosti se
kandidatu izda najkasneje v 30 dneh od dneva, ko je preverjanje opravil.
Možnost pritožbe
34. člen
Kandidat, ki se ne strinja z oceno preverjanja
usposobljenosti, ki jo je podala komisija za preverjanje usposobljenosti, lahko
v roku osmih dni od dneva seznanitve z oceno na zbornico vloži pisno pritožbo.
O utemeljenosti pritožbe na podlagi pritožbenih navedb, zapisnika o poteku
preverjanja usposobljenosti in pridobljenih pisnih mnenj izpraševalcev komisije
za preverjanje usposobljenosti, ki je ocenila znanje kandidata, odloča
tričlanska komisija za obravnavo pritožbe, sestavljena iz izpraševalcev komisij
za preverjanje usposobljenosti. V komisijo za obravnavo pritožbe ne sme biti
imenovan noben od izpraševalcev komisije, zoper oceno katere je podana
pritožba.
Komisijo iz prejšnjega odstavka imenuje generalni sekretar
zbornice z liste izpraševalcev komisij za preverjanje usposobljenosti.
Rok za odločitev o pritožbi je 30 dni od dneva njene vložitve.
35. člen
Oseba, ki nima izvirnega potrdila o opravljenem preverjanju
usposobljenosti, lahko zahteva izdajo kopije potrdila pri zbornici.
III. PREHODNE IN KONČNE DOLOČBE
36. člen
Ta pravilnik začne veljati petnajsti dan po objavi v Uradnem
listu Republike Slovenije, uporabljati pa se začne 1. januarja 2023.
Do 31. decembra 2022 se
uporabljajo določila Pravilnika o določitvi vrste in stopnje programov
izobraževanja za strokovne sodelavce v socialnem varstvu (Uradni list RS, št. 51/01).
37. člen
Izpraševalci komisij za preverjanje usposobljenosti, ki so
bili imenovani skladno z določbami Pravilnika o določitvi vrste in stopnje
programov izobraževanja za strokovne sodelavce v socialnem varstvu (Uradni list
RS, št. 51/01), opravljajo naloge do sprejema liste izpraševalcev komisije za
preverjanje usposobljenosti skladno z določili 6. člena tega pravilnika.
Št. 2295/2022-SZK/SK-PRED
Ljubljana, dne 14. oktobra
2022
Breda Božnik
predsednica 
Socialne zbornice Slovenije

Priloga
1: Prijavnica k preverjanju usposobljenosti strokovnih sodelavcev v socialnem
varstvu
Priloga
2: Obvestilo o opravljanju preverjanja usposobljenosti
Priloga
3: Zapisnik o poteku preverjanja usposobljenosti
Priloga
4: Potrdilo o opravljenem preverjanju usposobljenosti strokovnih sodelavcev v
socialnem varstvu