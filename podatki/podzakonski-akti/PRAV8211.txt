1. člen
Ta pravilnik določa način prireje in priprave za trg ter
območje prireje za Jajca izpod Kamniških planin s priznano geografsko označbo
(v nadaljnjem besedilu: Jajca izpod Kamniških planin).
2. člen
(1) Ime Jajca izpod Kamniških planin imajo lahko samo jajca
prirejena in pripravljena za trg po postopku in na območju, ki sta določena v
specifikaciji za Jajca izpod Kamniških planin, katero je potrdilo Ministrstvo
za kmetijstvo, gozdarstvo in prehrano v skladu s predpisom, ki ureja postopke
za priznavanje označb posebnih kmetijskih pridelkov oziroma živil. 
(2) Specifikacija za Jajca izpod Kamniških planin iz
prejšnjega odstavka je dosegljiva na Ministrstvu za kmetijstvo, gozdarstvo in
prehrano, Dunajska cesta 58, Ljubljana ali na spletnih straneh ministrstva
www.mkgp.gov.si pod povezavo Zaščita kmetijskih pridelkov oziroma živil.
3. člen
Jajca izpod Kamniških planin morajo biti označena v skladu s
predpisom, ki ureja splošno označevanje predpakiranih živil, in s tem
pravilnikom.
4. člen
Ime Jajca izpod Kamniških planin lahko uporablja proizvajalec
jajc, ki zanje pridobi certifikat v skladu s predpisom, ki ureja postopke za
priznavanje označb posebnih kmetijskih pridelkov oziroma živil.
5. člen
Zaščitni znak za Jajca izpod Kamniških planin lahko pridobi
proizvajalec teh jajc v skladu s predpisom, ki ureja zaščitni znak za
označevanje kmetijskih pridelkov oziroma živil.
6. člen
Proizvajalci Jajc izpod Kamniških planin, ki so do
uveljavitve tega pravilnika za svoje proizvode uporabljali oziroma navajali ime
Jajca izpod Kamniških planin, morajo pridobiti certifikat iz 4. člena tega
pravilnika najpozneje v roku enega leta od dneva uveljavitve tega pravilnika. V
primeru, da certifikata v roku niso pridobili, imena Jajca izpod Kamniških
planin ne smejo več uporabljati oziroma navajati na svojih proizvodih.
7. člen
Vsi proizvajalci Jajc izpod Kamniških planin, ki so pridobili
certifikat iz 4. člena tega pravilnika in proizvajajo Jajca izpod Kamniških
planin, morajo enkrat letno, najkasneje do konca februarja, na Ministrstvo za
kmetijstvo, gozdarstvo in prehrano pisno sporočiti količino Jajc izpod
Kamniških planin, ki so jih v preteklem letu proizvedli.
8. člen
Ta pravilnik začne veljati osmi dan po objavi v Uradnem listu
Republike Slovenije.
Št. 324-524/2005/27
Ljubljana, dne 16. aprila 2007
EVA 2007-2311-0076
Iztok Jarc l.r. 
Minister 
za kmetijstvo, gozdarstvo 
in prehrano