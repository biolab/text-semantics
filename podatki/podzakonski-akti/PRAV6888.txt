1. člen
S tem pravilnikom se sprejme gozdnogospodarski načrt
gozdnogospodarske enote Ljubljana (2005–2014), št. 04-58/05 z dne 13. 12. 2006,
ki ga je za obdobje od 1. januarja 2005 do 31. decembra 2014 izdelal Zavod za
gozdove Slovenije, Območna enota Ljubljana.
2. člen
Gozdnogospodarska enota Ljubljana, ki meri 18.763,40 ha, se
nahaja v Gozdnogospodarskem območju Ljubljana, v občinah Ljubljana in Medvode,
oziroma v katastrskih občinah Karlovško predmestje, Rudnik, Iška Loka, Tomišelj,
Krakovsko predmestje, Gradišče predmestje I, Trnovsko predmestje, Vič, Ajdovščina,
Šentpeter, Poljansko predmestje, Ljubljana-mesto, Šmartno ob Savi, Moste,
Udmat, Štepanja vas, Bizovik, Ježica, Stožice, Brinje I, Tabor, Dravlje,
Zgornja Šiška, Spodnja Šiška, Rašica, Gameljne, Šmartno pod Šmarno goro, Tacen,
Stanežiče, Vižmarje, Šentvid nad Ljubljano, Glince, Črnuče, Nadgorica, Podgorica,
Kašelj, Zadobrava, Slape, Dobrunje, Šujica, Dobrova, Bežigrad, Prule, Golovec,
Gradišče predmestje II, Nove Jarše, Brinje II., Brdo, Grič, Zelena jama in
Stanežiče.
3. člen
V gozdnogospodarski enoti Ljubljana je s 1. januarjem 2005
ugotovljeno naslednje stanje gozdov:
A)    
lastništvo: 86,05% zasebnih gozdov v lasti fizičnih oseb, 8,06% državnih
gozdov, 3,58% občinskih gozdov in 2,31% zasebnih gozdov v lasti pravnih oseb;
B)    
površina: 4.756,91 ha, od katere je 3.149,20 ha večnamenskih gozdov,
1.498,18 ha gozdov s posebnim namenom, v katerih so gozdnogospodarski ukrepi
dovoljeni, in 109,53 ha varovalnih gozdov;
C)   
lesna zaloga: 271,7 m3/ha, od tega 115,2 m3/ha
iglavcev in 156,5 m3/ha listavcev;
D)   
tekoči letni prirastek: 6,28 m3/ha, od tega 2,28 m3/ha
iglavcev in 4,00 m3/ha listavcev.
4. člen
(1) V gozdnogospodarskem načrtu gozdnogospodarske enote
Ljubljana (2005–2014) je ob upoštevanju usmeritev iz gozdnogospodarskega načrta
Gozdnogospodarskega območja Ljubljana, izdelanega za obdobje od 1. januarja
2001 do 31. decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Ljubljana določeno, da so najbolj poudarjene
funkcije gozdov, ki določajo način gospodarjenja z gozdom,
-       
proizvodne funkcije na površini 2.769,38 ha,
-       
ekološke funkcije na površini 4.263,66 ha ter
-       
socialne funkcije na površini 4.722,56 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Ljubljana (2005–2014)
določeni cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Ljubljana za obdobje od 1. januarja 2005 do
31. decembra 2014 določeni naslednji ukrepi:
-       
najvišji možni posek v višini 160.194 m3, od tega 69.992 m3
iglavcev in 90.202 m3 listavcev,
-       
gojitvena dela, potrebna za ohranitev in razvoj gozdov, na površini
121,00 ha,
-       
nega mlajšega drogovnjaka na površini 20,86 ha.
(2) V gozdnogospodarskem načrtu gozdnogospodarske enote
Ljubljana (2005–2014) so določeni ukrepi in načini njihove izvedbe tudi na
ravneh gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Ljubljana v obdobju od uveljavitve
tega pravilnika do 31. decembra 2014 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Ljubljana
(2005–2014).
7. člen
Po en izvod gozdnogospodarskega načrta gozdnogospodarske enote
Ljubljana (2005–2014) je na vpogled na sedežu Zavoda za gozdove Slovenije,
Območne enote Ljubljana, Tržaška 2, Ljubljana, na sedežu Zavoda za gozdove
Slovenije, Krajevne enote Ljubljana, Tržaška 2, Ljubljana, in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Ljubljana (2005–2014).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-04-15/2001/21
Ljubljana, dne 13. novembra 2007
EVA 2005-2311-0126
Iztok Jarc l.r.
Minister
za kmetijstvo,
gozdarstvo in prehrano