1. člen
Ta pravilnik določa vsebino in obliko zahteve, ki jo Zavod za
zdravstveno zavarovanje Slovenije (v nadaljnjem besedilu: zavod) mesečno
predloži ministrstvu, pristojnemu za zdravje, za plačilo prispevkov za
zavarovance iz 21. in 24. točke prvega odstavka 15. člena Zakona o
zdravstvenem varstvu in zdravstvenem zavarovanju (Uradni list RS, št. 72/06 –
uradno prečiščeno besedilo, 114/06 – ZUTPG, 91/07, 76/08, 62/10 – ZUPJS, 87/11,
40/12 – ZUJF, 21/13 – ZUTD-A, 91/13, 99/13 – ZUPJS-C, 99/13 – ZSVarPre-C,
111/13 – ZMEPIZ-1, 95/14 – ZUJF-C, 47/15 – ZZSDT, 61/17 – ZUPŠ, 64/17 –
ZZDej-K, 36/19, 189/20 – ZFRO in 51/21; v nadaljnjem besedilu: zakon) (v
nadaljnjem besedilu: obveznost države).
2. člen
Obveznost države se ugotavlja in obračuna po podatkih o
zavarovancih iz prejšnjega člena, ki jih vodi zavod.
3. člen
(1) Zavod predloži zahtevo za plačilo obveznosti države
prek spletne aplikacije UJPeRačun kot e-račun, ki mu je priložen obrazec
obračuna iz Priloge 1, ki je sestavni del tega pravilnika, ki vsebuje podatke o
kategoriji in številu zavarovancev, številu mesecev, višini mesečnega prispevka
in skupnem znesku za plačilo prispevka.
(2) Ob pripravi zahteve za plačilo obveznosti države
zavod v elektronski obliki pripravi tudi seznam zavarovancev iz 21. in 24.
točke prvega odstavka 15. člena zakona, za katere je obračunana obveznost
države, z zneski obveznosti. Podatki, na podlagi katerih je bila izračunana
obveznost države, se hranijo v arhivu zavoda in se predložijo na vpogled ob
nadzoru.
4. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0070-96/2021
Ljubljana, dne 19. maja 2021
EVA 2021-2711-0076
Janez Poklukar
minister
za zdravje

Priloga
1: Zbirni obračun obveznosti države