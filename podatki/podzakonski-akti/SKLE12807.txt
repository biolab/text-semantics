1. člen
(namen in področje uporabe smernic)
(1) Evropski bančni organ je v skladu s 16. členom
Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12; v nadaljevanju: Uredba (EU) št. 1093/2010), zadnjič
spremenjene z Uredbo (EU) 2019/2175 Evropskega parlamenta in Sveta z dne
18. decembra 2019 o spremembi Uredbe (EU) št. 1093/2010 o
ustanovitvi Evropskega nadzornega organa (Evropski bančni organ),
Uredbe (EU) št. 1094/2010 o ustanovitvi Evropskega nadzornega organa
(Evropski organ za zavarovanja in poklicne pokojnine), Uredbe (EU)
št. 1095/2010 o ustanovitvi Evropskega nadzornega organa (Evropski organ
za vrednostne papirje in trge), Uredbe (EU) št. 600/2014 o trgih
finančnih instrumentov, Uredbe (EU) 2016/1011 o indeksih, ki se
uporabljajo kot referenčne vrednosti v finančnih instrumentih in finančnih pogodbah
ali za merjenje uspešnosti investicijskih skladov, in Uredbe (EU) 2015/847
o informacijah, ki spremljajo prenose sredstev (UL L št. 334 z dne
27. 12. 2019, str. 1) dne 16. decembra 2021 na svoji
spletni strani objavil Smernice o sodelovanju in izmenjavi informacij med
bonitetnimi nadzorniki, nadzorniki za preprečevanje pranja denarja/financiranja
terorizma in finančnoobveščevalnimi enotami v skladu z
Direktivo 2013/36/EU (EBA/GL/2021/15; v nadaljevanju: smernice).
(2) Smernice določajo način sodelovanja in izmenjave
informacij, zlasti v zvezi s čezmejnimi skupinami in v okviru odkrivanja hudih
kršitev predpisov o preprečevanju pranja denarja v skladu s šestim odstavkom
117. člena Direktive 2013/36/EU Evropskega parlamenta in Sveta z dne
26. junija 2013 o dostopu do dejavnosti kreditnih institucij in bonitetnem
nadzoru kreditnih institucij in investicijskih podjetij, spremembi Direktive
2002/87/ES in razveljavitvi direktiv 2006/48/ES in 2006/49/ES (UL L
št. 176 z dne 27. 6. 2013, str. 338; v nadaljevanju: Direktiva
2013/36/EU), zadnjič spremenjene z Direktivo (EU) 2021/338 Evropskega
parlamenta in Sveta z dne 16. februarja 2021 o spremembi Direktive
2014/65/EU glede zahtev po informacijah, upravljanja produktov in omejitev
pozicij ter direktiv 2013/36/EU in (EU) 2019/878 glede njune uporabe za
investicijska podjetja, za podporo okrevanju po krizi zaradi covida-19
(UL L št. 68 z dne 26. 2. 2021, str. 14).
(3) Smernice so naslovljene na:
1.     
pristojne organe, kot so opredeljeni v (i) in (viii)
2. točke 4. člena Uredbe (EU) št. 1093/2010,
2.     
pristojne organe, kot so opredeljeni v (iii) 2. točke
4. člena Uredbe (EU) št. 1093/2010, kolikor ti organi nadzorujejo
skladnost z zahtevami Direktive (EU) št. 2015/849 Evropskega parlamenta in
Sveta z dne 20. maja 2015 o preprečevanju uporabe finančnega sistema za
pranje denarja ali financiranje terorizma, spremembi Uredbe (EU)
št. 648/2012 Evropskega parlamenta in Sveta ter razveljavitvi Direktive
2005/60/ES Evropskega parlamenta in Sveta in Direktive Komisije 2006/70/ES (UL L
št. 141 z dne 5. 6. 2015, str. 73; v nadaljevanju:
Direktiva 2015/849/EU), zadnjič spremenjene z Delegirano uredbo Komisije (EU)
2019/758 z dne 31. januarja 2019 o dopolnitvi Direktive (EU) 2015/849
Evropskega parlamenta in Sveta glede regulativnih tehničnih standardov za
minimalne ukrepe ter vrste dodatnih ukrepov, ki jih morajo kreditne in finančne
institucije sprejeti za blažitev tveganja pranja denarja in financiranja
terorizma v nekaterih tretjih državah (UL L št. 125 z dne
14. 5. 2019, str. 4) pri institucijah, kot so opredeljene v
3. točki prvega odstavka 3. člena Direktive 2013/36/EU, ali
izvajalcih v finančnem sektorju, kot so opredeljeni v 1(a) točki 4. člena
Uredbe (EU) št. 1093/2010, kadar so ti izvajalci vključeni v bonitetno konsolidacijo
institucije, vključno s podružnicami, ustanovljenimi v Uniji, z glavnim sedežem
v državi članici ali tretji državi.
2. člen
(vsebina sklepa in obseg uporabe smernic)
(1) Banka Slovenije s tem sklepom določa uporabo smernic
in vseh njenih prihodnjih sprememb, če ne bo Banka Slovenije za posamezno
spremembo smernic odločila drugače, za Banko Slovenije, kadar kot pristojni
organ izvaja naloge bonitetnega nadzora, kot to določa 9. člen ZBan-3, in
nadzora na področju preprečevanja pranja denarja in financiranja terorizma (v
nadaljevanju: PPDFT), kot to določajo ZPPDFT-2, ZPlaSSIED in ZDP-2.
(2) Banka Slovenije pri opravljanju nalog in
pristojnosti nadzora na področju PPDFT v skladu z ZBan-3, ZPlaSSIED, ZDP-2 in
ZPPDFT-2 v celoti upošteva določbe smernic v delu, v katerem se nanašajo na
izvajanje nalog in pooblastil pristojnega organa.
3. člen
(uveljavitev sklepa)
Ta sklep začne veljati petnajsti dan po njegovi objavi v
Uradnem listu Republike Slovenije.
Ljubljana, dne 5. aprila 2022
Boštjan Vasle
predsednik
Sveta Banke Slovenije