1. člen
(vsebina splošnega akta)
Ta splošni akt določa vsebino in obliko
obvestil o začetku, spremembi ali prenehanju zagotavljanja avdiovizualne
medijske storitve na zahtevo (v nadaljnjem besedilu: obvestilo o priglasitvi),
vsebino podatkov, potrebnih za vzdrževanje uradne evidence ponudnikov storitev
in za njihov nadzor po zakonu, ki ureja avdiovizualne medijske storitve ter
vsebino in obliko potrdila o dejstvih iz uradne evidence (v nadaljnjem
besedilu: potrdilo).
2. člen
(oblika in vsebina obvestil o priglasitvi)
(1) Ponudnik avdiovizualne medijske
storitve na zahtevo (v nadaljnjem besedilu: ponudnik) mora o začetku ali
prenehanju zagotavljanja avdiovizualnih medijskih storitev na zahtevo pisno
obvestiti Agencijo za pošto in elektronske komunikacije Republike Slovenije (v
nadaljnjem besedilu: Agencija) na obrazcu Obvestilo o začetku ali prenehanju
zagotavljanja avdiovizualne medijske storitve na zahtevo, o spremembi
zagotavljanja avdiovizualnih medijskih storitev na zahtevo pa na obrazcu
Obvestilo o spremembi zagotavljanja avdiovizualne medijske storitve na zahtevo.
Obrazca iz tega odstavka sta kot prilogi sestavni del tega splošnega akta.
(2) V obvestilu o priglasitvi mora
ponudnik navesti:
-      
ime storitve,
-      
identifikacijo storitve (logotip),
-      
ime, naslov, davčno številko in matično številko ponudnika, če je
ponudnik fizična oseba,
-      
firmo, sedež, davčno številko, matično številko in navedbo zakonitega
zastopnika ponudnika, če je ponudnik pravna oseba,
-      
ali gre za začetek, spremembo ali prenehanje zagotavljanja storitve,
-      
vrsto storitve,
-      
kratek opis storitve (ciljno občinstvo, ciljno območje razširjanja
storitve in navedba prevladujočih vsebin),
-      
predviden datum začetka, spremembe ali prenehanja zagotavljanja
storitve.
(3) V primeru sprememb podatkov o
ponudniku storitve iz prejšnjega odstavka mora ponudnik v obvestilu o
priglasitvi spremembe poleg teh podatkov navesti tudi nove podatke o ponudniku
storitve iz tretje oziroma četrte alineje prejšnjega odstavka.
(4) V primeru, ko ponudnik storitve
preneha zagotavljati priglašeno storitev, prične pa jo zagotavljati novi
ponudnik, mora ponudnik priglasiti prenehanje zagotavljanja storitve, novi
ponudnik pa začetek zagotavljanja te storitve.
(5) V primeru sprememb podatkov o
avdiovizualni medijski storitvi na zahtevo mora ponudnik v obvestilu o
priglasitvi spremembe, poleg podatkov iz drugega odstavka tega člena, navesti
tudi nove podatke o avdiovizualni medijski storitvi na zahtevo.
3. člen
(oblika in vsebina potrdila)
(1) Agencija izda potrdilo o dejstvih
iz uradne evidence na obrazcu Potrdilo o dejstvih iz uradne evidence, ki je
priloga tega splošnega akta.
(2) Potrdilo vsebuje naslednje
podatke:
-      
vpisno številko iz uradne evidence,
-      
datum prvega vpisa ponudnika storitve v uradno evidenco,
-      
ime storitve,
-      
identifikacijo storitve (logotip),
-      
ime, naslov, davčno številko in matično številko, če je ponudnik fizična
oseba,
-      
firmo, sedež, davčno številko, matično številko in navedbo zakonitega
zastopnika, če je ponudnik pravna oseba,
-      
vrsto storitve,
-      
kratek opis storitve (ciljno občinstvo, ciljno območje razširjanja
storitve in navedba prevladujočih vsebin),
-      
datum začetka, spremembe in prenehanja zagotavljanja storitve kot
izhajajo iz obvestil o priglasitvi,
-      
podatek o tem, da so oziroma niso poravnane obveznosti ponudnikov glede
plačil, ki izvirajo iz zakona, ki ureja avdiovizualne medijske storitve,
-      
podatek po posameznih letih o tem, da ponudniki so oziroma niso bili
kaznovani zaradi kršitev določb zakona, ki ureja avdiovizualne medijske
storitve.
4. člen
(začetek veljavnosti splošnega akta)
Ta splošni akt začne veljati petnajsti dan
po objavi v Uradnem listu Republike Slovenije.
Št. 0073-5/2012/9
Ljubljana, dne 8. maja 2012
EVA 2012-3330-0049
Franc
Dolenc l.r.
Direktor

Priloga 1: Obvestilo o
začetku ali prenehanju zagotavljanja avdiovizualne medijske storitve na zahtevo
Priloga 2: Obvestilo o
spremembi zagotavljanja avdiovizualne medijske storitve na zahtevo
Priloga 3: Potrdilo –
Izpis iz uradne evidence ponudnikov avdiovizualnih medijskih storitev na
zahtevo