1. člen
(opredelitev pojmov)
(1) Uredba (EU) št. 1095/2010 je Uredba (EU) št. 1095/2010
Evropskega parlamenta in Sveta z dne 24. novembra 2010 o ustanovitvi Evropskega
nadzornega organa (Evropski organ za vrednostne papirje in trge) in o spremembi
Sklepa št. 716/2009/ES ter razveljavitvi Sklepa Komisije 2009/77/ES (UL L št.
331 z dne 15. 12. 2010, str. 84).
(2) Uredba (EU) 2016/1011 je Uredba (EU) 2016/1011 Evropskega
parlamenta in Sveta z dne 8. junija 2016 o indeksih, ki se uporabljajo kot
referenčne vrednosti v finančnih instrumentih in finančnih pogodbah ali za
merjenje uspešnosti investicijskih skladov, in spremembi direktiv 2008/48/ES in
2014/17/EU ter Uredbe (EU) št. 596/2014 (UL L št. 171 z dne 29. 6. 2016, str.
1).
(3) ESMA je Evropski organ za vrednostne papirje in trge
ustanovljen z Uredbo (EU) št. 1095/2010.
(4) Upravljavec nepomembne referenčne vrednosti je oseba iz
6. točke prvega odstavka 3. člena Uredbe (EU) 2016/1011, ki ima nadzor nad
referenčno vrednostjo iz 27. točke točke prvega odstavka 3. člena Uredbe (EU)
2016/1011.
(5) Prispevajoča oseba je oseba iz 9. točke prvega odstavka
3. člena Uredbe (EU) 2016/1011.
2. člen
(smernice)
(1) ESMA je na podlagi prvega odstavka 16. člena Uredbe (EU)
št. 1095/2010 in šestega odstavka 5. člena Uredbe (EU) 2016/1011 dne 19. junija
2019, objavila Smernice o nepomembnih referenčnih vrednostih (ESMA70-145-1209
SL).
(2) Smernice iz prejšnjega odstavka so objavljene na spletnih
straneh Agencije za trg vrednostnih papirjev in ESMA.
3. člen
(obseg uporabe smernic)
S tem sklepom Agencija za trg vrednostnih papirjev določa
uporabo smernic iz prvega odstavka prejšnjega člena za:
-       
upravljavce nepomembnih referenčnih vrednosti;
-       
prispevajoče osebe;
-       
Agencijo za trg vrednostnih papirjev, kadar izvaja pristojnosti in
naloge nadzora nad subjekti iz prejšnjih dveh alinej.
4. člen
(uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije.
Št. 007-4/2019-1
Ljubljana, dne 29. avgusta 2019
EVA 2019-1611-0099
Predsednik Sveta
Agencije za trg vrednostnih papirjev
mag. Miloš Čas