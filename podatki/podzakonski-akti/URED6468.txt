1. člen
Republika Slovenija v letu 2014 izda
zbirateljske kovance ob 200-letnici rojstva fotografa Janeza Puharja v obsegu
ter z glavnimi znamenji in drugimi značilnostmi, določenimi s to uredbo.
2. člen
Ob 200-letnici rojstva fotografa Janeza
Puharja Republika Slovenija izda:
-       
zlatnike z nominalno vrednostjo 100 eurov v količini 1 500 kovancev
in skupni nominalni vrednosti 150.000 eurov,
-       
srebrnike z nominalno vrednostjo 30 eurov v količini 2 000 kovancev
in skupni nominalni vrednosti 60.000 eurov in
-       
zbirateljske dvokovinske kovance z nominalno vrednostjo 3 eure v
količini 150 000 kovancev in skupni nominalni vrednosti 450.000 eurov.
3. člen
(1) Zlatniki so izdelani iz zlata
čistine 900/1000 z ravnimi in reliefnimi površinami.
(2) Teža zlatnikov je 7 gramov, njihov
premer pa 24 milimetrov. Pri posameznem zlatniku je dovoljen odmik pri
teži do – 1 ‰/+ 1 % in pri premeru do +/– 0,1 milimetra.
4. člen
(1) Srebrniki so izdelani iz srebra
čistine 925/1000 z ravnimi in reliefnimi površinami.
(2) Teža srebrnikov je 15 gramov,
njihov premer pa 32 milimetrov. Pri posameznem srebrniku je dovoljen odmik
pri teži do – 1 ‰/+ 1 % in pri premeru do +/– 0,1 milimetra.
5. člen
(1) Zbirateljski dvokovinski kovanci
so sestavljeni iz kolobarja (zlitina: 78 % bakra, 20 % cinka, 2 % niklja) in
jedra (zlitina: 75 % bakra in 25 % niklja).
(2) Teža kovancev je 15 gramov, njihov
premer pa 32 milimetrov (od tega meri jedro  22 milimetrov). Pri
posameznem kovancu je dopusten odmik pri teži do +/– 2 % in pri premeru do +/–
0,05 milimetra.
6. člen
Videz zbirateljskih kovancev iz 3., 4. in
5. člena te uredbe je naslednji:
-       
sprednja stran:
osnovni motiv je v okviru upodobljena
zrcalna slika pokrajine. V zgornjem delu uokvirjene slike je s številko
izpisana vrednost »100« ali »30« ali »3«. Na desni polovici kovanca je ob
zunanjem delu okvira pokončno izpisan napis »SLOVENIJA 2014«;
-       
hrbtna stran:
osnovni motiv je pozitiv uokvirjene slike
pokrajine. Na levi strani kovanca je ob zunanjem delu okvira pokončno izpisan
napis »JANEZ PUHAR«. Pod spodnjim delom uokvirjene slike sta izpisani letnici
»1814–1864«.
7. člen
Zbirateljski kovanci, izdani na podlagi te
uredbe, so okrogli in po obodu nazobčani.
8. člen
Ta uredba začne veljati naslednji dan po
objavi v Uradnem listu Republike Slovenije.
Št. 00712-37/2013
Ljubljana, dne 11. julija 2013
EVA 2013-1611-0076
Vlada Republike Slovenije
mag. Alenka Bratušek l.r.
Predsednica