I. SPLOŠNE DOLOČBE
1. člen
(vsebina pravilnika)
1) S tem pravilnikom se določijo
vrsta, vsebina in oblika obrazcev javnih listin v srednješolskem izobraževanju
po javno veljavnih izobraževalnih programih za pridobitev javno veljavne nižje
in srednje poklicne izobrazbe, srednje strokovne izobrazbe in srednje splošne
izobrazbe v rednem in izrednem srednješolskem izobraževanju.
2) S tem pravilnikom se določi tudi
vsebina in oblika obrazca javne listine potrdila o opravljenem javno veljavnem
programu usposabljanja v izobraževanju odraslih, ki ne daje javno veljavne
izobrazbe oziroma nacionalne poklicne kvalifikacije.
2. člen
(vrste obrazcev javnih listin)
1) Obrazci javnih listin iz prvega
odstavka 1. člena tega pravilnika so:
-      
obrazci javnih listin o uspehu v letniku,
-      
obrazci javnih listin o zaključku
srednješolskega izobraževanja in
-      
obrazci nadomestnih javnih listin.
2) Obrazci javnih listin o uspehu v
letniku so:
-      
obrazec letnega spričevala,
-      
obrazec obvestila o uspehu v letniku in
-      
obrazec obvestila o uspehu pri izpitu v
izrednem izobraževanju.
3) Obrazci javnih listin o zaključku
srednješolskega izobraževanja so:
-      
v nižjem in srednjem poklicnem izobraževanju:
obrazec spričevala o zaključnem izpitu in priloga k spričevalu kot njen
sestavni del, spričevala o zaključnem izpitu s pohvalo in priloga k spričevalu
kot njen sestavni del ter obvestila o uspehu pri zaključnem izpitu;
-      
v srednjem strokovnem izobraževanju: obrazec
spričevala o poklicni maturi in priloga k spričevalu kot njen sestavni del,
spričevala o poklicni maturi s pohvalo in priloga k spričevalu kot njen
sestavni del ter obvestila o uspehu pri poklicni maturi;
-      
v srednjem splošnem izobraževanju: obrazec
spričevala o splošni maturi, spričevala o splošni maturi s pohvalo in obvestila
o uspehu pri splošni maturi oziroma obvestila o uspehu pri mednarodni maturi
ter pohvale pri mednarodni maturi.
4) Obrazci nadomestnih javnih listin v
srednješolskem izobraževanju so:
-      
obrazec izpisa iz evidence za letno spričevalo
ali obvestilo o uspehu,
-      
obrazec izpisa iz evidence za obvestilo o
uspehu pri zaključku izobraževanja in
-      
obrazec izpisa iz evidence za spričevalo o
zaključku izobraževanja.
5) Obrazec javne listine iz drugega odstavka
1. člena tega pravilnika je obrazec potrdila o usposabljanju v izobraževanju
odraslih.
6) Obrazci posameznih javnih listin so
določeni v prilogi, ki je sestavni del tega pravilnika.
3. člen
(jezikovne različice)
1) Obrazci javnih listin iz prvega odstavka
1. člena tega pravilnika, razen obvestila o uspehu in pohvale pri mednarodni
maturi, so oblikovani v slovenskem jeziku ter v slovensko-italijanski in
slovensko-madžarski jezikovni različici. Obrazce v slovensko-italijanski
jezikovni različici uporabljajo šole z italijanskim učnim jezikom na območju,
kjer živi italijanska narodna skupnost, obrazce v slovensko-madžarski jezikovni
različici pa uporablja dvojezična šola na območju, kjer živi madžarska narodna
skupnost.
2) Priloga k spričevalu iz prve in druge
alineje tretjega odstavka prejšnjega člena mora biti sestavljena v slovenskem
jeziku in v prevodu v enem od uradnih jezikov Evropske unije.
II. OBLIKOVNA PRAVILA OBRAZCEV
4. člen
(skupna oblikovna pravila)
Vsi obrazci javnih listin so v velikosti 210
x 297 mm, A4 formata. V podtisku je lik slovenskega pesnika Franceta Prešerna
in faksimile Zdravljice ter državni grb Republike Slovenije v dimenzijah 14,2 x
 18,1 mm. Vsi obrazci, ki so dvobarvni, imajo dve isti barvi, in sicer modro po
Pantone barvni lestvici P 7469 U in črno barvo. Tipografija črk je iz skupine
URW, in sicer Barbedor TCE in Futura TCE.
5. člen
(obrazci javnih listin o uspehu v letniku)
Obrazci javnih listin o uspehu v letniku se
v vseh treh jezikovnih različicah tiskajo na 90 g/m² On offset – brezlesnem
belem papirju v dvobarvnem tisku in imajo državni grb Republike Slovenije v
srebrni barvi (toplotni tisk s folijo).
6. člen
(obrazci javnih listin o zaključku
izobraževanja)
Obrazci javnih listin o zaključku
izobraževanja se v vseh treh jezikovnih različicah tiskajo na 120 g/m² On
offset – brezlesnem belem papirju v dvobarvnem tisku in imajo državni grb
Republike Slovenije v zlati barvi (toplotni tisk s folijo).
7. člen
(obrazci izpisov iz evidence)
Obrazci izpisov iz evidenc se v vseh treh
jezikovnih različicah tiskajo na 90 g/m² On offset – brezlesnem belem papirju v
enobarvnem tisku in imajo državni grb Republike Slovenije v modri barvi.
8. člen
(obrazec potrdila v izobraževanju
odraslih)
Obrazec potrdila o usposabljanju se tiska
na 90 g/m² On offset – brezlesnem belem papirju v enobarvnem tisku in ima
državni grb Republike Slovenije v modri barvi.

Letno
spričevalo
Letno
spričevalo (v italijanskem jeziku)
Letno
spričevalo (v madžarskem jeziku)
Obvestilo
o uspehu
Obvestilo
o uspehu (v italijanskem jeziku)
Obvestilo
o uspehu (v madžarskem jeziku)
Obvestilo
o uspehu pri izpitu v izrednem izobraževanju
Obvestilo
o uspehu pri izpitu v izrednem izobraževanju (v italijanskem jeziku)
Obvestilo
o uspehu pri izpitu v izrednem izobraževanju (v madžarskem jeziku)
Spričevalo
o zaključnem izpitu
Spričevalo
o zaključnem izpitu (v italijanskem jeziku)
Spričevalo
o zaključnem izpitu (v madžarskem jeziku)
Spričevalo
o zaključnem izpitu s pohvalo
Spričevalo
o zaključnem izpitu s pohvalo (v italijanskem jeziku)
Spričevalo
o zaključnem izpitu s pohvalo (v madžarskem jeziku)
Obvestilo
o uspehu pri zaključnem izpitu
Obvestilo
o uspehu pri zaključnem izpitu (v italijanskem jeziku)
Obvestilo
o uspehu pri zaključnem izpitu (v madžarskem jeziku)
Spričevalo
o poklicni maturi
Spričevalo
o poklicni maturi (v italijanskem jeziku)
Spričevalo
o poklicni maturi (v madžarskem jeziku)
Spričevalo
o poklicni maturi s pohvalo
Spričevalo
o poklicni maturi s pohvalo (v italijanskem jeziku)
Spričevalo
o poklicni maturi s pohvalo (v madžarskem jeziku)
Obvestilo
o uspehu pri poklicni maturi
Obvestilo
o uspehu pri poklicni maturi (v italijanskem jeziku)
Obvestilo
o uspehu pri poklicni maturi (v madžarskem jeziku)
Spričevalo
o splošni maturi
Spričevalo
o splošni maturi (v italijanskem jeziku)
Spričevalo
o splošni maturi (v madžarskem jeziku)
Spričevalo
o splošni maturi s pohvalo
Spričevalo
o splošni maturi s pohvalo (v italijanskem jeziku)
Spričevalo
o splošni maturi s pohvalo (v madžarskem jeziku)
Obvestilo
o uspehu pri splošni maturi
Obvestilo
o uspehu pri splošni maturi (v italijanskem jeziku)
Obvestilo
o uspehu pri splošni maturi (v madžarskem jeziku)
Obvestilo
o uspehu pri mednarodni maturi
Pohvala
pri mednarodni maturi
Izpis
iz evidence za letno spričevalo ali obvestilo o uspehu
Izpis
iz evidence za letno spričevalo ali obvestilo o uspehu (v italijanskem jeziku)
Izpis
iz evidence za letno spričevalo ali obvestilo o uspehu (v madžarskem jeziku)
Izpis
iz evidence za obvestilo o uspehu pri zaključku izobraževanja
Izpis
iz evidence za obvestilo o uspehu pri zaključku izobraževanja (v italijanskem
jeziku)
Izpis
iz evidence za obvestilo o uspehu pri zaključku izobraževanja (v madžarskem
jeziku)
Izpis
iz evidence za spričevalo o zaključku izobraževanja
Izpis
iz evidence za spričevalo o zaključku izobraževanja (v italijanskem jeziku)
Izpis
iz evidence za spričevalo o zaključku izobraževanja (v madžarskem jeziku)
Potrdilo
o usposabljanju
Priloga
k spričevalu o zaključnem izpitu
Priloga
k spričevalu o poklicni maturi

Pravilnik o obrazcih javnih listin v
srednješolskem izobraževanju (Uradni list RS, št. 44/08)
vsebuje naslednje prehodne in končne določbe: 
»III. PREHODNE IN KONČNE DOLOČBE
9. člen
(razveljavitev
pravilnikov)
Z dnem uporabe tega pravilnika prenehajo
veljati:
-      
Pravilnik o obrazcu spričevala o poklicni
maturi (Uradni list RS, št. 59/03 in 67/04),
-      
Pravilnik o obrazcu izpisa iz evidence (Uradni
list RS, št. 59/03),
-      
Pravilnik o obrazcu maturitetnega spričevala
(Uradni list RS, št. 63/03),
-      
Pravilnik o obrazcu potrdila o opravljenem
izpitu iz predmeta splošne mature (Uradni list RS, št. 63/03),
-      
Pravilnik o obrazcu potrdila o dokončanju
programa Računalniška pismenost za odrasle (Uradni list RS, št. 100/06 in
5/07),
-      
v Pravilniku o izvajanju izobraževalnega
programa mednarodne mature (Uradni list RS, št. 67/04) tretji odstavek 8. člena
in tretji odstavek 10. člena ter prilogi pravilnika in
-      
Pravilnik o obrazcu spričevala o zaključnem
izpitu (Uradni list RS, št. 59/03), uporablja pa se še za izdajo javnih listin
o zaključku izobraževanja vajencev v dualni organizaciji srednjega poklicnega
izobraževanja, in sicer do izteka zakonskega roka za izobraževanje vajencev po
tovrstnih programih.
10. člen
(uveljavitev
pravilnika)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne
19. maja 2008.«.

Pravilnik o spremembah in dopolnitvah
Pravilnika o obrazcih javnih listin v srednješolskem izobraževanju (Uradni list
RS, št. 37/09) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o obrazcih javnih listin v srednješolskem izobraževanju (Uradni list
RS, št. 71/09) vsebuje naslednjo končno določbo: 
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o obrazcih javnih listin v srednješolskem izobraževanju (Uradni list
RS, št. 34/10) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o obrazcih
javnih listin v srednješolskem izobraževanju (Uradni list RS, št. 44/12) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o obrazcih
javnih listin v srednješolskem izobraževanju (Uradni list RS, št. 28/16)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o obrazcih javnih listin v srednješolskem izobraževanju (Uradni list RS, št. 27/18)
vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o obrazcih
javnih listin v srednješolskem izobraževanju (Uradni list RS, št. 9/20)
vsebuje naslednjo končno določbo:
»KONČNA DOLOČBA
2. člen
(začetek
veljavnosti in uporabe)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne s šolskim
letom 2019/2020.«.

Pravilnik
o spremembah Pravilnika o obrazcih javnih listin v srednješolskem izobraževanju
(Uradni list RS, št. 58/22)
vsebuje naslednjo končno določbo:
»KONČNA DOLOČBA
2. člen
(začetek
veljavnosti in uporabe)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne s šolskim
letom 2021/2022.«.