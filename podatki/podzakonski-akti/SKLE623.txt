1. člen
S tem sklepom o razvrstitvi zdravil na liste (v nadaljnjem:
sklep) se razvrščajo na liste zdravila, ki se skladno z določili zakona o
zdravstvenem varstvu in zdravstvenem zavarovanju (v nadaljnjem: zakon) in
pravili obveznega zdravstvenega zavarovanja smejo predpisovati na recepte v
breme obveznega zdravstvenega zavarovanja v Sloveniji.
Zdravila, ki se lahko predpisujejo na recepte na račun
obveznega zdravstvenega zavarovanja se razvrstijo na pozitivno in vmesno listo.
Razvrstitev zdravil na eno izmed list je podlaga za ugotavljanje odstotnega
deleža njihove vrednosti, ki se zagotavlja zavarovanim osebam z obveznim
zavarovanjem.
Zdravila, ki niso na pozitivni ali vmesni listi, niso
sestavni del pravic iz obveznega zdravstvenega zavarovanja.
2. člen
Na pozitivno listo se lahko razvrstijo:
1.     
zdravila, ki se uporabljajo v preventivi in za zdravljenje skupin
zavarovanih oseb in bolezni ter stanj, opredeljenih v 1. točki 23. člena
zakona;
2.     
zdravila iz posameznih farmakodinamskih skupin, ki so najbolj
učinkovita, strokovno najbolj utemeljena in nujna za zdravljenje posameznih
bolezni in populacijskih skupin, ki niso posebej opredeljene v 1. točki 23.
člena zakona;
3.     
zdravila iz 1. in 2. alinee tega člena in so praviloma monokomponentna;
4.     
ampulirana zdravila, ki si jih lahko dajejo zavarovane osebe s sladkorno
boleznijo same in so za takšno dajanje zdravil posebej usposobljene;
5.     
ampulirana zdravila, ki so izdelana in posebej pripravljena zato, da si
jih bolniki lahko dajejo sami in sicer za osebe, ki so jih za takšno
zdravljenje usposobile ustrezne klinike ali inštituti in če so jim odobrena s
strani posebne strokovne komisije, ki jo določi zavod.
Podrobnejši seznam zdravil s pozitivne liste je v prilogi
sklepa.
3. člen
Na vmesno listo so razvrščena ostala zdravila, ki so pravica
iz obveznega zdravstvenega zavarovanja in se predpisujejo na recepte, niso pa
razvrščena na pozitivno listo. Ta zdravila so navedena v prilogi tega sklepa.
4. člen
Zdravila, ki jih ni mogoče predpisovati na recept v breme
obveznega zdravstvenega zavarovanja, razen tistih, ki so posebej navedena na
pozitivni oziroma vmesni listi so:
1.     
zdravila, ki vsebujejo več aktivnih substanc;
2.     
zdravila proti bolečinam (splošni analgetiki);
3.     
zdravila proti kašlju (antitusiki);
4.     
zdravila za izkašljevanje (mukolitiki);
5.     
zdravila za zdravljenje nosne sluznice (rinolitiki);
6.     
zdravila za zdravljenje ustne sluznice;
7.     
zdravila proti bruhanju (antiemetiki);
8.     
zdravila proti driski (antidiaroiki);
9.     
zdravila proti zaprtju (laksativi);
10.  
zdravila – mazila proti glivicam (antimikotiki);
11.  
antibiotična mazila za kožo in podkožje;
12.  
mazila, ki vsebujejo kombinacijo kortikosteroidov in antibiotikov;
13.  
mazila proti revmi (lokalni antirevmatiki);
14.  
mazila pri terapiji hemoroidov;
15.  
zdravila in medicinski pripomočki, ki so po zakonu o zdravilih uvrščena
v skupino C in D;
16.  
zdravila, za katera ni dano dovoljenje za dajanje v promet v Sloveniji;
17.  
zdravila, za katere je dano dovoljenje za promet in so registrirana,
dokler niso razvrščena na pozitivno ali vmesno listo;
18.  
zdravila, za katera je v registru zdravil opredeljeno, da se uporabljajo
le pri stacionarnem ali ambulantnem zdravljenju v zdravstvenih zavodih, pri
zasebnih zdravnikih in drugih nosilcih zdravstvene dejavnosti ali jih smejo
dajati le zdravniki oziroma drugi zdravstveni delavci;
19.  
druga zdravila, ki se po opredelitvah pravil obveznega zdravstvenega
zavarovanja ne predpisujejo na recepte na račun obveznega zdravstvenega
zavarovanja;
20.  
magistralni pripravki, ki vsebujejo eno ali več sestavin gotovih
zdravil, ki niso uvrščene na pozitivno ali vmesno listo ali eno izmed sestavin,
ki štejejo v skupino C zdravil (po zakonu).
5. člen
Seznam zdravil, ki so s tem sklepom razvrščena na pozitivno
listo in vmesno listo, je priloga sklepa in njegov sestavni del.
6. člen
Predloge za spremembe in dopolnitve list in za razvrstitve
zdravil, za katere bo dano dovoljenje za promet, po sprejemu tega sklepa, bo
pripravljala posebna strokovna komisija zavoda. Predloge bo pripravljala po
potrebi glede na izdajanje dovoljenj za promet zdravil, njihovo registracijo in
druge razloge, vendar najmanj enkrat letno.
7. člen
Sklep se objavi v Uradnem listu Republike Slovenije, ko da
nanj soglasje minister za zdravstvo RS. Veljati prične osmi dan po objavi,
uporablja pa se od 1. 9. 1996 dalje. S tem dnem se nehata uporabljati sklep o
predpisovanju zdravil (Uradni list RS, št. 45/90) in pravilnik o razvrščanju
zdravil (Uradni list RS, št. 45/90, 7/91, 14/91, 8/91).
Št. 007-2/15-4-95/II
Ljubljana, dne 15. julija 1996.
Predsednik Skupščine 
Zavoda za zdravstveno 
zavarovanje Slovenije 
Erih Šerbec l. r.
K sklepu o razvrstitvi zdravil na liste je dal soglasje
minister za zdravstvo dne 15. 7. 1996, št. 50-20/96.

Priloga:
Seznam zdravil razvrščenih na liste