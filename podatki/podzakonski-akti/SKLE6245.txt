I.
Minister za okolje in prostor odreja javno razgrnitev: 
1.     
predloga strokovne rešitve poteka trase prenosnega plinovoda M2/1
Trojane–Vodice pri Ljubljani, ki ga je pod številko naloge 5628 februarja 2005 izdelal
LUZ, d. d., Ljubljana (v nadaljnjem besedilu: predlog strokovne rešitve); 
2.     
okoljskega poročila za celovito presojo vplivov na okolje za državni
lokacijski načrt za prenosni plinovod M2/1 na odseku med Trojanami in Vodicami
pri Ljubljani, ki sta ga pod številko naloge 5778 oktobra 2005 izdelala LUZ, d.
d., Ljubljana, in IBE, d. d. Ljubljana (v nadaljnjem besedilu: okoljsko
poročilo); 
3.     
revizije okoljskega poročila, ki sta jo avgusta-septembra 2005 izdelala
okoljska izvedenca mag. Zoran Stojič in mag. Martin Žerdin, ter 
4.     
povzetka za javnost.
II.
Gradivo iz prejšnje točke bo javno razgrnjeno od 23. januarja
2006 do 23. februarja 2006, in sicer: 
-       
na Ministrstvu za okolje in prostor, Direktoratu za prostor, Dunajska
21, Ljubljana, 
-       
v prostorih Občine Lukovica, Lukovica pri Domžalah 46, Lukovica, 
-       
v prostorih Občine Domžale, Ljubljanska cesta 69, Domžale, 
-       
v prostorih Občine Kamnik, Glavni trg 24, Kamnik, 
-       
v prostorih Občine Mengeš, Slovenska cesta 30, Mengeš, 
-       
v prostorih Občine Komenda, Glavarjeva cesta 104, Komenda in 
-       
v prostorih Občine Vodice pri Ljubljani, Kopitarjev trg 1, Vodice. 
Javne obravnave bodo potekale: 
-       
dne 30. januarja 2006 z začetkom ob 17.00 v dvorani Kulturnega doma
Janka Kersnika, Lukovica 46, Lukovica, 
-       
dne 30. januarja 2006 z začetkom ob 19.00 v sejni sobi občine Kamnik,
Glavni trg 24, Kamnik, 
-       
dne 31. januarja 2006 z začetkom ob 17.00 v sejni sobi Občine Domžale,
Ljubljanska 69, Domžale, 
-       
dne 31. januarja 2006 z začetkom ob 19.00 v sejni sobi Občine Mengeš,
Slovenska cesta 30, Mengeš, 
-       
dne 1. februarja 2006 z začetkom ob 17.00 v sejni sobi Občine Komenda,
Glavarjeva cesta 104, Komenda in 
-       
dne 1. februarja 2006 z začetkom ob 19.30 v sejni sobi Občine Vodice pri
Ljubljani, Kopitarjev trg 1, Vodice.
III.
Med javno razgrnitvijo in javnimi obravnavami ima javnost
pravico dajati mnenja in pripombe k predlogu strokovne rešitve in k okoljskemu
poročilu. Pripombe in predlogi se do 23. februarja 2006 lahko podajo pisno na
mestih javne razgrnitve kot zapis v knjigo pripomb in predlogov, pisno ali ustno
na javni obravnavi ali pa se pošljejo na elektronski naslov: gp.mop@gov.si,
pri čemer se v rubriki "Zadeva" navedejo ključne besede
"plinovod: Trojane–Vodice". 
O pripombah in predlogih, danih med javno seznanitvijo,
odloči pripravljavec državnega lokacijskega načrta po predhodnem mnenju
pobudnika izdelave predloga tega načrta.
IV.
V času javne razgrnitve iz I. točke tega sklepa imajo v
postopku celovite presoje vplivov na okolje pravico dajati mnenja in pripombe
fizične ali pravne osebe, ki imajo na območju, na katero se predlog strokovne
rešitve nanaša, stalno prebivališče ali sedež ali v lasti nepremičnino, ter
nevladne organizacije iz prvega odstavka 153. člena Zakona o varstvu okolja
(Uradni list RS, št. 41/04).
V.
V času javne razgrnitve iz I. točke tega sklepa Ministrstvo
za okolje in prostor, Direktorat za prostor, vabi na 2. prostorsko konferenco,
ki bo potekala 13. februarja 2006 z začetkom ob 14.00 v sejni sobi Ministrstva
za okolje in prostor, Direktorata za prostor, Dunajska 21, Ljubljana, v
podhodu. 
Na prostorski konferenci bodo predstavljene strokovne
podlage za državni lokacijski načrt za prenosni plinovod M2/1 Trojane–Vodice
pri Ljubljani. Nanjo so vabljeni zlasti predstavniki lokalne skupnosti,
gospodarstva, interesnih združenj, organizirane javnosti in nosilcev urejanja
prostora. 
Gradivo iz prvega odstavka te točke je na vpogled na
Ministrstvu za okolje in prostor, Direktoratu za prostor, Dunajska 21,
Ljubljana, vsak delovni dan med 13.00 in 15.30, na sedežih Občine Lukovica,
Občine Domžale, Občine Mengeš, Občine Komenda in Občine Vodice pri Ljubljani,
in sicer med uradnimi urami, na spletnih straneh Urada za prostorski razvoj, http://www.gov.si/upr/aktualno.php,
v rubriki Obvestila za javnost, ter na spletnih straneh Občine Lukovica, Občine
Domžale, Občine Kamnik, Občine Mengeš, Občine Komenda in Občine Vodice pri
Ljubljani.
VI.
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (www.gov.si/upr), na
spletnih straneh Občine Lukovica, Občine Domžale, Občine Kamnik, Občine Mengeš,
Občine Komenda in Občine Vodice pri Ljubljani, v časopisu Dnevnik in na
krajevno običajen način na radiu Hit, v glasilu Mengšan in na lokalni
televiziji TV Plus.
Št. 350-10-5/2005-VC
Ljubljana, dne 9. januarja 2006
EVA: 2006-2511-0062
Janez Podobnik l.r. 
Minister 
za okolje in prostor