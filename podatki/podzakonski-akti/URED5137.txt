1. člen
(vsebina)
(1) Ta uredba določa način izvajanja
sistema izvoznih nadomestil (v nadaljnjem besedilu: nadomestila), ki so na
podlagi pravnih aktov Sveta Evropske unije in Evropske komisije s področja
trgovinskih pravil in skupne ureditve kmetijskih trgov (v nadaljnjem besedilu:
pravo Skupnosti za skupno ureditev kmetijskih trgov) predvidena pri izvozu
kmetijskih proizvodov za izvajanje: 
-       
Uredbe Sveta (ES) št. 3448/93 z dne 6. decembra 1993 o trgovinskih
režimih za nekatero blago, pridobljeno s predelavo kmetijskih proizvodov (UL L
št. 318 z dne 20. 12. 1993, str. 18), zadnjič spremenjene z Uredbo Sveta (ES)
št. 2580/2000 z dne 20. novembra 2000 o spremembi Uredbe (ES) št. 3448/93 o
trgovinskih režimih, ki se uporabljajo za nekatero blago, pridobljeno s
predelavo kmetijskih proizvodov (UL L št. 298 z dne 25. 11. 2000, str. 5); 
-       
Uredbe Komisije (ES) št. 1043/2005 z dne 30. junija 2005 o izvajanju
Uredbe Sveta (ES) št. 3448/93 glede sistema dodeljevanja izvoznih nadomestil za
nekatere kmetijske proizvode, izvožene kot blago, ki ni zajeto v Prilogi I k
Pogodbi, in meril za določanje višine teh nadomestil (UL L št. 172 z dne 5. 7.
2005, str. 24), zadnjič spremenjene z Uredbo Komisije (ES) št. 586/2009 z dne
6. julija 2009 o spremembi Uredbe (ES) št. 1043/2005 glede obdobja veljavnosti
nekaterih potrdil o nadomestilu (UL L št. 176 z dne 7. 7. 2009, str. 5), (v
nadaljnjem besedilu: Uredba 1043/2005/ES); 
-       
Uredbe Sveta (ES) št. 1234/2007 o vzpostavitvi skupne ureditve
kmetijskih trgov in o posebnih določbah za nekatere kmetijske proizvode (Uredba
o enotni SUT) (UL L št. 299 z dne 16. 11. 2007, str. 1), zadnjič spremenjene z
Uredbo Sveta (ES) št. 491/2009 z dne 25. maja 2009 o spremembi Uredbe (ES) št.
1234/2007 o vzpostavitvi skupne ureditve kmetijskih trgov in o posebnih
določbah za nekatere kmetijske proizvode (Uredba o enotni SUT) (UL L št. 154 z
dne 17. 6. 2009, str. 1); 
-       
Uredbe Komisije (ES) št. 612/2009 z dne 7. julija 2009 o skupnih
podrobnih pravilih za uporabo sistema izvoznih nadomestil za kmetijske
proizvode (UL L št. 186 z dne 17. 7. 2009, str. 1; v nadaljnjem besedilu:
Uredba 612/2009/ES); 
-       
drugih pravnih aktov Sveta Evropske unije in Evropske komisije, ki so
bili izdani v okviru prava Skupnosti za skupno ureditev kmetijskih trgov za
izvajanje sistema izvoznih nadomestil za kmetijske proizvode. 
(2) Če v pravu Skupnosti za skupno ureditev
kmetijskih trgov ali v tej uredbi ni določeno drugače, se za nadomestila
smiselno uporabljajo carinski predpisi Evropskih skupnosti.
2. člen
(pristojni organ)
(1) Agencija Republike Slovenije za
kmetijske trge in razvoj podeželja (v nadaljnjem besedilu: agencija) odobri
nadomestilo na podlagi zahteve izvoznika v skladu s pravom Skupnosti za skupno
ureditev kmetijskih trgov. Agencija odobri nadomestilo z odločbo. 
(2) Kot odobritev nadomestila iz prejšnjega
odstavka se štejejo tudi predplačila za nadomestila ter zahteve za vračilo
nadomestila iz 3. in 4. člena te uredbe.
3. člen
(predplačilo nadomestila)
Na zahtevo izvoznika agencija v skladu s
pravom Skupnosti za skupno ureditev kmetijskih trgov z odločbo odobri predplačilo
za nadomestilo, ko carinski organ sprejme izvozno carinsko deklaracijo.
4. člen
(vračilo nadomestila)
Agencija z odločbo zahteva vračilo
nadomestila, če se izkaže, da je bilo izvozniku nadomestilo dodeljeno
neupravičeno.
5. člen
(izvoz živega goveda)
(1) Uradni veterinarji na mejnih
veterinarskih postajah morajo opravljati preglede živega goveda, pripraviti
poročilo o opravljenih pregledih in izpolnjene zahteve potrditi z ustreznimi
zaznamki v skladu z Uredbo Komisije (ES) št. 639/2003 z dne 9. aprila 2003 o
določitvi podrobnih pravil v skladu z Uredbo Sveta (ES) št. 1254/1999 glede
zahtev za odobritev izvoznih nadomestil v zvezi z dobrim počutjem živega goveda
med prevozom (UL L št. 93 z dne 10. 4. 2003, str. 10), zadnjič spremenjeno z
Uredbo Komisije (ES) št. 498/2009 z dne 12. junija 2009 o spremembi Uredbe (ES)
št. 639/2003 o določitvi podrobnih pravil v skladu z Uredbo Sveta (ES) št.
1254/1999 glede zahtev za odobritev izvoznih nadomestil v zvezi z dobrim
počutjem živega goveda med prevozom (UL L št. 150 z dne 13. 6. 2009, str. 3),
(v nadaljnjem besedilu: Uredba 639/2003/ES). 
(2) Živo govedo lahko zapusti carinsko
območje Skupnosti le na naslednjih izstopnih točkah oziroma mejnih
veterinarskih postajah: 
-       
Koper – luški mejni prehod; 
-       
Obrežje – cestni mejni prehod; 
-       
Dobova – železniški mejni prehod. 
(3) Za opravljeni pregled iz prvega
odstavka tega člena se plača veterinarska pristojbina.
6. člen
(prijavljanje količin osnovnih proizvodov)
(1) V zvezi s prijavljanjem količin
osnovnih proizvodov, za katere se zahteva nadomestilo, v povezavi z 10. členom
Uredbe 1043/2005/ES, lahko vlagatelj zahtevkov za nadomestila prijavlja
količine osnovnih proizvodov na carinski deklaraciji (postopek deklarirane
sestave proizvoda) ali se odloči za postopek registracije proizvodne formule
(recepture). 
(2) Če vlagatelj uveljavlja nadomestilo na
podlagi prijavljanja količin osnovnih proizvodov na carinski deklaraciji, mora
ob izvozu k carinski deklaraciji carinskemu organu predložiti vse dokumente in
podatke, ki se štejejo za potrebne. To stori tako, da deklarira sestavo
proizvoda in navede vse potrebne podatke za izračun nadomestila na dokument
(carinsko deklaracijo in kontrolni izvod T5) oziroma predloži izpolnjen obrazec
iz priloge 1, ki je sestavni del te uredbe. 
(3) Če izvoznik blago redno izvaža in se
blago proizvaja pod jasno opredeljenimi tehničnimi pogoji ter ima stanovitne
značilnosti, se lahko odloči za postopek registracije proizvodne formule
(recepture), ki se vpiše v register receptur. V tem primeru mora na Generalni
carinski urad vložiti vlogo za registracijo proizvodne formule (recepture) na
obrazcu, ki je kot priloga 2 sestavni del te uredbe. 
(4) Pristojni carinski urad preveri, ali se
navedeni podatki v vlogi iz prejšnjega odstavka ujemajo z ugotovljenim
dejanskim stanjem v podjetju vlagatelja, in o navedenem sestavi zapisnik.
Pristojni carinski urad vlogo in zapisnik pošlje Generalnemu carinskemu uradu,
slednji pa, če niso ugotovljene nepravilnosti, pošlje vlogo in zapisnik na
agencijo, kjer recepturo administrativno preverijo, ji dodelijo številko in jo
vnesejo v register receptur. Register receptur vodi agencija. Če so ugotovljene
nepravilnosti, mora stranka v skladu z ugotovitvami v zapisniku vložiti novo
vlogo za registracijo proizvodne formule (recepture). 
(5) Ko je receptura registrirana pri
agenciji, se o tem obvesti vlagatelja in Generalni carinski urad. Vlagatelj
lahko pri nadaljnjih postopkih na vseh dokumentih, na katerih se zahteva
proizvodna formula (receptura), namesto prijavljanja količin osnovnih
proizvodov navede le številko recepture. 
(6) Vlagatelj mora ob vsaki morebitni
spremembi proizvodne formule (recepture) na Generalni carinski urad poslati
novo vlogo za registracijo proizvodne formule (recepture). 
(7) Proizvodna formula (receptura) je
veljavna največ 12 mesecev. Najpozneje v desetih delovnih dneh pred potekom
veljavnosti proizvodne formule (recepture) mora izvoznik s pisno izjavo
potrditi, da ni nobenih sprememb. Pisno izjavo pošlje na agencijo. Če izvoznik
tega ne stori v navedenem roku, mora do ponovne vložitve vloge za registracijo
proizvodne formule (recepture) na Generalni carinski urad za izvozne postopke,
za katere se zahteva nadomestilo, uporabljati postopek deklarirane sestave
proizvoda.
7. člen
(mednarodne kontrolne in nadzorne
agencije)
Mednarodne kontrolne in nadzorne agencije
se lahko na njihovo zahtevo odobrijo kot izvedenke v postopku nadomestil za
izdajo potrdil v skladu s točko b) prvega odstavka 17. člena in točko c)
drugega odstavka 17. člena Uredbe 612/2009/ES ter za preglede v skladu z drugim
odstavkom 3. člena Uredbe 639/2003/ES.
8. člen
(zahteva za odobritev)
Zahtevi za odobritev iz prejšnjega člena (v
nadaljnjem besedilu: odobritev) se priložijo tisti podatki in dokumentacija, ki
dokazujejo, da je prosilec za kontrolo in nadzor nad kmetijskimi proizvodi in
živili zanesljiv in strokoven v skladu s Prilogo VIII Uredbe 612/2009/ES.
9. člen
(odobritev)
(1) Agencija odobri zahtevo iz 7. člena te
uredbe z odločbo, ki mora vsebovati tiste pogoje in zahteve, ki so potrebni za
izpolnjevanje kontrolnih nalog. 
(2) Odločba, s katero se odobri zahtevo iz
7. člena te uredbe, se izda za tri leta z možnostjo podaljšanja. 
(3) Odobritev se z odločbo prekliče, če se
ugotovi, da mednarodna kontrolna in nadzorna agencija ne izpolnjuje več pogojev
in zahtev iz prvega odstavka tega člena.
10. člen
(pravila, ki veljajo za majhne vrednosti)
(1) V postopku za nadomestila se sankcije v
skladu s pravili, ki veljajo za majhne vrednosti iz desetega odstavka 48. člena
Uredbe 612/2009/ES, ne izrečejo, če znesek na posamezno izvozno carinsko
deklaracijo ne presega 100 eurov. 
(2) Agencija ne zahteva v skladu s tretjim
odstavkom 49. člena Uredbe 612/2009/ES povračila preveč plačanih nadomestil,
neupravičeno sproščenih varščin, predpisanih obresti in zneskov iz petega
odstavka 48. člena Uredbe 612/2009/ES, če povračilo na posamezno izvozno
carinsko deklaracijo ne presega 100 eurov.
11. člen
(dokazilo)
Če je Republika Slovenija hkrati država
izvoza in izstopa blaga, se kot dokazilo, da je blago zapustilo carinsko
območje Skupnosti, lahko uporabi: 
-       
pravilno potrjen izvirnik kontrolnega izvoda T5, predpisan z 912.a
členom Uredbe Komisije (EGS) št. 2454/93 z dne 2. julija 1993 o določbah za
izvajanje Uredbe Sveta (EGS) št. 2913/92 o carinskem zakoniku Skupnosti (UL L
št. 253 z dne 11. 10. 1993, str. 1), zadnjič spremenjene z Uredbo Komisije (ES)
št. 414/2009 z dne 30. aprila 2009 o spremembi Uredbe (EGS) št. 2454/93 o
določbah za izvajanje Uredbe Sveta (EGS) št. 2913/92 o carinskem zakoniku Skupnosti
(UL L št. 125 z dne 21. 5. 2009, str. 6), (v nadaljnjem besedilu: Uredba
2454/93/EGS), 
-       
elektronsko sporočilo carinskega urada izvoza v obliki xml, ki ga
carinski organ pošlje izvozniku ali deklarantu za blago, ki je zapustilo
carinsko območje Skupnosti v skladu z določbo 796.e člena Uredbe 2454/93/EGS, 
-       
pisno potrdilo o izstopu, ki ga naknadno izda carinski urad izvoza za
blago, ki je zapustilo carinsko območje Skupnosti, ali 
-       
pisna izvozna carinska deklaracija ali spremni dokument pri izvozu, ki
ima zaznamek carinskega organa, da je blago zapustilo carinsko območje
Skupnosti v skladu z določbo 2. točke 793.a člena Uredbe 2454/93/EGS.
12. člen
(predhodno obvestilo carini)
Izvozniki proizvodov, za katere se zahteva
nadomestilo, morajo najmanj 24 ur pred začetkom natovarjanja obvestiti carinski
urad pisno ali elektronsko in navesti pričakovano trajanje natovarjanja na
predhodnem obvestilu, ki vsebuje podatke, navedene na obrazcu iz priloge 3, ki
je sestavni del te uredbe.
13. člen
(kazenske določbe)
(1) Z globo od 2.500 do 25.000 eurov se
kaznuje pravna oseba, ki v zahtevi za odobritev nadomestila iz 2. člena te
uredbe navaja nepravilne in nepopolne podatke. 
(2) Z globo od 2.000 do 10.000 eurov se
kaznuje samostojni podjetnik posameznik, ki v zahtevi za odobritev nadomestila
iz 2. člena te uredbe navaja nepravilne in nepopolne podatke. 
(3) Z globo od 50 do 750 eurov se kaznuje
posameznik, ki v zahtevi za odobritev nadomestila iz 2. člena te uredbe navaja
nepravilne in nepopolne podatke. 
(4) Z globo od 250 do 1.500 eurov se za
prekršek iz prvega odstavka tega člena kaznuje odgovorna oseba pravne osebe.
14. člen
(prehodna določba)
Določba druge alinee 11. člena te uredbe se
začne uporabljati z dnem, ko carina in agencija vzpostavita sistem elektronske
izmenjave podatkov.
15. člen
(prenehanje veljavnosti)
Z dnem uveljavitve te uredbe preneha
veljati Uredba o izvajanju sistema izvoznih nadomestil v okviru prava Skupnosti
za tržne ureditve kmetijskih proizvodov (Uradni list RS, št. 33/04, 87/05 in
45/08 – ZKme-1).
16. člen
(začetek veljavnosti)
Ta uredba začne veljati petnajsti dan po
objavi v Uradnem listu Republike Slovenije.
Št. 00715-22/2009/4
Ljubljana, dne 1. oktobra 2009
EVA 2009-2311-0069
Vlada Republike Slovenije
Borut Pahor l.r. 
Predsednik

Priloga 1:
Deklarirana sestava proizvoda
Priloga 2: Vloga za
registracijo proizvodne formule (recepture)
Priloga 3: Prehodno
obvestilo