I. SPLOŠNE DOLOČBE
1. člen
Ta uredba določa vsebino informacij in način obveščanja
potrošnikov o varčni porabi goriva in emisijah CO2 za nova osebna
vozila, ki se ponujajo za prodajo ali najem na območju Evropske unije, v skladu
z Direktivo 1999/94/ES Evropskega parlamenta in Sveta z dne 13. decembra 1999 o
informacijah o ekonomičnosti porabe goriva in emisijah CO2, ki so na
voljo potrošnikom v zvezi s trženjem novih osebnih vozil (UL L št. 12 z dne 18.
1. 2000, str. 16), zadnjič spremenjeno z Uredbo (ES) št. 1137/2008 Evropskega
parlamenta in Sveta z dne 22. oktobra 2008 o prilagoditvi nekaterih aktov, za
katere se uporablja postopek, določen v členu 251 Pogodbe, Sklepu Sveta
1999/468/ES, glede regulativnega postopka s pregledom – Prilagoditev
regulativnemu postopku s pregledom – Prvi del (UL L št. 311 z dne 21. 11. 2008,
str. 1).
2. člen
Izrazi, uporabljeni v tej uredbi, imajo naslednji pomen: 
1.     
»distribucija preko elektronskih naprav« je prenos podatkov preko
elektronskih naprav, ki so namenjene shranjevanju ali obdelavi podatkov
(vključno z digitalno kompresijo), ter se v celoti prenašajo preko žice, radia,
optičnih naprav ali drugih elektromagnetnih naprav; 
2.     
»dobavitelj« je proizvajalec osebnih vozil oziroma njegov zakoniti
zastopnik s sedežem v Evropski uniji, če pa proizvajalec ali njegov zakoniti
zastopnik nima sedeža v Evropski uniji, pa uvoznik oziroma pravna ali fizična
oseba, ki daje prvič na trg novo osebno vozilo neodplačno ali proti plačilu; 
3.     
»elektronski, magnetni ali optični shranjevalnik podatkov« je katerokoli
orodje, na katerem se lahko elektronsko evidentirajo informacije in ki služi
kot informacijsko orodje javnosti; 
4.     
»model« je trgovski opis znamke, tipa osebnega vozila in, če je mogoče
in primerno, variante in izvedenke osebnega vozila; 
5.     
»novo osebno vozilo« je katerokoli osebno vozilo, predhodno neprodano
osebi, ki ga je kupila za drugačen namen kakor za prodajo ali dobavo tega
vozila; 
6.     
»osebno vozilo« je motorno vozilo kategorije M(1) v skladu s predpisi o
ES-homologaciji vozil; 
7.     
»oznaka o varčni porabi goriva in emisijah CO2« je oznaka, ki
vsebuje informacije o uradni porabi goriva in uradnih specifičnih emisijah CO2
vozila ter je na vozilo nameščena ali pa se nahaja v radiu 50 cm od vozila; 
8.     
»priročnik o varčni porabi goriva in emisijah CO2« je zbirka
podatkov o uradni porabi goriva in uradnih specifičnih emisijah CO2
za vsak model na trgu novih osebnih vozil; 
9.     
»prodajno mesto« je prostor, kjer so nova osebna vozila razstavljena ali
ponujena za prodajo ali najem strankam, kot je avtomobilski razstavni salon,
prostor na prostem ali sejem, na katerem so nova osebna vozila predstavljena
javnosti; 
10.  
»prodajalec« je pravna oseba, samostojni podjetnik posameznik ali
posameznik, ki samostojno opravlja dejavnost, ki novo osebno vozilo prodaja ali
daje v najem končnemu uporabniku; 
11.  
»promocijsko gradivo« je vsaka oblika informacij, ki se uporablja pri
trženju, prodaji ali najemu novih osebnih vozil; 
12.  
»potrdilo o skladnosti« je pisna izjava, ki jo izda proizvajalec
osebnega vozila ali njegov zakoniti zastopnik in z njo jamči, da je vozilo
skladno s homologiranim tipom ter kot tako opredeljeno v predpisih o
ugotavljanju skladnosti vozil; 
13.  
»tip«, »varianta« in »izvedenka« so različna vozila posamezne znamke, ki
jih v skladu predpisi o ugotavljanju skladnosti vozil navede proizvajalec in so
enkratno opredeljeni z alfanumeričnimi znaki za tip, varianto in izvedenko; 
14.  
»uradna poraba goriva« je vrednost porabe goriva, pridobljena iz
podatkov za posamezno osebno vozilo, ki so bili ugotovljeni pri homologaciji
osebnega vozila skladno s predpisi o ugotavljanju skladnosti vozil, in je
navedena v prilogi certifikata o ES-homologaciji vozil ali v ES-potrdilu o
skladnosti. Če je več variant oziroma izvedenk uvrščenih pod en sam model,
vrednost porabe goriva, ki se navede za ta model, temelji na varianti oziroma
izvedenko z najvišjo uradno porabo goriva v tej skupini; 
15.  
»uradne specifične emisije CO2« so vrednosti emisij CO2
za posamezno osebno vozilo, izmerjene v skladu s predpisi o ES-homologaciji
vozil ali o ugotavljanju skladnosti vozil. Če je več variant oziroma izvedenk
uvrščenih pod en sam model, vrednosti, ki se navedejo za emisije CO2
za ta model, temeljijo na varianti oziroma izvedenki z najvišjimi emisijami CO2
v tej skupini; 
16.  
»znamka vozila« je znamka proizvajalca, ki je navedena v ES-potrdilu o
skladnosti in v certifikatu o ES-homologaciji vozil.
II. OZNAKA O VARČNI PORABI GORIVA IN EMISIJAH CO2
3. člen
(1) Dobavitelj za vsak nov model osebnega vozila, ki se
nahaja na prodajnem mestu, izdela oznako o varčni porabi goriva in emisijah CO2v
skladu s prilogo 1, ki je sestavni del te uredbe, in jo posreduje prodajalcu. 
(2) Prodajalec oznako iz prejšnjega odstavka namesti na levo
sprednje stransko steklo vsakega novega modela osebnega vozila, ki se nahaja na
prodajnem mestu, ali jo razstavi v radiu 50 cm od vozila. 
(3) Vzorec oznake o varčni porabi goriva v elektronski obliki
objavi ministrstvo, pristojno za okolje, na svoji spletni strani.
III. PRIKAZ PLAKATA OZIROMA ZASLONA
4. člen
(1) Prodajalec za vsa nova osebna vozila, ki se nahajajo na
prodajnem mestu, na vidnem mestu prikaže plakat oziroma zaslon v skladu s
prilogo 2, ki je sestavni del te uredbe. 
(2) Prodajalec plakat oziroma zaslon iz prejšnjega odstavka
dopolni vsakih šest mesecev, v času med dvema dopolnitvama pa se podatki iz
priloge 2 te uredbe za vsa nova osebna vozila dodajajo na konec seznama
prikazov na plakatu oziroma zaslonu.
IV. PROMOCIJSKO GRADIVO
5. člen
(1) Dobavitelj mora zagotoviti, da promocijsko gradivo, ki
oglašuje model, vključno z elektronskimi, magnetnimi in optičnimi
shranjevalniki ter objavami na svetovnem spletu, vsebuje podatke o uradni
porabi goriva in uradnih specifičnih emisijah CO(2 )za modele, na katere se
nanaša, v skladu s prilogo 3, ki je sestavni del te uredbe. 
(2) Dobavitelj mora zagotoviti, da so podatki iz prejšnjega
odstavka potrošniku dostopni na svetovnem spletu, ko je novo vozilo prvič
ponujeno v prodajo ali najem.
V. PRIROČNIK O VARČNI PORABI GORIVA IN EMISIJAH CO2
6. člen
(1) Dobavitelj na svoje stroške enkrat letno pripravi
priročnik o varčni porabi goriva in emisijah CO2 (v nadaljnjem
besedilu: priročnik) v tiskani ali elektronski obliki. 
(2) Dobavitelj pripravi priročnik v skladu s prilogo 4, ki je
sestavni del te uredbe, in posreduje izvod priročnika v tiskani ali elektronski
obliki prodajalcem in ministrstvu, pristojnemu za okolje. 
(3) Dobavitelj objavi priročnik v elektronski obliki na svoji
spletni strani.
7. člen
Prodajalec mora zagotoviti, da je zadnja izdaja priročnika v
tiskani ali elektronski obliki brezplačno dostopna potrošnikom na njegovem
prodajnem mestu najpozneje v enem mesecu po njeni izdaji.
VI. NADZOR
8. člen
Nadzor nad izvajanjem določb te uredbe opravljajo tržni
inšpektorji.
VII. KAZENSKE DOLOČBE
9. člen
(1) Z globo od 4.000 eurov do 40.000 eurov se za prekršek
kaznuje dobavitelj, ki je pravna oseba, če: 
-       
ne izdela in ne posreduje oznake o varčni porabi goriva in emisijah CO2
v skladu s prvim odstavkom 3. člena te uredbe, 
-       
ne zagotovi, da promocijsko gradivo vsebuje predpisane podatke v skladu
s prvim odstavkom 5. člena te uredbe, 
-       
ne zagotovi dostopnosti predpisanih podatkov potrošniku v skladu z
drugim odstavkom 5. člena te uredbe, 
-       
ne pripravi, ne posreduje in ne objavi priročnika v skladu s 6. členom
te uredbe. 
(2) Z globo od 3.000 do 35.000 eurov se za prekršek iz
prejšnjega odstavka kaznuje samostojni podjetnik posameznik ali posameznik, ki
samostojno opravlja dejavnost. 
(3) Z globo od 4.000 eurov do 40.000 eurov se za prekršek
kaznuje prodajalec, ki je pravna oseba, če: 
-       
ne namesti oziroma razstavi oznake o varčni porabi goriva in emisijah CO2
v skladu z drugim odstavkom 3. člena te uredbe, 
-       
ne prikaže in dopolni plakata oziroma zaslona v skladu s 4. členom te
uredbe, 
-       
ne zagotovi, da je zadnja izdaja priročnika na voljo potrošnikom v
skladu s 7. členom te uredbe. 
(4) Z globo od 3.000 do 35.000 eurov se za prekršek iz
prejšnjega odstavka kaznuje samostojni podjetnik posameznik ali posameznik, ki
samostojno opravlja dejavnost. 
(5) Z globo od 1.200 do 4.100 eurov se za prekršek iz prvega
in tretjega odstavka tega člena kaznuje tudi odgovorna oseba pravne osebe
oziroma samostojnega podjetnika posameznika.
VIII. KONČNI DOLOČBI
10. člen
Z dnem uveljavitve te uredbe preneha veljati Pravilnik o
obveščanju potrošnikov o varčni rabi goriv in emisijah CO2 iz novih
osebnih vozil (Uradni list RS, št. 86/03, 133/03, 41/04 – ZVO-1 in 43/04), ki
pa se uporablja do dneva začetka uporabe te uredbe.
11. člen
Ta uredba začne veljati petnajsti dan po objavi v Uradnem
listu Republike Slovenije, uporabljati pa se začne 18. maja 2011.
Št. 00719-36/2010
Ljubljana, dne 7. oktobra 2010
EVA 2010-2511-0077
Vlada Republike Slovenije
Borut Pahor l.r. 
Predsednik

Priloga
1: Oznaka o varčni porabi goriva in emisijah CO2
Priloga
2: Opis plakata oziroma zaslona na prodajnem mestu
Priloga
3: Podatki o uradni porabi goriva in uradnih specifičnih emisijah CO2
v promocijskem gradivu
Priloga
4: Priročnik i varčni porabi goriva in emisijah CO2