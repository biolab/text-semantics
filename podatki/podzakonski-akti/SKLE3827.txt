1
Javno se razgrne osnutek gozdnogospodarskega načrta gozdnogospodarske
enote Grosuplje z obdobjem veljavnosti od 1. 1. 2002 do 31. 12. 2011, ki ga je
izdelal Zavod za gozdove Slovenije, Območna enota Ljubljana.
2
Gradivo iz prejšnje točke se javno razgrne za 14 dni v prostorih
Zavoda za gozdove Slovenije, Krajevne enote Grosuplje, Taborska cesta n.n.,
Grosuplje. Javna razgrnitev se začne osmi dan po objavi tega sklepa v Uradnem
listu Republike Slovenije.
3
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Grosuplje.
4
V času javne razgrnitve bo v prostorih Družbenega doma, Taborska
cesta 3, Grosuplje, organizirana javna obravnava. Datum javne obravnave bo v
istih prostorih ter na kraju javne razgrnitve objavljen naknadno.
5
Ta sklep se objavi v Uradnem listu Republike Slovenije.
Št. 322-01-04-7/2001/2
Ljubljana, dne 5. maja 2003.
EVA 2003-2311-0157
Minister
za kmetijstvo, gozdarstvo in prehrano
mag. Franc But l. r.