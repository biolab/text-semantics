1. člen
S tem pravilnikom se sprejme gozdnogospodarski načrt gozdnogospodarske
enote Čičarija (2009–2018), št. 14‑8/09
z dne 19. 8. 2009, ki ga je za obdobje od 1. januarja 2009 do 31. decembra 2018
izdelal Zavod za gozdove Slovenije, Območna enota Sežana.
2. člen
Gozdnogospodarska enota Čičarija, ki meri 17.618,34 ha, se
nahaja v Kraškem gozdnogospodarskem območju, v občinah Koper in Hrpelje ‑ Kozina, oziroma v katastrskih občinah Draga,
Golac, Gradišče, Gročana, Hrpelje, Markovščina, Materija, Obrov, Ocizla,
Podgorje, Poljane, Prešnica, Rakitovec, Ritomeče in Zazid.
3. člen
V gozdnogospodarski enoti Čičarija je s 1. januarjem 2009 ugotovljeno
naslednje stanje gozdov:
A)    
lastništvo: 84,8% zasebnih gozdov v lasti fizičnih ali pravnih oseb,
6,5% državnih gozdov in 8,7% gozdov lokalnih skupnosti;
B)    
površina: 11.401,56 ha, od katere je 11.270,75 ha večnamenskih gozdov,
71,31 ha gozdov s posebnim namenom, v katerih gozdnogospodarski ukrepi niso
dovoljeni in 59,50 ha varovalnih gozdov;
C)   
lesna zaloga: 125,8 m3/ha, od tega 48,5 m3/ha
iglavcev in 77,3 m3/ha listavcev;
D)   
tekoči letni prirastek: 3,77 m3/ha, od tega 1,13 m3/ha
iglavcev in 2,64 m3/ha listavcev.
4. člen
(1) V gozdnogospodarskem načrtu gozdnogospodarske enote
Čičarija (2009–2018) je ob upoštevanju usmeritev iz gozdnogospodarskega načrta
Kraškega gozdnogospodarskega območja, izdelanega za obdobje od 1. januarja 2001
do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Čičarija določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 1.067,97 ha,
-       
ekološke funkcije na površini 423,70 ha ter
-       
socialne funkcije na površini 164,66 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Čičarija (2009–2018) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Čičarija za obdobje od 1. januarja 2009 do
31. decembra 2018 določeni naslednji ukrepi:
-       
najvišji možni posek v višini 251.093 m3, od tega 88.591 m3
iglavcev in 161.502 m3 listavcev,
-       
gojitvena dela, potrebna za ohranitev in razvoj gozdov, na površini
288,17 ha,
-       
nega drogovnjaka na površini 258,70 ha,
-       
varstvena dela, potrebna za zaščito pred divjadjo, in sicer zaščita s
7.100 m ograje ter vzdrževanje 2.500 m ograj,
-       
varstvena dela, potrebna za zaščito pred požari, in sicer graditev 30 km
protipožarnih presek, vzdrževanje 235 km protipožarnih presek, postavitev 12
protipožarnih tabel ter vzdrževanje 34 protipožarnih tabel,
-       
varstvena dela, potrebna za zaščito pred žuželkami, v obsegu 18 delovnih
dni,
-       
nega habitatov prosto živečih živali, in sicer vzdrževanje grmišč na
površini 1,30 ha, vzdrževanje travinj na površini 83,0 ha ter vzdrževanje
vodnih površin v obsegu 51,5 delovnih dni.
(2) V gozdnogospodarskem načrtu gozdnogospodarske enote
Čičarija (2009–2018) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Čičarija, v obdobju od uveljavitve
tega pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Čičarija (2009–2018).
7. člen
Po en izvod gozdnogospodarskega načrta gozdnogospodarske enote
Čičarija (2009–2018) je na vpogled na sedežu Zavoda za gozdove Slovenije, Območne
enote Sežana, Partizanska 49, Sežana, na sedežu Zavoda za gozdove Slovenije, Krajevne
enote Kozina, Reška 14, Kozina in na Ministrstvu za kmetijstvo, gozdarstvo in
prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote
Čičarija (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-14-10/2001/11
Ljubljana, dne 26. novembra 2009
EVA 2009-2311-0048
prof. dr. Milan Pogačnik l.r.
Minister
za kmetijstvo,
gozdarstvo in prehrano