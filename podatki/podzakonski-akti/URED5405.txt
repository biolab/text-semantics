I. SPLOŠNE DOLOČBE
1. člen
(vsebina)
S to uredbo se ureja javno financiranje
študijske in obštudijske dejavnosti, investicij in investicijskega vzdrževanja
ter razvojnih nalog na univerzah in samostojnih visokošolskih zavodih, ki jih
je ustanovila Republika Slovenija, ter financiranje nacionalno pomembnih nalog
z visokošolskega področja.
S to uredbo se ureja tudi javno
financiranje študijske in obštudijske dejavnosti na koncesioniranih
visokošolskih zavodih za koncesionirane študijske programe.
Koncesioniranim visokošolskim zavodom in
zasebnim visokošolskim zavodom, ki izvajajo javnoveljavne študijske programe,
se po javnih razpisih lahko dodeljujejo sredstva za razvojne naloge.
Po tej uredbi se financirajo tudi:
-      
univerzitetne knjižnice – druge članice javnih
visokošolskih zavodov,
-      
Centralna tehniška knjižnica Univerze v
Ljubljani in
-      
Evro-sredozemska univerza.
V tej uredbi se izraz visokošolski zavod
uporablja za univerzo in samostojni visokošolski zavod.
2. člen
(način določitve sredstev za študijsko
dejavnost in razvojne naloge)
Sredstva za študijsko dejavnost se za prvo
in drugo stopnjo rednega študija določijo kot skupna sredstva (integralno
financiranje) za visokošolski zavod v okviru temeljnega stebra financiranja in
ne vključujejo financiranja študentov druge stopnje z že pridobljeno izobrazbo,
ki ustreza najmanj drugi stopnji.
Javna sredstva za razvojne naloge
visokošolskih zavodov se dodeljujejo v okviru razvojnega stebra financiranja.
II. SREDSTVA ZA ŠTUDIJSKO DEJAVNOST
1. Splošno
3. člen
(opredelitev študijske dejavnosti)
Študijska dejavnost visokošolskih zavodov
je:
-      
pedagoška in z njo povezana
znanstvenoraziskovalna, umetniška in strokovna dejavnost,
-      
knjižničarska, informacijska, organizacijska,
upravna in druga infrastrukturna dejavnost.
Sredstva za študijsko dejavnost lahko javni
visokošolski zavodi namenijo za:
-      
plače in druge izdatke za zaposlene,
-      
prispevke delodajalca za socialno varnost,
-      
izdatke za blago in storitve in
-      
plačila obresti in odplačila kreditov, če je
bilo posojilo najeto za financiranje stroškov izvajanja študijske dejavnosti.
Sredstva za študijsko dejavnost javni
visokošolski zavodi lahko namenijo tudi za nakup nematerialnega premoženja,
nakup in vzdrževanje opreme, investicijsko vzdrževanje ter plačila obresti in
odplačila kreditov, h katerim je bilo dano poroštvo Republike Slovenije, vendar
le ob pogoju, da so predhodno zagotovljena sredstva za namene iz prejšnjega
odstavka.
Sredstva za študijsko dejavnost
koncesionirani visokošolski zavodi lahko namenijo za:
-      
plače in druge izdatke za zaposlene,
-      
prispevke delodajalca za socialno varnost,
-      
izdatke za blago in storitve in
-      
plačila obresti in odplačila kreditov, če je
bilo posojilo najeto za financiranje stroškov izvajanja koncesioniranega
študijskega programa.
4. člen
(časovne razmejitve in presežek na
študijski dejavnosti)
Skladno s standardi in predpisi, ki urejajo
računovodstvo v javnem sektorju, visokošolski zavodi ob koncu poslovnega leta
lahko oblikujejo kratkoročne odložene prihodke, ki so nastali iz sredstev za
študijsko dejavnost po tej uredbi.
Če so stroški za izvajanje študijske
dejavnosti v koledarskem letu nižji od sredstev za študijsko dejavnost, ki so
bila določena na podlagi te uredbe, in zato nastane presežek prihodkov nad
odhodki, se ta presežek, skladno s predpisi, ki urejajo visoko šolstvo, porabi
za opravljanje in razvoj študijske dejavnosti.
2. Proračunska sredstva za študijsko
dejavnost
5. člen
(letna proračunska sredstva za študijsko
dejavnost)
Letna proračunska sredstva za študijsko
dejavnost sestavljajo letna sredstva za temeljni steber financiranja (v
nadaljnjem besedilu: TSF) in letna sredstva za razvojni steber financiranja (v
nadaljnjem besedilu: RSF).
TSF  so letna sredstva za temeljni steber financiranja.
RSF  so letna sredstva za razvojni steber financiranja.
k        je tekoče
koledarsko leto.
TSF so vsota letnih sredstev za temeljni
steber financiranja visokošolskih zavodov (v nadaljnjem besedilu: TSF-Z), to so
letna sredstva za temeljni steber financiranja javnih visokošolskih zavodov in
letna sredstva za temeljni steber financiranja koncesioniranih visokošolskih
zavodov za koncesionirane študijske programe.
Vsota TSF-Z koncesioniranih visokošolskih
zavodov za koncesionirane študijske programe je lahko največ 4,32% vsote TSF-Z
javnih visokošolskih zavodov, zaokrožene na dve decimalni mesti.
RSF se zagotavljajo skladno s proračunskimi
možnostmi.
3. Določanje letnih sredstev za
temeljni steber financiranja visokošolskih zavodov
6. člen
(črtan)
7. člen
(črtan)
8. člen
(črtan)
9. člen
(črtan)
10. člen
(črtan)
11. člen
(črtan)
12. člen
(črtan)
12.a člen
(določanje sredstev TSF)
Sredstva TSF so enaka sredstvom TSF
preteklega leta, povečanim najmanj za realno rast bruto domačega proizvoda
preteklega leta.
Če letna proračunska sredstva za študijsko
dejavnost ne zadostujejo za TSF tekočega leta, izračunanega kot vsoto TSF-Z,
določenih v skladu z 12.b do 12.d členom ter 14. Do 16. členom te
uredbe, se visokošolskim zavodom TSF-Z sorazmerno zmanjšajo do razpoložljivih
letnih proračunskih sredstev za študijsko dejavnost za TSF.
12.b člen
(določanje sredstev TSF-Z)
Sredstva TSF-Z se izračunajo ob
upoštevanju:
-      
študijskega področja posameznega študijskega
programa,
-      
števila vpisanih študentov rednega študija prve
in druge stopnje brez ponavljalcev in absolventov na visokošolskem zavodu v
tekočem študijskem letu in
-      
števila diplomantov rednega študija po
študijskih programih za pridobitev visoke strokovne in univerzitetne izobrazbe,
sprejetih pred 11. junijem 2004, ter po študijskih programih prve in druge
stopnje na visokošolskem zavodu v preteklem koledarskem letu.
TSF-Z sredstva javnega visokošolskega
zavoda in koncesioniranega visokošolskega zavoda za koncesionirane študijske
programe so v tekočem koledarskem letu enaka produktu vsote enot visokošolskega
zavoda in enote financiranja iz 12.č člena te uredbe.
12.c člen
(študijske skupine in faktorji)
Študijski programi po študijskih področjih
v skladu s KLASIUS se združujejo v sedem študijskih skupin z naslednjimi
faktorji:
1.    
(31) družbene vede, (32) novinarstvo in
obveščanje, (34) poslovne in upravne vede ter (38) pravne vede: f(1) = 1,0;
2.    
(14) izobraževalne vede in izobraževanje
učiteljev, (22) humanistika, (72) zdravstvo, podpodročja 720 – zdravstvo
(podrobneje neopredeljeno), 725 – zdravstvena tehnologija in 726 – terapija in
rehabilitacija, (76) socialno delo, (81) osebne storitve, (84) transportne
storitve in (86) varovanje: f(2) = 1,75;
3.    
(21) umetnost – visokošolski strokovni
študijski programi, (48) računalništvo, (52) tehnika, brez podpodročja 524 –
kemijska tehnologija in procesno inženirstvo, (54) proizvodne tehnologije, (58)
arhitektura, urbanizem in gradbeništvo, (72) zdravstvo, podpodročje 723 –
zdravstvena nega in oskrba ter (85) varstvo okolja: f(3) = 2,50;
4.    
(42) vede o živi naravi, (46) matematika in
statistika, (62) kmetijstvo, gozdarstvo, ribištvo: f(4) = 3,30;
5.    
(44) fizikalne in kemijske vede, (52) tehnika,
podpodročje 524 – kemijska tehnologija in procesno inženirstvo ter (72)
zdravstvo, podpodročje 727 – farmacija in lekarništvo: f(5) = 3,50;
6.    
(64) veterinarstvo ter (72) zdravstvo,
podpodročji 721 – medicina in 724 – zobozdravstvo: f(6) = 4,50;
7.    
(21) umetnost – univerzitetni in magistrski
študijski programi: f(7) = 6,65.
Faktor študijske skupine f(s) izraža
razmerje med sredstvi, namenjenimi za izvedbo študija v študijski skupini, v
primerjavi s prvo študijsko skupino.
12.č člen
(določanje enote financiranja)
Enota financiranja se določi tako, da se
sredstva za TSF v tekočem koledarskem letu delijo z vsoto študentov, pomnoženih
s pripadajočo utežjo, in diplomantov.
Študent je vsak študent rednega študija
prve in druge stopnje, ki ni ponavljalec oziroma absolvent, na javnih
visokošolskih zavodih in koncesioniranih visokošolskih zavodih za
koncesionirane študijske programe v tekočem študijskem letu.
Diplomant je vsak diplomant rednega študija
prve in druge stopnje ter študijskih programov za pridobitev visoke strokovne
in univerzitetne izobrazbe, sprejetih pred 11. junijem 2004, na javnih
visokošolskih zavodih in koncesioniranih visokošolskih zavodih za
koncesionirane študijske programe v preteklem koledarskem letu.
Utež študenta je faktor študijske skupine,
v katero se uvršča študijski program, v katerega je študent vpisan.
12.d člen
(sprememba TSF-Z)
Če se po določitvi sredstev iz 12.a do 12.č
člena te uredbe TSF-Z sredstva zavoda v tekočem proračunskem letu glede na
TSF-Z sredstva zavoda v preteklem proračunskem letu zmanjšajo za več kot
5 %, so TSF-Z sredstva zavoda enaka TSF-Z sredstvom preteklega
proračunskega leta, zmanjšanim za 5 %.
Če se po določitvi sredstev iz 12.a do 12.č
člena te uredbe TSF-Z sredstva zavoda v tekočem proračunskem letu glede na
TSF-Z sredstva zavoda v preteklem proračunskem letu povečajo za več kot
14,5 %, so TSF-Z sredstva zavoda enaka TSF-Z sredstvom preteklega
proračunskega leta, povečanim za 14,5 %.
Če po določitvi TSF-Z sredstev iz prvega in
drugega odstavka tega člena TSF-Z sredstva presegajo razpoložljiva proračunska
sredstva, se zavodom, katerim so se sredstva glede na preteklo proračunsko leto
povečala, TSF-Z sredstva sorazmerno zmanjšajo do razpoložljivih proračunskih
sredstev.
Obseg TSF sredstev, ki se zaradi določb
prvega in drugega odstavka tega člena ne razporedijo med visokošolske zavode,
se prerazporedijo v RSF sredstva.
4. Posebnosti pri določanju TSF-Z
13. člen
(sredstva za nove članice javnih
visokošolskih zavodov)
Sredstva za ustanavljanje in delovanje
novih članic javni visokošolski zavodi zagotavljajo v okviru svojih
razpoložljivih sredstev.
14. člen
(določitev TSF-Z ob izgubi akreditacije)
Če Svet Nacionalne agencije Republike
Slovenije za kakovost v visokem šolstvu v postopku podaljšanja akreditacije ne
podaljša akreditacije visokošolskega zavoda, njegove članice ali študijskega
programa, se TSF-Z zmanjša v prvem naslednjem koledarskem letu. Zmanjšanje
sredstev se izračuna takole:
TSF-Z za preteklo leto se deli s številom
študentov rednega študija preteklega študijskega leta brez absolventov po
študijskih programih za pridobitev visoke strokovne in univerzitetne izobrazbe,
sprejetih pred 11. junijem 2004 preteklega študijskega leta, ter po
študijskih programih prve in druge stopnje na visokošolskem zavodu. K številu
študentov se ne prištevajo tisti na drugi stopnji študija z že pridobljeno
izobrazbo, ki ustreza najmanj drugi stopnji. Tako določen znesek na študenta se
pomnoži s številom študentov preteklega študijskega leta na študijskem programu
oziroma visokošolskem zavodu, ki mu v postopku podaljšanja akreditacije le-ta
ni bila podaljšana.
Znesek,
izračunan v skladu s prejšnjim odstavkom, se odšteje od TSF-Z preteklega leta.
Tako izračunan TSF-Z se pomnoži z realno rastjo BDP preteklega leta.
V  je število vpisanih študentov rednega
študija brez absolventov po študijskih programih za pridobitev visoke strokovne
in univerzitetne izobrazbe, sprejetih pred 11. junijem 2004, ter po
študijskih programih prve in druge stopnje na visokošolskem zavodu. K številu
študentov se ne prištevajo tisti na drugi stopnji študija z že pridobljeno
izobrazbo, ki ustreza najmanj drugi stopnji.
A  je število študentov preteklega
študijskega leta na študijskem programu, ki mu ni bila podaljšana akreditacija.
K številu študentov se ne prištevajo tisti na drugi stopnji študija z že
pridobljeno izobrazbo, ki ustreza najmanj drugi stopnji.
TSF-Z so letna sredstva za temeljni steber financiranja visokošolskih
zavodov.
k   je tekoče koledarsko
leto.
15. člen
(določitev TSF-Z ob prenehanju koncesije)
Ob prenehanju koncesije se TSF-Z
koncesioniranega visokošolskega zavoda za koncesionirane študijske programe
zmanjša, tako da se TSF-Z za preteklo leto deli s številom študentov preteklega
študijskega leta na koncesioniranih študijskih programih prve in druge stopnje
rednega študija brez absolventov in študentov na drugi stopnji študija z že
pridobljeno izobrazbo, ki ustreza najmanj drugi stopnji. Tako določen znesek na
študenta se pomnoži s številom študentov zadnjega letnika preteklega
študijskega leta na študijskem programu, ki mu je prenehala koncesija. Če je
koncesija prenehala študijskemu programu druge stopnje, se pri številu
študentov zadnjega letnika ne upoštevajo študenti z že pridobljeno izobrazbo, ki
ustreza najmanj drugi stopnji.
Znesek,
izračunan v skladu s prejšnjim odstavkom, se odšteje od TSF-Z preteklega leta.
Tako izračunan TSF-Z se pomnoži z realno rastjo BDP preteklega leta.
TSF-Z     so letna sredstva za temeljni steber financiranja visokošolskih
zavodov.
k        je tekoče
koledarsko leto.
Sv     je število vpisanih študentov
rednega študija brez absolventov po koncesioniranih študijskih programih prve
in druge stopnje na koncesioniranem visokošolskem zavodu. K številu študentov
se ne prištevajo tisti na drugi stopnji študija z že pridobljeno izobrazbo, ki
ustreza najmanj drugi stopnji.
Sz     je število študentov zadnjega
letnika na študijskem programu, ki mu je prenehala koncesija. K številu
študentov se ne prištevajo tisti na drugi stopnji študija z že pridobljeno
izobrazbo, ki ustreza najmanj drugi stopnji.
16. člen
(določitev TSF-Z koncesioniranega
visokošolskega zavoda ob podelitvi nove koncesije)
TSF-Z se določijo ob upoštevanju števila
študentov, pomnoženega z vrednostjo sredstev na študenta.
Vrednost sredstev na študenta za študijske
programe s področij KLASIUS 14, 22, 31, 32, 34, 38, 76, 81, 84, 86 je 2.525
eurov na študenta, za druga študijska področja pa 4.060 eurov na študenta.
Vrednost se praviloma usklajuje letno. Določi se s sklepom ministra, v skladu
s proračunskimi zmožnostmi.
Število študentov iz prvega in drugega
odstavka tega člena so vpisani študenti na koncesioniranih študijskih programih
prve in druge stopnje rednega študija brez absolventov. K številu študentov se
ne prištevajo ponavljavci in študenti druge stopnje z že pridobljeno izobrazbo,
ki ustreza najmanj drugi stopnji.
V skladu s tem členom uredbe se TSF-Z
koncesioniranemu visokošolskemu zavodu za študijske programe s koncesijo določajo
za čas trajanja študijskega programa prve vpisane generacije. Po tem obdobju se
TSF-Z določajo v skladu z 12.a do 15. členom te uredbe.
5. Razvojni steber financiranja
17. člen
(opredelitev RSF)
V okviru RSF se javnim visokošolskim
zavodom financirajo naloge oziroma projekti, ki spodbujajo:
-      
raznovrstnost,
-      
internacionalizacijo,
-      
kakovost in
-      
socialno razsežnost
visokošolskih zavodov in
slovenskega visokošolskega prostora.
Sredstva RSF se lahko po enakih merilih
namenijo tudi za financiranje nalog, ki spodbujajo raznovrstnost,
internacionalizacijo, kakovost in socialno razsežnost na koncesioniranih
samostojnih visokošolskih zavodih in zasebnih samostojnih visokošolskih
zavodih, ki izvajajo javno veljavne študijske programe.
18. člen
(način dodeljevanja RSF)
Sredstva za naloge iz prejšnjega člena se
dodeljujejo z javnim razpisom, ki se izvede v skladu s pravilnikom, ki ga izda
minister, pristojen za visoko šolstvo (v nadaljnjem besedilu: minister).
19. člen
(opredelitev nalog RSF)
Sredstva iz prejšnjega člena se lahko
dodeljujejo za naloge, ki bodo pripomogle k doseganju ciljev in rezultatov ter
izvajanju ukrepov ali nalog s področja visokošolskega izobraževanja,
opredeljenih v dokumentih razvojnega načrtovanja Republike Slovenije.
Raznovrstnost spodbujajo dejavnosti kot so:
sodelovanje med univerzami in znotraj univerz pri oblikovanju in izvajanju
unidisciplinarnih, interdisciplinarnih in skupnih študijskih programov;
raznolikost študijske ponudbe z modularizacijo in večanjem izbirnosti in
nabirnosti ter omogočanjem prožnejših študijskih poti; projekti, ki visokošolskim
zavodom omogočajo uresničevanje različnih poslanstev in tako raznovrstnost
visokošolskega prostora, vključno z njihovo reorganizacijo in z vzpostavitvijo
podpornih dejavnosti izvajanja študija; projekti v podporo tehnoloških,
visokošolskih in znanstvenih potreb gospodarstva ter prenos znanja v trikotniku
visoko šolstvo, raziskovanje in gospodarstvo; razvoj ponudbe vseživljenjskega
učenja na visokošolski ravni; ustanovitev in delovanje novih članic
visokošolskih zavodov in podobno.
Internacionalizacijo spodbujajo dejavnosti
kot so: skupni študijski programi s tujimi visokošolskimi institucijami,
priprava in pilotna izvedba študijskih programov oziroma njihovih delov v tujih
jezikih; usposabljanje visokošolskih učiteljev in sodelavcev za poučevanje v
tujih jezikih; dolgoročno sodelovanje tujih gostujočih visokošolskih učiteljev;
krajše in daljše mednarodne izmenjave visokošolskih učiteljev, raziskovalcev in
strokovnjakov pri študijski dejavnosti; izpopolnjevanje zaposlenih na
visokošolskih zavodih na tujih ustanovah; sobotno leto; podporne dejavnosti za
povečanje mobilnosti slovenskih in tujih študentov ter drugi projekti, ki
krepijo internacionalizacijo slovenskega visokošolskega prostora in podobno.
Kakovost visokošolskih zavodov spodbujajo
dejavnosti kot so: uvajanje aktivnih študijskih oblik in novih metod
poučevanja; pridobivanje in izpopolnjevanje pedagoške, znanstvenoraziskovalne
oziroma umetniške usposobljenosti visokošolskih učiteljev in sodelavcev;
posebni razvojni projekti za povečanje učinkovitosti študija in zmanjšanje
osipa; krepitev zanimanja za študij na deficitarnih študijskih področjih; nakup
nove opreme za izvajanje študijske dejavnosti; izboljšanje razmerja med
študenti in visokošolskimi učitelji; financiranje izobraževanj in usposabljanj
zaposlenih na vodstvenih in vodilnih delovnih mestih za upravljanje
visokošolskih zavodov, izvedba mednarodne akreditacije za doseganje odličnosti
in visokih mednarodnih standardov kakovosti; podpora razvoju slovenske
terminologije na različnih znanstvenih, umetniških in strokovnih področjih in
podobno.
Razvoj socialne razsežnosti spodbujajo
dejavnosti kot so: povečevanje vključenosti manj zastopanih oziroma različnih
skupin prebivalstva v visoko šolstvo; ustvarjanje pogojev za povečanje
vključenosti študentov s posebnimi potrebami; povečevanje dostopnosti
visokošolskega izobraževanja; reorganizacija in vzpostavitev podpornih centrov
študentom in osebju: karierni centri oziroma karierno in akademsko ter
psihološko svetovanje, športne zmogljivosti in aktivnosti in podobno.
20. člen
(možnost prenosa sredstev v TSF-Z)
Po zaključku financiranja posameznega
projekta oziroma naloge, za katero so bila dodeljena sredstva RSF, lahko
minister na podlagi pozitivno ovrednotenih dolgoročnih učinkov in ugotovljenih
dolgoročnih dodatnih stroškov zaradi te naloge s sklepom odloči, da se sredstva
vštejejo v TSF-Z ter hkrati določi vrednost sredstev, ki se vštejejo v TSF-Z.
21. člen
(vrednotenje dolgoročnih učinkov nalog)
Vrednotenje dolgoročnih učinkov in stroškov
nalog iz prejšnjega člena opravi strokovna komisija, ki jo imenuje minister.
6. Sporočanje podatkov visokošolskih
zavodov
22. člen
(sporočanje podatkov)
Visokošolski zavodi morajo podatke, ki se
vodijo v Evidenčnem in analitskem informacijskem sistemu visokega šolstva v
Republiki Sloveniji (v nadaljnjem besedilu: eVŠ) v eVŠ evidenci študentov in
diplomantov iz 81.e člena Zakona o visokem šolstvu, sporočiti v naslednjih
rokih:
-      
za osebe, ki so pridobile status študenta
skladno z Zakonom o visokem šolstvu, v petih dneh po nastanku dogodka, razen
podatkov in sprememb podatkov, povezanih z vpisom študentov, ki se vpisujejo po
začetku študijskega leta, ki morajo biti sporočeni v eVŠ na dan dogodka, in
podatka o doseženih kreditnih točkah, ki se sporočajo na dan 30. oktobra za
preteklo študijsko leto, ter podatkov o mednarodni izmenjavi v času študija, ki
se sporočajo do 30. oktobra za preteklo študijsko leto,
-      
za tuje študente, ki so v Republiki Sloveniji
na mednarodni izmenjavi v okviru študija, v petih dneh po nastanku dogodka,
razen podatkov o teh študentih po začetku študijskega leta, ki morajo biti
sporočeni v eVŠ na dan dogodka, in podatka o doseženih kreditnih točkah, ki ga
je treba sporočiti do konca študijskega leta.
Ministrstvo pri izračunu TSF-Z pri številu
študentov upošteva podatke o številu študentov, ki so vpisani na dan 30.
oktobra.
7. Roki za določitev, nakazovanje in
razdelitev TSF-Z in pogodba
23. člen
(rok in način določitve TSF-Z za tekoče
leto in pogodba)
TSF-Z se določijo s sklepom ministra do
6. marca za tekoče leto. Pri morebitnem rebalansu proračuna ali spremembi
višine razpoložljivih letnih proračunskih sredstev za študijsko dejavnost se s
sklepom ministra naknadno spremeni višina TSF-Z.
TSF-Z se visokošolskemu zavodu nakazujejo
na podlagi pogodbe, sklenjene med visokošolskim zavodom in ministrstvom.
Visokošolski zavod in ministrstvo pri pripravi in usklajevanju pogodbe
upoštevata nacionalni program visokega šolstva. V pogodbi se poleg bistvenih
sestavin pogodbe opredelijo tudi:
-      
strateški/dolgoročni cilji visokošolskega
zavoda, ukrepi za njihovo dosego in ciljne vrednosti;
-      
načrt izvajanja študijske dejavnosti, ki
vključuje predvsem študijska področja, na katerih se bodo izvajali študijski
programi, morebitna povečanja ali zmanjšanja razpisanih vpisnih mest v prvi
letnik za naslednji dve študijski leti v primerjavi z zadnjim razpisom in
številom vpisanih študentov v prvi letnik, pričakovano število študentov ter
opredelitev morebitnih novih študijskih področij in članic v naslednjih štirih
letih;
-      
glavni letni cilji visokošolskega zavoda za
tekoče študijsko oziroma koledarsko leto z ukrepi za njihovo dosego in ciljne
vrednosti;
-      
način poročanja;
-      
ukrepi v primeru neizpolnjevanja določil
pogodbe.
Predlog za pripravo pogodbe s podatki iz
prve do tretje alinee prejšnjega odstavka ministrstvu sporoči visokošolski
zavod do konca oktobra tekočega leta za naslednje leto.
Če pogodba ali aneks k pogodbi za tekoče
koledarsko leto zaradi razlogov na strani visokošolskega zavoda ni podpisan
najkasneje v 20 dneh po določitvi sredstev iz prvega odstavka tega člena, se
pripadajoče mesečno nakazilo TSF-Z do podpisa pogodbe zmanjša za 2%.
24. člen
(nakazovanje TSF-Z)
Sredstva za TSF-Z se visokošolskemu zavodu
nakazujejo mesečno, praviloma do četrtega dne v mesecu za pretekli mesec.
25. člen
(nakazovanje TSF-Z do izračuna sredstev za
tekoče leto)
Do izračuna sredstev za TSF-Z za tekoče
koledarsko leto se visokošolskemu zavodu mesečno nakazujejo sredstva, enaka
dvanajstini TSF-Z v preteklem koledarskem letu.
26. člen
(poračun TSF-Z)
Ob upoštevanju 23. in 25. člena te uredbe se TSF-Z poračunajo v skladu s pogodbo.
27. člen
(pravila visokošolskega zavoda)
Visokošolski zavod razporeja TSF-Z po
pravilih, ki jih sprejme pristojni organ visokošolskega zavoda, in z njimi
pisno seznani ministrstvo v petih dneh po njihovem sprejemu oziroma spremembi.
8. Sofinanciranje doktorskega študija
28. člen
(sofinanciranje doktorskega študija)
Sofinanciranje doktorskega študija poteka v
skladu z uredbo, ki ureja financiranje doktorskega študija, oziroma prek Javne
agencije za raziskovalno dejavnost Republike Slovenije in Javne agencije za
tehnološki razvoj Republike Slovenije.
III. SREDSTVA ZA OBŠTUDIJSKO DEJAVNOST
29. člen
(definicija obštudijske dejavnosti)
Obštudijska dejavnost so univerzitetni šport
in s študijem povezane interesne dejavnosti študentov.
1. Univerzitetni šport
30. člen
(določitev sredstev za univerzitetni
šport)
Za univerzitetni šport se lahko namenijo
sredstva iz TSF-Z oziroma RSF visokošolskega zavoda. Sredstva določi
visokošolski zavod v skladu z letnim programom dela in pravili iz 27. člena te
uredbe.
2. Interesne dejavnosti študentov
31. člen
(določitev sredstev za interesne
dejavnosti študentov)
Sredstva za s študijem povezane interesne
dejavnosti študentov se določijo ob upoštevanju števila študentov in vrednosti
točke za posameznega študenta, ki jo za vsako proračunsko leto s sklepom določi
minister, in sicer v januarju oziroma v 30 dneh po uveljavitvi proračuna
Republike Slovenije.
Študenti iz prvega odstavka tega člena so
študenti rednega študija brez absolventov po študijskih programih za pridobitev
visoke strokovne in univerzitetne izobrazbe, sprejetih pred 11. junijem
2004, ter po študijskih programih prve in druge stopnje na visokošolskem
zavodu.
32. člen
(letni program študentskega sveta
visokošolskega zavoda)
Letni program študentskega sveta
visokošolskega zavoda, v katerem so določene s študijem povezane interesne
dejavnosti študentov, je sestavni del letnega programa dela visokošolskega
zavoda.
33. člen
(način nakazila sredstev za interesne
dejavnosti študentov)
Sredstva za interesne dejavnosti študentov
se visokošolskemu zavodu nakažejo enkrat na leto, in sicer po sprejetju letnega
programa dela visokošolskega zavoda.
34. člen
(namen sredstev za interesne dejavnosti
študentov)
Sredstva za interesne dejavnosti študentov
se lahko porabijo za njihove s študijem povezane interesne dejavnosti, določene
v letnem programu študentskega sveta visokošolskega zavoda, in sicer za izdatke
za blago in storitve.
IV. SREDSTVA ZA INVESTICIJE
35. člen
(opredelitev investicij)
Sredstva za investicije se lahko namenijo
za gradnjo, rekonstrukcijo, obnovo, pridobivanje oziroma najemanje stvarnega
premoženja, vključno s stroški upravljanja stvarnega premoženja.
Stvarno premoženje so nepremičnine in
premičnine.
Upravljanje stvarnega premoženja vključuje
zlasti skrb za pravno in dejansko urejenost, investicijsko vzdrževanje,
pripravo, organiziranje in vodenje investicij v vseh fazah investicijskega
procesa, oddajanje v najem, obremenjevanje s stvarnimi pravicami, dajanje
stvarnega premoženja v uporabo in podobno.
36. člen
(način določitve sredstev)
Sredstva za investicije visokošolskega
zavoda se določijo v skladu z:
-      
letnim načrtom ravnanja s stvarnim premoženjem
visokošolskega zavoda in
-      
sprejetim proračunom.
Sredstva za investicijsko vzdrževanje in
opremo se s sklepom ministra določijo na podlagi sprejetih meril ministrstva.
37. člen
(letni načrt ravnanja s stvarnim
premoženjem)
Letni načrt ravnanja s stvarnim premoženjem
je sestavni del letnega programa dela visokošolskega zavoda.
Letni načrt ravnanja s stvarnim premoženjem
lahko visokošolski zavod sprejme pred sprejetjem svojega letnega programa dela,
toda mora biti usklajen s sprejetim oziroma veljavnim proračunom v tistem delu,
ki se nanaša na financiranje iz sredstev državnega proračuna.
38. člen
(nakazovanje sredstev za investicije)
Sredstva za investicije se nakažejo
visokošolskemu zavodu na podlagi pogodbe o sofinanciranju investicij in
zahtevka visokošolskega zavoda.
39. člen
(poraba sredstev za investicije)
Sredstva za investicije se lahko porabijo v
skladu z veljavno pogodbo iz prejšnjega člena.
40. člen
(investicije v javnih študentskih domovih
in Centralni tehniški knjižnici Univerze v Ljubljani)
Določila tega poglavja se smiselno
uporabljajo tudi za financiranje investicij Centralne tehniške knjižnice
Univerze v Ljubljani in javnih študentskih domov.
V. SREDSTVA ZA ZNANSTVENORAZISKOVALNO DEJAVNOST
41. člen
(sredstva za znanstvenoraziskovalno
dejavnost)
Sredstva za znanstvenoraziskovalno
dejavnost visokošolski zavodi pridobivajo v skladu z določili zakona, ki ureja
raziskovalno in razvojno dejavnost.
VI. SREDSTVA ZA DRUGE POMEMBNE NALOGE
1. Sredstva za univerzitetne knjižnice
– druge članice javnih visokošolskih zavodov in Centralno tehniško knjižnico
Univerze v Ljubljani
42. člen
(določitev sredstev za univerzitetne
knjižnice – druge članice javnih visokošolskih zavodov in Centralno tehniško
knjižnico Univerze v Ljubljani)
Sredstva za plače in druge izdatke za
zaposlene, prispevke delodajalca za socialno varnost, izdatke za blago in
storitve ter investicije se za univerzitetne knjižnice – druge članice javnih
visokošolskih zavodov in Centralno tehniško knjižnico Univerze v Ljubljani
določijo s pogodbo ob upoštevanju letnega programa dela javnega visokošolskega
zavoda oziroma Centralne tehniške knjižnice Univerze v Ljubljani.
Sredstva za investicije se za univerzitetne
knjižnice – druge članice javnih visokošolskih zavodov, določijo v skladu s IV.
poglavjem te uredbe v okviru sredstev za javni visokošolski zavod.
43. člen
(nakazovanje sredstev za univerzitetne
knjižnice – druge članice javnih visokošolskih zavodov in Centralno tehniško
knjižnico Univerze v Ljubljani)
Sredstva iz prvega odstavka prejšnjega
člena se, ob upoštevanju letne dinamike stroškov, preračunajo na mesečne obroke
in nakazujejo mesečno, praviloma do četrtega dne v mesecu za pretekli mesec.
Do določitve sredstev za tekoče koledarsko
leto se mesečno nakazujejo sredstva, enaka dvanajstini letnega nakazila
sredstev za plače in druge izdatke zaposlenim, prispevke delodajalca za
socialno varnost ter izdatke za blago in storitve preteklega leta.
2. Inštituti – druge članice javnih
visokošolskih zavodov
(črtano)
44. člen
(črtan)
45. člen
(črtan)
46. člen
(črtan)
3. Sredstva za nacionalno pomembne
naloge
47. člen
(opredelitev nacionalno pomembnih nalog)
Visokošolskim in drugim zavodom se lahko
zagotavljajo sredstva za uresničevanje nacionalno pomembnih nalog (npr.
visokošolska prijavno-informacijska služba, skrb za razvoj in učenje
slovenščine, pisarne za študentske domove) ob upoštevanju letnega programa dela
zavoda, ki te naloge izvaja.
Kot skrb za razvoj in učenje slovenščine iz
prejšnjega odstavka se štejejo zlasti lektorati slovenskega jezika na univerzah
v tujini, kot podpora visokošolskemu študiju, izpopolnjevanje iz znanja
slovenskega jezika za tujce na podlagi mednarodnih pogodb in za Slovence brez
slovenskega državljanstva ter seminarji, simpoziji in druga strokovna srečanja,
ki so namenjena skrbi za razvoj in učenje slovenščine.
48. člen
(način nakazila in porabe sredstev
nacionalno pomembnih nalog)
Sredstva za nacionalno pomembne naloge se
nakazujejo in porabijo v skladu z določili v pogodbi.
4. Evro-sredozemska univerza
49. člen
(določitev sredstev za Evro-sredozemsko
univerzo)
Sredstva za delovanje Evro-sredozemske
univerze se s pogodbo določijo na podlagi njenega veljavnega letnega programa
dela in v skladu s sredstvi, na posebni proračunski postavki. S sredstvi za
stroške dela in izdatke za blago in storitve se lahko sofinancira stroške
delovanja vodstva in strokovnih služb Evro-sredozemske univerze, dejavnosti,
povezane s pripravo in izvedbo študijskih programov, ter stroški prostorov in
najem prostorov.
50. člen
(način nakazila sredstev za
Evro-sredozemsko univerzo)
Sredstva iz prejšnjega člena se ob
upoštevanju letne dinamike stroškov preračunajo na mesečne obroke in nakazujejo
mesečno, praviloma do četrtega dne v mesecu za pretekli mesec.
VII. LETNI PROGRAM DELA IN LETNO POROČILO VISOKOŠOLSKEGA
ZAVODA
51. člen
(letni program dela in letno poročilo)
Letni program dela, ki ga sestavljata
program dela in finančni načrt, ter letno poročilo visokošolskega zavoda, ki ga
sestavljata poslovno in računovodsko poročilo, morata biti pripravljena v
skladu s finančnimi predpisi in navodili ministrstva.
52. člen
(objava letnega programa dela in letnega
poročila)
Letno poročilo in letni program dela morata
biti objavljena na spletnih straneh visokošolskega zavoda najpozneje v petih
dneh po sprejetju. En izvod se pošlje ministrstvu.
52.a člen
(črtan)
52.b člen
(črtan)
VIII. NADZOR IN UKREPI
53. člen
(nadzor in ukrepi)
Ministrstvo opravlja nadzor nad poslovanjem
visokošolskih zavodov z:
-      
nadzorom nad porabo sredstev, nakazanih po tej
uredbi;
-      
pregledom letnih poročil visokošolskih zavodov;
-      
pregledom izvajanja nalog, določenih v pogodbi;
-      
drugimi predpisanimi načini preverjanja
namenske porabe sredstev posrednih proračunskih uporabnikov.
Če ministrstvo ugotovi, da so bila
sredstva, nakazana po tej uredbi, porabljena nenamensko, jih mora prejemnik
vrniti v proračun Republike Slovenije v skladu s posebnim sklepom ministra.
Če visokošolski zavod podatkov iz 22. člena te uredbe ne
sporoči ministrstvu v roku, določenem v tej uredbi, se 1 % mesečnega nakazila TSF-Z zadrži. Če
visokošolski zavod v 30 dneh od roka za posredovanje podatkov le-teh ne pošlje,
se visokošolskemu zavodu za zadržani znesek zmanjša mesečno nakazilo,
ministrstvo pa zadržana sredstva nameni za RSF, če je do 30. junija zbranih več
kot 20.000,00 eurov sredstev, drugače pa za študije, ki spremljajo razvoj
sistema visokega šolstva.
Podatke, ki jih pošljejo visokošolski
zavodi, lahko ministrstvo kadar koli preveri na visokošolskem zavodu, ki mu
mora omogočiti vpogled v evidence, listine in drugo dokumentacijo, povezano s
poslovanjem.

Uredba o javnem financiranju visokošolskih
zavodov in drugih zavodov (Uradni list RS, št. 7/11)
vsebuje naslednje prehodne in končne določbe:
»IX. PREHODNE IN KONČNE DOLOČBE
54. člen
(določitev TSF
za leto 2011)
Ne glede na določbe 6., 7., 8. in 23. člena te uredbe se za leto 2011 upoštevajo naslednji zneski TSF-Z:
-      
za Univerzo v Ljubljani: 178.308.196,56 eura;
-      
za Univerzo v Mariboru: 56.438.714,14 eura;
-      
za Univerzo na Primorskem: 13.501.865,29 eura;
-      
za Fakulteto za informacijske študije v Novem
mestu: 546.924,29 eura;
-      
za Univerzo v Novi Gorici: 2.223.820,62 eura;
-      
za Evropsko pravno fakulteto v Novi Gorici:
1.228.024,41 eura;
-      
za Fakulteto za državne in evropske študije:
963.206,25 eura;
-      
za Fakulteto za uporabne družbene študije v
Novi Gorici: 518.434,98 eura;
-      
za Mednarodno fakulteto za družbene in poslovne
študije: 1.125.118,04 eura;
-      
za Gea College – Fakulteto za podjetništvo:
457.627,42 eura;
-      
za Visoko šolo za dizajn v Ljubljani:
832.962,17 eura;
-      
za Visoko šolo za tehnologije in sisteme:
369.334,97 eura;
-      
za Visoko šolo za tehnologije polimerov:
355.600,29 eura;
-      
za Visoko šolo za upravljanje in poslovanje
Novo mesto: 722.560,89 eura;
-      
za Visoko šolo za varstvo okolja: 518.562,97
eura;
-      
za Visoko šolo za zdravstveno nego Jesenice:
717.234,64 eura;
-      
za Visoko šolo za zdravstvo Novo mesto:
715.481,60 eura.
Variabilni del TSF-Z se prvič določi v letu
2012.
55. člen
(nakazovanje
sredstev za študijsko dejavnost do podpisa pogodbe za leto 2011)
Do podpisa pogodbe v skladu s 23. členom te
uredbe se visokošolskemu zavodu nakazujejo sredstva enaka zadnjemu obroku za
prvo in drugo stopnjo za leto 2010.
56. člen
(dodatna
sredstva za že akreditirane nove članice javnih visokošolskih zavodov)
Ne glede na določbe 13. člena te uredbe se
po določitvi sredstev TSF-Z v skladu s 7. do 12. členom ter 14. do 16. členom
te uredbe javnim univerzam za članice, ki so bile do konca leta 2010
akreditirane v skladu z zakonom, ki ureja področje visokega šolstva, pa še
nimajo vpisanih študentov, do leta 2015 vsako leto določi dodatna sredstva ob
upoštevanju števila študentov nove članice, pomnoženega z vrednostjo sredstev
na študenta. Tako izračunana sredstva se javnemu visokošolskemu zavodu ne
vštejejo v fiksni del TSF-Z do leta 2015. Sredstva, določena za visokošolski
zavod v skladu s tem členom v letu 2015, se vštejejo v fiksni del TSF-Z za leto
2016.
Vrednost sredstev na študenta za študijske
programe s področij KLASIUS 14, 22, 31, 32, 34, 38, 76, 81, 84, 86 je 2.525
eurov na študenta, za druga študijska področja pa 4.060 eurov na študenta.
Vrednost se praviloma usklajuje letno. Določi se s sklepom ministra. Pri tem se
upošteva realna rast bruto domačega proizvoda za preteklo leto.
Število študentov nove članice iz prvega in
drugega odstavka tega člena so vpisani študenti na študijskih programih prve in
druge stopnje rednega študija brez absolventov, pri čemer se v seštevku
ponavljavci ne upoštevajo. K številu študentov druge stopnje se ne prištevajo
študenti z že pridobljeno izobrazbo, ki ustreza najmanj drugi stopnji.
57. člen
(dodatna
sredstva za nove študijske programe v letu 2012 in 2013)
V letih 2012 in 2013 se po določitvi sredstev TSF-Z v skladu s 7. do 12. členom ter 14. do 16. členom te
uredbe določijo dodatna sredstva za financiranje novih študijskih programov
prve stopnje, ki so bili prvič razpisani najkasneje v študijskem letu
2010/2011, ter postopnega uvajanja študijskih programov druge stopnje glede na
študijsko leto 2010/2011. Sredstva določi minister s sklepom. Dodeljena
sredstva po tem odstavku se vštejejo v osnovo za določitev fiksnega dela TSF-Z
visokošolskega zavoda za naslednje leto.
58. člen
(rok za
sprejetje pravilnika ministra)
Minister izda pravilnik iz 18. člena te
uredbe najpozneje v treh mesecih po njeni uveljavitvi.
59. člen
(pogodba)
Pogodba iz 23. člena te uredbe se prvič
sklene za leto 2012.
60. člen
(rok za
sprejetje pravil visokošolskih zavodov)
Pravila iz 27. člena te uredbe visokošolski
zavodi sprejmejo najpozneje v šestih mesecih po uveljavitvi uredbe.
61. člen
(uporaba meril
visokošolskih zavodov v prehodnem obdobju)
Visokošolski zavodi do sprejetja novih
pravil iz 27. člena te uredbe uporabljajo pravila, sprejeta na podlagi 25.
člena Uredbe o javnem financiranju visokošolskih in drugih zavodov od leta 2004
do leta 2010 (Uradni list RS, št. 134/03, 72/04, 4/06, 132/06, 99/08, 30/09,
110/09, 60/10 in 88/10).
62. člen
(število
študentov na študijskih izmenjavah v študijskem letu 2009/2010)
Visokošolski zavodi do 31. maja 2011
ministrstvu pošljejo podatke o:
-      
številu študentov rednega študija, ki so odšli
na študijsko izmenjavo v tujino v študijskem letu 2009/2010, in
-      
številu tujih študentov, ki so prišli na študijsko
izmenjavo v Slovenijo v študijskem letu 2009/2010.
63. člen
(predpisi, ki
prenehajo veljati)
Z dnem, ko začne veljati ta uredba,
prenehajo veljati:
1.    
Uredba o javnem financiranju visokošolskih in
drugih zavodov od leta 2004 do leta 2010 (Uradni list RS, št. 134/03, 72/04,
4/06, 132/06, 99/08, 30/09, 110/09, 60/10 in 88/10);
2.    
Pravilnik o dodeljevanju sredstev za razvojne
naloge v visokem šolstvu (Uradni list RS, št. 64/04, 52/07 in 40/10);
3.    
Pravilnik o metodologiji za določitev sredstev
za nov visokošolski zavod (Uradni list RS, št. 55/07 in 41/08).
64. člen
(začetek
veljavnosti)
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
javnem financiranju visokošolskih zavodov in drugih zavodov (Uradni list RS,
št. 64/12) spreminja 54. člen uredbe tako, da
se glasi:
»54. člen
(določitev TSF
za leto 2011)
Ne glede na določbe 6., 7., 8. in 23. člena te uredbe se za leto 2011 upoštevajo naslednji zneski TSF-Z:
-      
za Univerzo v Ljubljani: 178.308.196,56 eura;
-      
za Univerzo v Mariboru: 56.438.714,14 eura;
-      
za Univerzo na Primorskem: 13.501.865,29 eura;
-      
za Fakulteto za informacijske študije v Novem
mestu: 546.924,29 eura;
-      
za Univerzo v Novi Gorici: 2.223.820,62 eura;
-      
za Evropsko pravno fakulteto v Novi Gorici:
1.228.024,41 eura;
-      
za Fakulteto za državne in evropske študije:
963.206,25 eura;
-      
za Fakulteto za uporabne družbene študije v
Novi Gorici: 518.434,98 eura;
-      
za Mednarodno fakulteto za družbene in poslovne
študije: 1.125.118,04 eura;
-      
za Gea College – Fakulteto za podjetništvo:
457.627,42 eura;
-      
za Visoko šolo za dizajn v Ljubljani:
832.962,17 eura;
-      
za Visoko šolo za tehnologije in sisteme:
369.334,97 eura;
-      
za Visoko šolo za tehnologije polimerov:
355.600,29 eura;
-      
za Visoko šolo za upravljanje in poslovanje
Novo mesto: 722.560,89 eura;
-      
za Visoko šolo za varstvo okolja: 518.562,97
eura;
-      
za Visoko šolo za zdravstveno nego Jesenice:
717.234,64 eura;
-      
za Visoko šolo za zdravstvo Novo mesto:
715.481,60 eura.«;
spreminja 56. člen uredbe tako, da se glasi:
»56. člen
(dodatna
sredstva za že akreditirane nove članice javnih visokošolskih zavodov)
Ne glede na določbe 13. člena te uredbe se
po določitvi sredstev TSF-Z v skladu s 7. do 12. členom ter 14. do 16. členom
te uredbe javnim univerzam za članice, ki so bile do konca leta 2010
akreditirane v skladu z zakonom, ki ureja področje visokega šolstva, pa še
nimajo vpisanih študentov, do leta 2015 vsako leto določi dodatna sredstva ob
upoštevanju števila študentov nove članice, pomnoženega z vrednostjo sredstev
na študenta. Tako izračunana sredstva se javnemu visokošolskemu zavodu ne
vštejejo v fiksni del TSF-Z do leta 2015. Sredstva, določena za visokošolski
zavod v skladu s tem členom v letu 2015, se vštejejo v fiksni del TSF-Z za leto
2016.
Vrednost sredstev na študenta za študijske
programe s področij KLASIUS 14, 22, 31, 32, 34, 38, 76, 81, 84, 86 je 2.525
eurov na študenta, za druga študijska področja pa 4.060 eurov na študenta.
Vrednost se praviloma usklajuje letno. Določi se s sklepom ministra, v
skladu s proračunskimi zmožnostmi.
Število študentov nove članice iz prvega in
drugega odstavka tega člena so vpisani študenti na študijskih programih prve in
druge stopnje rednega študija brez absolventov, pri čemer se v seštevku
ponavljavci ne upoštevajo. K številu študentov druge stopnje se ne prištevajo
študenti z že pridobljeno izobrazbo, ki ustreza najmanj drugi stopnji.«;
spreminja 57. člen uredbe tako, da se glasi:
»57. člen
(dodatna
sredstva za nove študijske programe v letu 2012 in 2013)
V letih 2012 in 2013 se po določitvi sredstev TSF-Z v skladu s 7. do 12. členom ter 14. do 16. členom te
uredbe v skladu s proračunskimi zmožnostmi določijo
dodatna sredstva za financiranje novih študijskih programov prve stopnje, ki so
bili prvič razpisani najkasneje v študijskem letu 2010/2011, ter postopnega
uvajanja študijskih programov druge stopnje glede na študijsko leto 2010/2011.
Sredstva določi minister s sklepom. Dodeljena sredstva po tem odstavku se
vštejejo v osnovo za določitev fiksnega dela TSF-Z visokošolskega zavoda za
naslednje leto.«;
ter vsebuje naslednje prehodne in končno
določbo:
»PREHODNE IN KONČNA DOLOČBA
18. člen
Ne glede na določbe 6., 7., 8., 23., 56. in
57. člena uredbe se za leto 2012 upoštevajo naslednji zneski TSF-Z: 
-      
za Univerzo v Ljubljani: 163.953.074,69 eura; 
-      
za Univerzo v Mariboru: 52.755.631,79 eura; 
-      
za Univerzo na Primorskem: 12.757.187,40 eura; 
-      
za Fakulteto za informacijske študije v Novem
mestu: 492.545,17 eura; 
-      
za Univerzo v Novi Gorici: 2.055.446,77 eura; 
-      
za Evropsko pravno fakulteto v Novi Gorici:
1.135.046,05 eura; 
-      
za Fakulteto za državne in evropske študije:
890.278,27 eura; 
-      
za Fakulteto za uporabne družbene študije v
Novi Gorici: 479.182,31 eura; 
-      
za Mednarodno fakulteto za družbene in poslovne
študije: 1.039.931,11 eura; 
-      
za Gea College – Fakulteto za podjetništvo:
422.978,72 eura; 
-      
za Visoko šolo za dizajn v Ljubljani:
769.895,46 eura; 
-      
za Visoko šolo za tehnologije in sisteme:
341.371,23 eura; 
-      
za Visoko šolo za tehnologijo polimerov:
328.676,45 eura; 
-      
za Visoko šolo za upravljanje in poslovanje
Novo mesto: 667.853,08 eura; 
-      
za Visoko šolo za varstvo okolja: 479.300,61
eura; 
-      
za Visoko šolo za zdravstveno nego Jesenice:
662.930,10 eura; 
-      
za Visoko šolo za zdravstvo Novo mesto:
661.309,79 eura. 
Pri morebitnem rebalansu proračuna ali
spremembi višine razpoložljivih letnih proračunskih sredstev za študijsko
dejavnost za TSF za leto 2012 se s sklepom ministra naknadno spremeni višina
TSF-Z.
19. člen
Datum začetka sporočanja podatkov v skladu
z 22. členom uredbe se določi s sklepom ministra.
20. člen
V letu 2012 se sredstva za inštituta –
drugi članici Univerze na Primorskem za stroške upravljanja in vodenja ter
fiksne stroške delovanja določijo tako, da se proporcionalno zmanjša znesek,
nakazan v letu 2011, do razpoložljive vrednosti proračunskih sredstev v letu
2012. Sredstva se Univerzi na Primorskem na podlagi pogodbe nakazujejo
praviloma do četrtega dne v mesecu za pretekli mesec. 
Sredstva, ki bodo Univerzi na Primorskem v
letu 2012 nakazana za inštituta – drugi članici univerze, se upoštevajo pri
določitvi TSF-Z Univerze na Primorskem za leto 2013 tako, da se vštejejo v
TSF-Z za leto 2012. 
Do izračuna sredstev za leto 2013 se
mesečno nakazujejo sredstva v višini ene dvanajstine letnega nakazila
preteklega leta.
21. člen
Javna agencija za raziskovalno dejavnost
Republike Slovenije uskladi določbe Pravilnika o infrastrukturnih obveznostih
zavodom, ki opravljajo raziskovalno dejavnost (Uradni list RS, št. 4/11 in
40/11 – popr.) z določbami te uredbe najkasneje v 30 dneh od njene uveljavitve.
22. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah Uredbe o javnem
financiranju visokošolskih zavodov in drugih zavodov (Uradni list RS, št. 12/13) spreminja 56. člen uredbe tako, da
se glasi:
»56. člen
(dodatna
sredstva za že akreditirane nove članice javnih visokošolskih zavodov)
Ne glede na določbe 13. člena te uredbe se pred
določitvijo sredstev TSF-Z v skladu s 6. do 12. členom ter 14. do 16. členom te uredbe javnim univerzam za
članice, ki so bile do konca leta 2010 akreditirane v skladu z zakonom, ki
ureja področje visokega šolstva, pa še nimajo vpisanih študentov, do leta 2015
vsako leto določi dodatna sredstva ob upoštevanju števila študentov nove
članice, pomnoženega z vrednostjo sredstev na študenta. Tako izračunana
sredstva se javnemu visokošolskemu zavodu ne vštejejo v fiksni del TSF-Z do
leta 2015. Sredstva, določena za visokošolski zavod v skladu s tem členom v
letu 2015, se vštejejo v fiksni del TSF-Z za leto 2016.
Vrednost sredstev na študenta za študijske
programe s področij KLASIUS 14, 22, 31, 32, 34, 38, 76, 81, 84, 86 je 2.525
eurov na študenta, za druga študijska področja pa 4.060 eurov na študenta.
Vrednost se praviloma usklajuje letno. Določi se s sklepom ministra, v
skladu s proračunskimi zmožnostmi.
Število študentov nove članice iz prvega in
drugega odstavka tega člena so vpisani študenti na študijskih programih prve in
druge stopnje rednega študija brez absolventov, pri čemer se v seštevku
ponavljavci ne upoštevajo. K številu študentov druge stopnje se ne prištevajo
študenti z že pridobljeno izobrazbo, ki ustreza najmanj drugi stopnji.«;
spreminja 57. člen uredbe tako, da se glasi:
»57. člen
(dodatna
sredstva za nove študijske programe v letu 2012 in 2013)
V letih 2012 in 2013 se pred določitvijo sredstev TSF-Z v skladu s 6. do 12. členom ter 14. do 16. členom te uredbe v skladu s
proračunskimi zmožnostmi določijo dodatna sredstva za
financiranje novih študijskih programov prve stopnje, ki so bili prvič
razpisani najkasneje v študijskem letu 2010/2011, ter postopnega uvajanja
študijskih programov druge stopnje glede na študijsko leto 2010/2011. Sredstva
določi minister s sklepom. Dodeljena sredstva po tem odstavku se vštejejo v
osnovo za določitev fiksnega dela TSF-Z visokošolskega zavoda za naslednje
leto.«;
ter vsebuje naslednjo končno določbo:
»KONČNA DOLOČBA
8. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
javnem financiranju visokošolskih zavodov in drugih zavodov (Uradni list RS,
št. 38/16)
vsebuje naslednjo prehodno in končno določbo:
»PREHODNA IN KONČNA DOLOČBA
10. člen
Ne glede na 23. člen uredbe se TSF-Z
za koledarsko leto 2016 s sklepom ministra določi do 20. junija 2016.
11. člen
Ta uredba začne veljati naslednji dan po
objavi v Uradnem listu Republike Slovenije.«.