1. člen
S tem pravilnikom se določa največji dovoljeni ugrez ladij za
plovbo v III. bazenu koprskega pristanišča do obale terminala za razsute tovore
(v nadaljnjem besedilu: bazen).
2. člen
(1) V normalnih vremenskih pogojih in ob vsakem času je v
bazenu dovoljena plovba ladji z največjim ugrezom do 16,70 metra. 
(2) Uprava Republike Slovenije za pomorstvo lahko izjemoma
dovoli plovbo v bazenu ladji z največjim ugrezom do 17,20 metra, če so
izpolnjeni naslednji pogoji: 
-       
plima mora presegati višino srednje vode, da ne pride do dotika ladje z
morskim dnom, 
-       
napoved vremenskih razmer mora biti primerna in 
-       
ladja mora uporabiti odrejeno število vlačilcev. 
(3) V primeru iz prejšnjega odstavka upravljalec pristanišča
oziroma ladja poda vlogo Upravi Republike Slovenije za pomorstvo, ki o tem
odloči z odločbo.
3. člen
Upravljalec koprskega tovornega pristanišča mora najmanj
enkrat letno in ob vsaki spremembi globine v bazenu, ki odstopa za več kot 10
centimetrov od predhodno deklarirane, Upravi Republike Slovenije za pomorstvo
dostaviti podatke o stanju globin in njegovih spremembah.
4. člen
Z dnem uveljavitve tega pravilnika se preneha uporabljati
Odredba o največjem dovoljenem ugrezu ladij za plovbo v III. bazenu koprskega
pristanišča (Uradni list RS, št. 11/98).
5. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-10/2008/15
Ljubljana, dne 5. februarja 2008
EVA 2008-2411-0024
mag. Radovan Žerjav l.r. 
Minister 
za promet