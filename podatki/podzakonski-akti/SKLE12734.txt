1. člen
Banka Slovenije bo 2. marca 2022 dala v prodajo in obtok
zbirateljske kovance, ki jih bo izdala Republika Slovenije ob 150. obletnici rojstva
slikarja Matije Jame. Izdani bodo zlatniki z nominalno vrednostjo 100 eurov,
srebrniki z nominalno vrednostjo 30 eurov in dvokovinski zbirateljski kovanci z
nominalno vrednostjo 3 eure. Obseg in znamenja zbirateljskih kovancev so
določeni z Uredbo o obsegu izdaje, sestavinah, apoenih in glavnih znamenjih
zbirateljskih kovancev ob 150. obletnici rojstva slikarja Matije Jame (Uradni
list RS, št. 116/21).
2. člen
Prodajna cena zlatnikov in srebrnikov iz prejšnjega člena bo
višja od njihove nominalne vrednosti in jo bo Banka Slovenije objavila na svoji
spletni strani preden bodo zbirateljski kovanci dani v prodajo in obtok.
3. člen
Dvokovinski zbirateljski kovanci iz 1. člena tega sklepa bodo
v prodaji po njihovi nominalni vrednosti.
4. člen
Ta sklep začne veljati naslednji dan po objavi v Uradnem
listu Republike Slovenije.
Št. 0.03.4-3/2022-2
Ljubljana, dne 25. januarja 2022
Boštjan Vasle
predsednik
Sveta Banke Slovenije