1. člen
S tem pravilnikom se sprejme letni gozdnogospodarski načrt
gozdnogospodarske enote Logatec-Zagora (2021) št. 5-12/21 z dne 28. 12. 2020,
ki ga je za obdobje od 1. januarja 2021 do 31. decembra 2021 izdelal Zavod za
gozdove Slovenije, Območna enota Postojna.
2. člen
Letni gozdnogospodarski načrt gozdnogospodarske enote
Logatec-Zagora (2021) je izdelan v treh izvodih za 2 032,94 ha gozdov, ki ležijo
na gozdnogospodarskem območju Postojna, v občinah Logatec in Postojna oziroma v
katastrskih občinah Novi svet, Hrušica, Bukovje in Kačja vas.
3. člen
Na podlagi gozdnogospodarskega načrta gozdnogospodarske enote
Logatec-Zagora z obdobjem veljavnosti od 1. 1. 2011 do 31. 12. 2020, sprejetega
s Pravilnikom o gozdnogospodarskem načrtu gozdnogospodarske enote
Logatec-Zagora (2011–2020) (Uradni list RS, št. 5/12 in 83/18), so za leto 2021
določeni naslednji ukrepi:
1.     
najvišji možni posek v višini 8 500 m3, od tega 6 000 m3
iglavcev in 2 500 m3 listavcev;
2.     
gojitvena dela, potrebna za ohranitev in razvoj gozdov, na površini
73,98 ha;
3.     
nega drogovnjaka na površini 11,24 ha ter
4.     
zaščita s premazovanjem na 28,77 ha.
4. člen
V letnem gozdnogospodarskem načrtu gozdnogospodarske enote
Logatec-Zagora (2021) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
5. člen
Po en izvod letnega gozdnogospodarskega načrta
gozdnogospodarske enote Logatec-Zagora (2021) je na vpogled na sedežu Zavoda za
gozdove Slovenije, Območna enota Postojna, Vojkova ulica 9, 6230 Postojna, na
sedežu Zavoda za gozdove Slovenije, Krajevna enota Bukovje, Bukovje 28, 6230
Postojna, in na Ministrstvu za kmetijstvo, gozdarstvo in prehrano, Dunajska 22,
1000 Ljubljana, kjer se hrani tudi dokumentacija v zvezi s postopkom
sprejemanja letnega gozdnogospodarskega načrta gozdnogospodarske enote
Logatec-Zagora (2021).
KONČNA DOLOČBA
6. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-31/2021
Ljubljana, dne 18. januarja 2021
EVA 2021-2330-0005
Dr. Jože Podgoršek
minister 
za kmetijstvo, gozdarstvo in prehrano