1. člen
(1) Taksni zavezanci, ki morajo zaradi
naravne nesreče, ki se je na območju Republike Slovenije zgodila dne
5. novembra 2012, zamenjati javne listine iz tarifne številke 14, 17 ali
22 taksne tarife Zakona o upravnih taksah (Uradni list RS, št. 106/10 – uradno
prečiščeno besedilo), so oproščeni plačila upravne takse (v nadaljnjem
besedilu: taksa) za dejanja in dokumente iz tarifne številke 14, 17 ali 22 ter
plačila takse v drugih upravnih postopkih, ki se bodo vodili v zvezi z odpravo
posledic te naravne nesreče.
(2) Oprostitev plačila takse iz
prejšnjega odstavka se uveljavi na zahtevo taksnega zavezanca. Oprostitev
plačila takse se lahko uveljavlja tudi tako, da se taksnim zavezancem, ki so do
uveljavitve tega sklepa plačali takso, pa je v skladu s tem sklepom ne bi bili
dolžni plačati, plačana taksa vrne.
(3) Taksni zavezanec lahko zahteva
vračilo takse v 60 dneh od uveljavitve tega sklepa. O vračilu s sklepom odloči
organ, ki je takso iz prejšnjega odstavka zaračunal. Taksa se vrne v 30 dneh od
izdaje sklepa.
2. člen
Ta sklep začne veljati naslednji dan po
objavi v Uradnem listu Republike Slovenije.
Št. 42601-2/2012
Ljubljana, dne 20. decembra 2012
EVA 2012-1611-0201
Vlada Republike Slovenije
Janez Janša l.r.
Predsednik