1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Zgornje Dravsko polje, izdelanega za obdobje od
1. 1. 2000 do 31. 12. 2009.
2. člen
Gradivo iz prejšnjega člena se razgrne za 14 dni v prostorih
Zavoda za gozdove Slovenije, Območne enote Maribor, Tyrševa 15, Maribor. Javna
razgrnitev se začne osmi dan po objavi tega sklepa v Uradnem listu Republike
Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Območne enote Maribor.
4. člen
V času javne razgrnitve bo v istih prostorih organizirana
javna obravnava. Datum javne obravnave bo objavljen naknadno v prostorih javne
razgrnitve.
5. člen
Ta sklep se objavi v Uradnem listu Republike Slovenije.
Št. 322-01-12-7/00
Ljubljana, dne 11. aprila 2001.
Minister
za kmetijstvo,
gozdarstvo in prehrano
mag. Franc But l. r.