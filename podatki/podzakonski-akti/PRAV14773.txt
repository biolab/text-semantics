o
podnebnem poročilu o stanju v kmetijstvu
1. člen
(vsebina)
Ta pravilnik določa podrobnejšo vsebino letnega poročila o
prilagajanju podnebnim spremembam, blaženju podnebnih sprememb in emisijah
toplogrednih plinov, amonijaka in drugih onesnaževal zraka v kmetijstvu (v
nadaljnjem besedilu: podnebno poročilo).
2. člen
(vsebina podnebnega poročila)
(1) Podnebno poročilo
mora vsebovati prikaz stanja in aktivnosti na naslednjih področjih prilagajanja
podnebnim spremembam in blaženja podnebnih sprememb iz zakona, ki ureja
kmetijstvo:
a)    
raba tal, spremembe rabe tal in gozdarstva (LULUCF);
b)    
emisije toplogrednih plinov in amonijaka ter drugih onesnaževal zraka v
kmetijstvu;
c)    
stanje kmetijskih tal, rabe in porabe gnojil v kmetijstvu in
č)    trajnostna
raba energije in obnovljivih virov energije v kmetijstvu.
(2) Podnebno poročilo
mora vsebovati tudi prikaz stanja in aktivnosti glede naslednjih povezanih
vsebin:
a)    
pregled izvajanja okoljskih, podnebnih in investicijskih ukrepov skupne
kmetijske politike Evropske unije, ki imajo vpliv na področjih prilagajanja
podnebnim spremembam in blaženja podnebnih sprememb, pregled izvajanja
obveznosti, ki izhajajo iz Nacionalnega energetskega in podnebnega načrta,
strategij, povezanih s področji podnebnih sprememb, kmetijskih tal, emisij in
ostalih plinov, obnovljivih virov energije, uporabe energije v kmetijstvu itd.;
b)    
pregled izvajanja javne svetovalne službe na področju prilagajanja
podnebnim spremembam in blaženja podnebnih sprememb;
c)    
povzetek zadnjih dokončanih raziskav in inovacij – spremljanje novih
tehnologij za prilagajanje podnebnim spremembam in blaženje podnebnih sprememb
v kmetijstvu ter
č)    opis
novosti v kmetijstvu ali v povezavi s kmetijstvom, pridelavo hrane ali krme.
(3) Vzorec kazala
podnebnega poročila je v Prilogi, ki je sestavni del tega pravilnika.
(4) Pri vsakem poglavju
podnebnega poročila so obvezna poglavja povzetek s pregledom stanja, kazalci za
spremljanje izvajanja ukrepov in priporočila.
(5) Prikaz stanja in
aktivnosti se prikaže opisno ali tabelarično oziroma grafično na podlagi
zadnjih uradno dostopnih podatkov, načeloma za preteklo leto izdaje.
(6) Podatki se v
podnebnem poročilu prikazujejo za celotno območje Republike Slovenije ali se
razdelijo po smiselnih parametrih glede na področje (npr. po velikosti, po
proizvodnji, po klimatskih pogojih, po pedoloških parametrih).
KONČNA DOLOČBA
3. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-384/2022
Ljubljana, dne 26. januarja 2023
EVA 2022-2330-0077
Irena Šinko
ministrica 
za kmetijstvo, gozdarstvo in prehrano

Priloga:
Osnutek kazala podnebnega poročila