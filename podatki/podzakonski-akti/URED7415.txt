1. člen
(vsebina)
Ta uredba ureja zagotavljanje izjemne izravnalne pomoči
proizvajalcem mleka za izvajanje:
-       
Uredbe (EU) št. 1306/2013 Evropskega parlamenta in Sveta z dne
17. decembra 2013 o financiranju, upravljanju in spremljanju skupne
kmetijske politike in razveljavitvi uredb Sveta (EGS) št. 352/78, (ES)
št. 165/94, (ES) št. 2799/98, (EC) No 814/2000, (ES)
št. 1290/2005 in (ES) št. 485/2008 (UL L št. 347 z dne
20. 12. 2013, str. 549), zadnjič spremenjene z Delegirano uredbo Komisije
(EU) 2016/1237 z dne 18. maja 2016 o dopolnitvi Uredbe (EU)
št. 1308/2013 Evropskega parlamenta in Sveta glede pravil za uporabo
sistema uvoznih in izvoznih dovoljenj, dopolnitvi Uredbe (EU)
št. 1306/2013 Evropskega parlamenta in Sveta glede pravil o sprostitvi in
zasegu varščin, položenih za takšna dovoljenja, spremembi uredb Komisije (ES)
št. 2535/2001, (ES) št. 1342/2003, (ES) št. 2336/2003, (ES)
št. 951/2006, (ES) št. 341/2007 in (ES) št. 382/2008 ter
razveljavitvi uredb Komisije (ES) št. 2390/98, (ES) št. 1345/2005,
(ES) št. 376/2008 in (ES) št. 507/2008 (UL L št. 206 z dne
30. 7. 2016, str. 1), (v nadaljnjem besedilu: Uredba 1306/2013/EU);
-       
Uredbe (EU) št. 1308/2013 Evropskega parlamenta in Sveta z dne
17. decembra 2013 o vzpostavitvi skupne ureditve trgov kmetijskih
proizvodov in razveljavitvi uredb Sveta (EGS) št. 922/72, (EGS)
št. 234/79, (ES) št. 1037/2001 in (ES) št. 1234/2007 (UL L
št. 347 z dne 20. 12. 2013, str. 671), zadnjič spremenjene
z Delegirano uredbo Komisije (EU) 2016/1237 z dne 18. maja 2016 o
dopolnitvi Uredbe (EU) št. 1308/2013 Evropskega parlamenta in Sveta glede
pravil za uporabo sistema uvoznih in izvoznih dovoljenj, dopolnitvi Uredbe (EU)
št. 1306/2013 Evropskega parlamenta in Sveta glede pravil o sprostitvi in
zasegu varščin, položenih za takšna dovoljenja, spremembi uredb Komisije (ES)
št. 2535/2001, (ES) št. 1342/2003, (ES) št. 2336/2003, (ES)
št. 951/2006, (ES) št. 341/2007 in (ES) št. 382/2008 ter
razveljavitvi uredb Komisije (ES) št. 2390/98, (ES) št. 1345/2005,
(ES) št. 376/2008 in (ES) št. 507/2008 (UL L št. 206 z dne
30. 7. 2016, str. 1);
-       
Delegirane uredbe Komisije (EU) št. 640/2014 z dne 11. marca
2014 o dopolnitvi Uredbe (EU) št. 1306/2013 Evropskega parlamenta in Sveta
glede integriranega administrativnega in kontrolnega sistema, pogojev za
zavrnitev ali ukinitev plačil in za upravne kazni, ki se uporabljajo za
neposredna plačila, podporo za razvoj podeželja in navzkrižno skladnost (UL L
št. 181 z dne 20. 6. 2014, str. 48), zadnjič spremenjene z Delegirano
uredbo Komisije (EU) 2016/1393 z dne 4. maja 2016 o spremembi Delegirane
uredbe Komisije (EU) št. 640/2014 o dopolnitvi Uredbe (EU) št. 1306/2013
Evropskega parlamenta in Sveta glede integriranega administrativnega in
kontrolnega sistema, pogojev za zavrnitev ali ukinitev plačil in za upravne
kazni, ki se uporabljajo za neposredna plačila, podporo za razvoj podeželja in
navzkrižno skladnost (UL L št. 225 z dne 19. 8. 2016, str. 41),
(v nadaljnjem besedilu: Uredba 640/2014/EU);
-       
Izvedbene uredbe Komisije (EU) št. 809/2014 z dne 17. julija
2014 o pravilih za uporabo Uredbe (EU) št. 1306/2013 Evropskega parlamenta
in Sveta v zvezi z integriranim administrativnim in kontrolnim sistemom, ukrepi
za razvoj podeželja in navzkrižno skladnostjo (UL L št. 227 z dne
31. 7. 2014, str. 69), zadnjič spremenjene z Izvedbeno uredbo Komisije
(EU) 2016/1394 z dne 16. avgusta 2016 o spremembi Izvedbene uredbe
Komisije (EU) št. 809/2014 o pravilih za uporabo Uredbe (EU)
št. 1306/2013 Evropskega parlamenta in Sveta v zvezi z integriranim
administrativnim in kontrolnim sistemom, ukrepi za razvoj podeželja in
navzkrižno skladnostjo (UL L št. 225 z dne 19. 8. 2016, str. 50),
(v nadaljnjem besedilu: Uredba 809/2014/EU) in
-       
Delegirane uredbe Komisije (EU) 2016/1613 z dne 8. septembra 2016 o
zagotavljanju izjemne izravnalne pomoči proizvajalcem mleka in kmetom v drugih
živinorejskih sektorjih (UL L št. 242 z dne 9. 9. 2016, str. 10; v
nadaljnjem besedilu: Uredba 2016/1613/EU).
2. člen
(ukrep)
Izjemna izravnalna pomoč proizvajalcem mleka po tej uredbi se
izvede kot ukrep podpore za nepovečanje proizvodnje mleka iz točke (a) prvega
odstavka 1. člena Uredbe 2016/1613/EU (v nadaljnjem besedilu: ukrep).
3. člen
(pristojni organ)
Za izvajanje ukrepa je pristojna Agencija Republike Slovenije
za kmetijske trge in razvoj podeželja (v nadaljnjem besedilu: agencija).
4. člen
(predmet pomoči)
(1) Predmet pomoči po tej uredbi je dodelitev
nepovratnih sredstev v obliki podpore za nepovečanje proizvodnje mleka v
tekočem obdobju v primerjavi z referenčnim obdobjem.
(2) Tekoče obdobje iz prejšnjega odstavka traja od
1. januarja 2017 do 31. marca 2017, referenčno obdobje iz prejšnjega
odstavka pa od 1. januarja 2016 do 31. marca 2016.
(3) Za nepovečanje proizvodnje mleka iz prvega odstavka
tega člena se šteje nepovečanje oddaje mleka proizvajalca mleka prvemu kupcu
mleka.
5. člen
(upravičenec)
Upravičenec do pomoči po tej uredbi je nosilec kmetijskega
gospodarstva, ki se ukvarja s proizvodnjo mleka in izpolnjuje pogoje iz
6. člena te uredbe.
6. člen
(pogoji za pridobitev sredstev)
(1) Nosilec kmetijskega gospodarstva je upravičen do
pomoči po tej uredbi za vse oddane količine mleka v tekočem obdobju, če
kmetijsko gospodarstvo v tekočem obdobju ni povečalo oddaje mleka prvemu kupcu
mleka v primerjavi z referenčnim obdobjem.
(2) Podatki o oddaji mleka kmetijskega gospodarstva za
tekoče in referenčno obdobje se prevzamejo iz tržnoinformacijskega sistema za
mleko v skladu s predpisi, ki urejajo tržnoinformacijski sistem za mleko.
(3) Če prvi kupec mleka ali kmetijsko gospodarstvo ne
sporoča v tržnoinformacijski sistem za mleko v tekočem in referenčnem obdobju,
se oddaja mleka proizvajalca mleka prvemu kupcu mleka lahko izkazuje z
originalnimi podpisanimi listinami o oddaji mleka.
(4) Kmetijsko gospodarstvo mora biti na dan vložitve
zahtevka za ukrep po tej uredbi vpisano v register kmetijskih gospodarstev.
7. člen
(finančne določbe)
(1) Za ukrep se zagotovijo sredstva v višini do
2.291.012 eurov, od tega se 50 odstotkov zagotovi iz naslova sredstev Evropske
unije in do 50 odstotkov iz proračuna Republike Slovenije.
(2) Višina pomoči na kilogram oddanega mleka se izračuna
tako, da se sredstva do zneska iz prejšnjega odstavka delijo s številom vseh s
strani upravičencev iz 5. člena te uredbe oddanih kilogramov mleka v tekočem
obdobju.
8. člen
(podrobnejši postopek za pridobitev sredstev)
(1) Agencija nosilcem kmetijskih gospodarstev, ki
izpolnjujejo pogoje iz 6. člena te uredbe, najpozneje do 10. maja 2017
pošlje predtiskani obrazec »Izjemna izravnalna pomoč proizvajalcem mleka« (v
nadaljnjem besedilu: predtiskani obrazec).
(2) Ko nosilec kmetijskega gospodarstva podpisan
predtiskani obrazec vloži na agencijo v skladu s četrtim odstavkom tega člena,
se ta šteje za zahtevek o upravičenosti do pomoči (v nadaljnjem besedilu: zahtevek).
(3) Ne glede na prejšnji odstavek lahko nosilec
kmetijskega gospodarstva vloži zahtevo na obrazcu »Izjemna izravnalna pomoč
proizvajalcem mleka«, ki je objavljen na spletni strani agencije, ter ga
izpolnjenega in podpisanega kot zahtevek posreduje na način, določen v četrtem
odstavku tega člena.
(4) Nosilec kmetijskega gospodarstva zahtevek pošlje na
naslov Agencija Republike Slovenije za kmetijske trge in razvoj podeželja,
Dunajska cesta 160, 1000 Ljubljana, ali odda neposredno v sprejemni pisarni agencije
najpozneje do 19. maja 2017.
(5) Agencija odloči o višini dodeljenih sredstev
najpozneje do 8. septembra 2017.
(6) Agencija upravičencem izplača sredstva v rokih,
določenih v 1. in 2. členu Uredbe 2016/1613/EU.
9. člen
(upravni pregledi in pregledi na kraju samem)
(1) Agencija izvaja upravne preglede in preglede na
kraju samem v skladu z Uredbo 1306/2013/EU, Uredbo 640/2014/EU in Uredbo
809/2014/EU pred izplačilom sredstev.
(2) Pregled na kraju samem iz prejšnjega odstavka se
opravi pri najmanj petih odstotkih upravičencev iz 5. člena te uredbe in
pri prvih kupcih mleka.
10. člen
(obveščanje Komisije)
Ministrstvo za kmetijstvo, gozdarstvo in prehrano obvesti
Komisijo v skladu s točkama (a) in (b) 3. člena Uredbe 2016/1613/EU.
11. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.
Št. 00715-34/2016
Ljubljana, dne 1. decembra 2016
EVA 2016-2330-0144
Vlada Republike Slovenije
dr. Miroslav Cerar l.r.
Predsednik
 