1. člen
S to tarifo se skladno z Zakonom o plačilnih storitvah,
storitvah izdajanja elektronskega denarja in plačilnih sistemih (Uradni list
RS, št. 7/18 in 9/18 – popr.; v nadaljnjem besedilu: ZPlaSSIED) določa osnovo
za obračun nadomestil stroškov za posredovanje podatkov o transakcijskih
računih fizičnih oseb iz Registra transakcijskih računov.
2. člen
Pojmi, uporabljeni v tej tarifi, imajo naslednji pomen:
1.     
Register transakcijskih računov (v nadaljnjem besedilu: RTR) je enotna
informatizirana baza podatkov o transakcijskih računih in o imetnikih
transakcijskih računov;
2.     
Enota RTR je imetnik transakcijskih računov, ki je fizična oseba;
3.     
Podatki RTR so podatki o imetniku transakcijskega računa in podatki o
transakcijskem računu, ki jih določa 192. člen ZPlaSSIED;
4.     
Prosilec podatkov o transakcijskih računih fizičnih oseb so osebe, ki
izkažejo upravičenost do pridobitve osebnih podatkov skladno s 195. členom in
196. členom ZPlaSSIED.
3. člen
Prosilcem, za katere ZPlaSSIED določa brezplačno pridobitev podatkov
iz RTR, AJPES ne zaračunava posredovanja teh podatkov.
4. člen
AJPES za posredovanje podatkov
iz RTR zaračunava naslednja nadomestila stroškov:


Storitev

Osnova za obračun
(za enoto RTR)

Nadomestilo
  stroškov
v EUR brez DDV

Rok obračuna


POSREDOVANJE
  PODATKOV
IZ RTR

 
 

 
 

 
 


Posredovanje
  podatkov
o transakcijskih
  računih fizičnih oseb iz RTR

 

 

 


 

a) Posredovanje
  podatkov na podlagi vložene zahteve v predpisani elektronski obliki

1,58

po opravljeni storitvi
ali mesečno po pogodbi


 

b) Posredovanje
  podatkov na podlagi vložene zahteve
v pisni obliki

8,11

po opravljeni storitvi
ali mesečno po pogodbi



5. člen
Višina nadomestila stroškov v tej tarifi se določa glede na
način vlaganja zahtev za pridobitev podatkov iz RTR (elektronsko, pisno) in
število enot posredovanih podatkov.
6. člen
Prosilci lahko podatke o transakcijskih računih fizičnih oseb
pridobljene iz RTR uporabljajo le za namene, opredeljene v zahtevi za
pridobitev osebnih podatkov o transakcijskih računih fizičnih oseb in
pridobljenih podatkov ne smejo posredovati drugim osebam.
7. člen
Rok za plačilo posredovanja podatkov o transakcijskih računih
fizičnih oseb iz RTR je osem dni po izstavitvi računa AJPES.
8. člen
Z dnem, ko začne veljati ta tarifa, se preneha uporabljati
Tarifa nadomestil stroškov za posredovanje podatkov o transakcijskih računih
fizičnih oseb iz registra transakcijskih računov (Uradni list RS, št. 49/10 in
7/18 – ZPlaSSIED).
9. člen
Tarifa začne veljati 1. julija 2018.
Št. 007-25/2018
Ljubljana, dne 25. aprila 2018
EVA 2018-1611-0022
mag. Vesna Zupančič Klarič
l.r.
predsednica
Sveta AJPES
Soglašam!
mag. Mateja Vraničar Erman
l.r.
Ministrica
za finance

Priloga:
Obrazložitev
