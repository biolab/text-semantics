I
Priključek na avtocesto v Sinji Gorici, ki se je uporabljal
kot začasen priključek na avtocesto med Postojno in Vrhniko do njene dograditve
od Vrhnike do Ljubljane, se opusti kot državna cesta in se prenese med občinske
ceste Občine Vrhnika v kategoriji javne poti.
II
Občina Vrhnika lahko na prenesenem delu državne ceste uredi
predvidena parkirišča tako, da bo vozišče ceste za dostop do parkirišč in
intervencijski dostop do avtoceste izvedeno in vzdrževano najmanj v širini 5 m.
III
Občina Vrhnika izvede parcelacijo prenesenega dela državne
ceste, ki poteka od njenega križanja s Tržaško cesto do meje avtoceste in ki je
sedaj sestavni del parc. št. 2937/1, za formiranje nove parcele in njeno
vknjižbo v zemljiško knjigo.
IV
Ta sklep začne veljati petnajsti dan po objavi v Uradnem
listu Republike Slovenije.
Št. 346-22/2001-7
Ljubljana, dne 22. oktobra 2002.
Vlada Republike Slovenije
mag. Anton Rop l. r.
Minister