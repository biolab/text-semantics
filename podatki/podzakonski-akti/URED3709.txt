1. člen
S to uredbo se določajo:
-      
stroški, ki nastanejo ministrstvu, pristojnemu za finance, ali
nadzornemu organu (v nadaljnjem besedilu: državni organ) med postopkom ali
zaradi postopka, ki se je začel na zahtevo stranke;
-      
stroški postopka, ki ga je državni organ začel po uradni dolžnosti in se
je za stranko končal neugodno oziroma se v postopku izkaže, da ga je stranka
povzročila s svojim protipravnim ravnanjem.
2. člen
(1) Stroški iz prejšnjega člena so
izraženi v točkah v skladu s Tarifo stroškov, ki je priloga te uredbe in njen
sestavni del.
(2) Vrednost točke po tej uredbi znaša
4,17 eura.
3. člen
(1) Zavezanec za plačilo stroškov, ki
nastanejo državnemu organu med postopkom ali zaradi
postopka, je oseba, na zahtevo katere se je začel postopek, ali oseba, zoper
katero se je začel postopek po uradni dolžnosti.
(2) Stroški postopka, ki se je začel
po uradni dolžnosti, gredo v breme stranke, če se je postopek končal za stranko
neugodno, ali če se v postopku izkaže, da ga je ta povzročila s svojim
protipravnim ravnanjem.

Priloga:
Tarifa stroškov

Uredba o določitvi tarife stroškov na področju
prirejanja iger na srečo (Uradni list RS, št. 41/05)
vsebuje naslednjo končno določbo:
»4. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembah in dopolnitvah Uredbe o
določitvi tarife stroškov na področju prirejanja iger na srečo (Uradni list RS,
št. 85/08) vsebuje naslednjo končno določbo:
»3. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah Uredbe o določitvi tarife
stroškov na področju prirejanja iger na srečo (Uradni list RS, št. 109/12) vsebuje naslednjo končno določbo:
»4. člen
Ta uredba začne veljati naslednji dan po
objavi v Uradnem listu Republike Slovenije.«.