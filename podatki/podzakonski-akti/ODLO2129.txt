1. člen
S tem odlokom se zaradi preprečitve ponovnih izbruhov
nalezljive bolezni COVID-19 začasno določita obvezna uporaba zaščitne maske ali
druge oblike zaščite ustnega in nosnega predela obraza v zaprtem javnem
prostoru, kar vključuje tudi javni potniški promet, ter obvezno razkuževanje
rok.
2. člen
Pri gibanju in zadrževanju v zaprtem javnem prostoru sta
za zmanjšanje tveganja okužbe in širjenja okužbe z virusom SARS-CoV-2, ob
upoštevanju vseh navodil in higienskih priporočil Nacionalnega inštituta za
javno zdravje, ki so objavljena na spletnih straneh Nacionalnega inštituta za
javno zdravje, obvezna uporaba zaščitne maske ali druge oblike zaščite ustnega
in nosnega predela obraza (šal, ruta ali podobna oblika zaščite, ki prekrije
nos in usta) ter razkuževanje rok.
3. člen
Strokovno utemeljenost ukrepov iz tega odloka Vlada Republike
Slovenije ugotavlja vsakih 14 dni in ob upoštevanju strokovnih razlogov odloči,
da se ti ukrepi še naprej uporabljajo, ali pa ukrepe spremeni oziroma odpravi
ter o tem obvesti Državni zbor in javnost.
4. člen
Ta odlok začne veljati naslednji dan po objavi v Uradnem
listu Republike Slovenije.
Št. 00725-31/2020
Ljubljana, dne 24. junija 2020
EVA 2020-2711-0064
Vlada Republike Slovenije
Janez Janša
predsednik