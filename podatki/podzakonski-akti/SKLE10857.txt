1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa
Komisije 2009/78/ES (UL L št. 331 z dne 15. decembra 2010, str. 12; v
nadaljevanju Uredba (EU) št. 1093/2010) dne 15. decembra 2015 objavil
smernice Omejitve izpostavljenosti do subjektov, ki opravljajo dejavnosti
bančništva v senci zunaj reguliranega okvira, v skladu s členom 395(2) Uredbe
(EU) št. 575/2013 (v nadaljevanju smernice), ki so objavljene na njegovi
spletni strani.
(2) Smernice iz prvega odstavka tega člena določajo
metodologijo, ki se uporablja kot del notranjih procesov in politik pri
obravnavanju in obvladovanju tveganja koncentracije, ki izhaja iz
izpostavljenosti do subjektov, ki opravljajo dejavnosti bančništva v senci. Te
smernice določajo zlasti merila za določitev ustrezne skupne omejitve in
strožjih posameznih omejitev izpostavljenosti do takih subjektov.
(3) Smernice so naslovljene na:
-       
finančne institucije, kakor so opredeljene v členu 4(1)
Uredbe (EU) št. 1093/2010, in
-       
pristojne organe, kakor so opredeljeni v točki (i) člena 4(2)
Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) S tem sklepom določa Banka Slovenije uporabo smernic
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v RS ter za katere se uporablja del 4 (Velike
izpostavljenosti) Uredbe (EU) št. 575/2013 Evropskega parlamenta in Sveta z dne
26. junija 2013 o bonitetnih zahtevah za kreditne institucije in
investicijska podjetja ter o spremembi Uredbe (EU) št. 648/2012 (v nadaljevanju
Uredba (EU) št. 575/2013), v skladu z ravnjo uporabe, ki je določena v naslovu
II dela 1 navedene uredbe (v nadaljevanju banke), in
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke iz 1. točke prvega odstavka tega člena v
celoti upoštevajo določbe smernic v delu, v katerem so naslovljene na banke.
(3) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v celoti
upoštevala določbe smernic v delu, v katerem se nanašajo na izvajanje nalog in
pooblastil pristojnega organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije, uporabljati pa se začne 1. januarja
2017.
Ljubljana, dne
30. junija 2016
Boštjan Jazbec l.r.
Predsednik
Sveta Banke Slovenije