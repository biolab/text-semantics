I. SPLOŠNE DOLOČBE
1. člen
Ta pravilnik določa strokovne, tehnične in druge pogoje za
opravljanje zasebne zdravstvene dejavnosti.
2. člen
Zasebni zdravstveni delavec opravlja zdravstveno dejavnost v
skladu z odločbo o vpisu v register zasebnih zdravstvenih delavcev.
3. člen
Zasebni zdravstveni delavec mora imeti žig, ki vsebuje
njegovo ime in priimek,.strokovni naziv, sedež in naslov ordinacije.
4. člen
Na objektu, v katerem so prostori za opravljanje zasebne
zdravstvene dejavnosti (v nadaljnjem besedilu: ordinacija), mora biti napis. 
Napis označuje ime in priimek zasebnega zdravstvenega
delavca, strokovni naziv in njegovo dejavnost. 
Napis ne sme po videzu, velikosti ali obliki imeti reklamnega
obeležja.
5. člen
Zasebni zdravstveni delavec odgovarja za strokovnost svojega
dela in za strokovnost dela delavcev, ki jih zaposluje.
6. člen
Določbe tega pravilnika se primerno uporabljajo tudi za
zasebnega zdravstvenega delavca, ki opravlja zdravstveno dejavnost v poslovnih
prostorih pravnih oseb oziroma v stanovanjskih prostorih bolnikov.
7. člen
Zasebni zdravstveni delavec mora voditi posebne evidence v
skladu s posebnim zakonom.
II. SANITARNO-HIGIENSKE ZAHTEVE
8. člen
Objekt, v katerem so prostori za opravljanje zasebne
zdravstvene dejavnosti, mora ustrezati splošnim sanitarno-higienskim zahtevam. 
Ordinacija mora biti zgrajena in opremljena v skladu s
predpisi, ki urejajo graditev objektov in varstvo pri delu. 
Ordinacija mora biti priključena na vodovod, na električno
omrežje in imeti urejeno higiensko neoporečno odvajanje odplak.
9. člen
Zasebni zdravstveni delavci morajo zagotoviti odlaganje
dezinficiranih odpadkov v zaklenjen kontejner ter njihovo redno odvažanje.
10. člen
Ordinacija se ne sme uporabljati za stanovanjske potrebe ali
za druge namene in mora biti ločena od stanovanjskih prostorov.
11. člen
Ogrevanje ordinacije mora biti urejeno tako, da ne onesnažuje
prostorov in ne ogroža zaposlenih in pacientov.
12. člen
Ordinacija mora biti naravno prezračevana in osvetljena. Pri
prisilnem prezračevanju hitrost gibanja zraka ne sme presegati 0,3 m/sekundo.
13. člen
Izvedba tal v prostorih mora zagotavljati toplotno in zvočno
izolacijo ter omogočati mokro čiščenje in dezinfekcijo. Stiki tal in sten
morajo biti gladki in solidno obdelani. 
Stene morajo biti gladke in do višine 180 cm iz snovi, ki ne
vpija vlage. V sanitarnih prostorih morajo biti stene iz vodnopropustnega
materiala. 
Višina prostorov mora biti najmanj 2,40 m.
14. člen
Poleg ordinacije morajo biti zagotovljeni še naslednji
prostori: čakalnica, garderoba in sanitarni prostori za zaposlene ter sanitarni
prostori za paciente. 
Velikost in razpored prostorov iz prejšnjega odstavka mora
zagotavljati ločeno opravljanje čistih in nečistih del.
15. člen
Zdravstvena in zobozdravstvena ordinacija mora biti primerno
velika in dobro osvetljena ter ne sme biti manjša od 12 m2.
Ordinacija mora biti zvočno izolirana od ostalih prostorov. 
V ordinaciji mora. biti umivalnik s tekočo toplo in hladno
vodo, tekočim milom, brisačami za enkratno uporabo in pomivalnim koritom za
instrumente, če je le-to zaradi narave dejavnosti potrebno.
16. člen
Čakalnica mora biti primerno osvetljena in ne sme biti manjša
od 6 m2. 
Garderoba za zaposlene mora biti urejena tako, da ima ločeno
shranjevanje civilne in delovne obleke. Poleg WC kabine mora biti še umivalnik
s tekočo toplo in hladno vodo, tekočim milom in brisačami za enkratno uporabo
oziroma sušilcem za roke. 
Sanitarni prostori za paciente morajo biti v bližini
čakalnice in morajo imeti WC kabino, umivalnik s tekočo toplo in hladno vodo,
tekočim milom in brisačami za enkratno uporabo oziroma sušilcem za roke.
17. člen
Oprema v ordinaciji mora ustrezati dejavnosti ter
strokovno-tehničnim in higienskim zahtevam, ki veljajo tudi za javne
zdravstvene zavode. 
Zasebni zdravstveni delavec mora imeti v ordinaciji pribor v
skladu z dejavnostjo in sanitetni material za nudenje prve pomoči.
18. člen
Lahko vnetljive snovi in kemikalije morajo biti hranjene v
originalni embalaži, v posebnem prostoru ali posebni omari.
III. POSEBNE ZAHTEVE ZA POSAMEZNE DEJAVNOSTI
19. člen
Ambulante za opravljanje osnovne zdravstvene dejavnosti in
specialistične ambulantne dejavnosti morajo imeti poleg prostorov iz 16. člena
tega pravilnika glede na naravo dela še: 
-       
delovni prostor medicinske sestre, 
-       
prostor za pripravo pacienta, 
-       
prostor za kirurške in druge posege oziroma dejavnosti, 
-       
izolacijski boks z WC kabino in umivalnikom za roke, 
-       
prostor za administracijo.
20. člen
Prostori za rentgensko diagnostiko morajo ustrezati tudi
predpisom o varstvu pred sevanji.
21. člen
Laboratorij mora imeti: 
-       
prostor oziroma območje za odvzem laboratorijskih vzorcev z WC kabino, 
-       
prostor oziroma območje za pomivanje, sušenje in sterilizacijo
laboratorijske posode, 
-       
priročno shrambo oziroma omaro za reagente in vnetljive snovi v
originalni embalaži. 
Funkcionalni prostori oziroma območja morajo biti urejena
tako, da je omogočeno ločeno opravljanje različnih analiz.
22. člen
Zobni laboratorij mora imeti ločena čisti in nečisti del s
priročnim skladiščem (lahko tudi posebna omara).
23. člen
Za prostore za opravljanje zasebne zdravstvene dejavnosti, ki
niso posebej opredeljeni s tem pravilnikom, se primerno uporabljajo
strokovno-tehnični in higienski pogoji, ki veljajo za javne zdravstvene zavode.
24. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 313-2/92
Ljubljana, dne 21. maja 1992.
Minister za zdravstvo, družino
in socialno varstvo
dr. Božidar Voljč l. r.