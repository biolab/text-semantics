I
V skladu s 4. členom Zakona o interventnih ukrepih (Uradni list
RS, št. 94/10), 150. in 151. členom Zakona o pokojninskem in invalidskem
zavarovanju (Uradni list RS, št. 109/06 – uradno prečiščeno besedilo, 114/06 –
ZUTPG, 10/08 – ZVarDod, 38/10 – ZUKN, 61/10 – ZSVarPre, 79/10 – ZPKDPIZ in
94/10 – ZIU; v nadaljnjem besedilu: ZPIZ‑1),
se pokojnine od 1. januarja 2011 uskladijo tako, da se povečajo za 0,4%.
Ne glede na prvi odstavek te točke se naslednje pokojnine povečajo
za 1,0%:
-       
starostne, predčasne, delne in invalidske pokojnine, uveljavljene od 1.
januarja 2010 dalje,
-       
družinske oziroma vdovske pokojnine, uveljavljene od 1. januarja 2010
dalje po zavarovancih oziroma uživalcih pravic iz pokojninskega in invalidskega
zavarovanja, če so pravico pridobili po tem datumu,
-       
starostne pokojnine, uveljavljene do 31. decembra 1999, odmerjene od
pokojninske osnove v višini 48% ali manj moškim oziroma 41,5% ali manj ženskam
in od 1. januarja 2000 do 31. decembra 2009 v višini 50,5% ali manj moškim oziroma
45,5% ali manj ženskam,
-       
starostne pokojnine, ne glede višino odstotka za njihovo odmero in spol,
če je bila pokojninska doba v celoti vrednotena po predpisih, veljavnih od 1.
januarja 2000 dalje,
-       
invalidske pokojnine moških, uveljavljene do 31. decembra 1999,
odmerjene od pokojninske osnove v višini 48% ali manj in od 1. januarja 2000 do
31. decembra 2009, v višini 50% ali manj ter invalidske pokojnine žensk,
uveljavljene do 31. decembra 2009 v višini 55% ali manj,
-       
družinske oziroma vdovske pokojnine, odmerjene od pokojnin, priznanih po
zavarovancih oziroma uživalcih pravic iz pokojninskega in invalidskega
zavarovanja v obdobju iz prve in tretje alineje tega odstavka v višini 50,5%
pokojninske osnove ali manj za moške oziroma 55% ali manj za ženske ter pokojnine,
ki bi šle upravičencem v navedeni višini, če bi bile uveljavljene po predpisih,
veljavnih do 31. decembra 1999,
-       
družinske oziroma vdovske pokojnine, odmerjene od pokojnin, priznanih po
zavarovancih oziroma uživalcih pravic iz pokojninskega in invalidskega
zavarovanja iz druge alineje tega odstavka in
-       
invalidske pokojnine, pri katerih je bila pokojninska doba v celoti
vrednotena po predpisih, veljavnih od 1. januarja 2000 dalje, razen invalidskih
pokojnin za primer invalidnosti, ki je posledica poškodbe pri delu ali poklicne
bolezni, uveljavljenih do vključno leta 2009, ter vdovske oziroma družinske
pokojnine, odmerjene od invalidskih pokojnin, pri katerih je bila pokojninska doba
v celoti vrednotena po predpisih, veljavnih od 1. januarja 2000 dalje, razen
vdovskih oziroma družinskih pokojnin, odmerjenih od invalidskih pokojnin za
primer invalidnosti, ki je posledica poškodbe pri delu ali poklicne bolezni,
uveljavljenih do vključno leta 2009.
II
Za ustrezen odstotek povečanja iz I. točke tega sklepa se uskladijo
tudi pokojnine, uveljavljene do 31. decembra 2009, odmerjene od najnižje
pokojninske osnove, določene v Sklepu o najnižji pokojninski osnovi (Uradni
list RS, št. 94/10).
Pokojnine, uveljavljene od 1. januarja 2010, odmerjene od
najnižje pokojninske osnove, določene v Sklepu o najnižji pokojninski osnovi
(Uradni list RS, št. 94/10), se uskladijo tako, da se na novo odmerijo od
najnižje pokojninske osnove, veljavne od 1. januarja 2011.
Pokojnine, uveljavljene od 1. januarja 2011 dalje, se
odmerijo od najnižje pokojninske osnove, veljavne od tedaj dalje, če je
pokojnina, odmerjena od dejanske pokojninske osnove s pripadajočimi
uskladitvami nižja kot bi bila, če bi se, glede na dopolnjeno pokojninsko dobo,
odmerila od najnižje pokojninske osnove, veljavne od 1. januarja 2011.
III
Za ustrezen odstotek povečanja iz I. točke tega sklepa se uskladijo
tudi pokojnine, uveljavljene do 31. decembra 2009, odmerjene od najvišje
pokojninske osnove, določene v Sklepu o najvišji pokojninski osnovi (Uradni
list RS, št. 94/10).
Pokojnine, uveljavljene od 1. januarja 2010, odmerjene od
najvišje pokojninske osnove, določene v Sklepu o najvišji pokojninski osnovi
(Uradni list RS, št. 94/10), se uskladijo tako, da se na novo odmerijo od
najvišje pokojninske osnove, veljavne od 1. januarja 2011.
Pokojnine, uveljavljene od 1. januarja 2011 dalje, se
odmerijo od najvišje pokojninske osnove, veljavne od tedaj dalje, če pokojnina,
odmerjena od dejanske pokojninske osnove s pripadajočimi uskladitvami presega
znesek pokojnine, kot bi bila, če bi se, glede na dopolnjeno pokojninsko dobo,
odmerila od najvišje pokojninske osnove, veljavne od 1. januarja 2011.
IV
Za ustrezen odstotek povečanja, določen v I. točki tega sklepa
se uskladijo tudi pokojnine, odmerjene v skladu z drugim odstavkom 116. člena
Zakona o pokojninskem in invalidskem zavarovanju (Uradni list SRS, št. 27/83,
21/87, 48/87, 27/89 in Uradni list RS, št. 14/90 in 30/90) od polovice zneska
najnižje pokojninske osnove, določene v Sklepu o najnižji pokojninski osnovi in
osnovi za odmero dodatnih pravic (Uradni list RS, št. 65/00).
V
Za ustrezen odstotek povečanja, določen v I. točki tega sklepa
se uskladijo v skladu s 390. členom ZPIZ‑1
tudi vse pokojnine borcev NOV pred 9. 9. 1943 oziroma do 13. 10. 1943, odmerjene
od zajamčene pokojninske osnove, določene po 102. členu Zakona o pokojninskem
in invalidskem zavarovanju (Uradni list SRS, št. 27/83, 21/87, 48/87, 27/89 in
Uradni list RS, št. 14/90, 30/90, 44/90 in 10/91).
VI
Za ustrezen odstotek povečanja, določen v I. točki tega sklepa
se uskladijo tudi pokojnine, uveljavljene po posebnih predpisih.
Akontacije pokojnin, ki jih zavod izplačuje po Odloku o
izplačevanju akontacij pokojnin, ki so jih osebe s stalnim prebivališčem v
Republiki Sloveniji uveljavile v drugih republikah SFRJ (Uradni list RS, št.
26/91) se uskladijo tako, da se povečajo za odstotek, določen v prvem odstavku
I. točke tega sklepa.
VII
Na način, določen s tem sklepom za uskladitev invalidskih pokojnin,
se v skladu z 99. členom ZPIZ‑1
uskladijo tudi nadomestila za čas poklicne rehabilitacije, začasna nadomestila,
delne invalidske pokojnine in nadomestila za invalidnost, uveljavljena po
predpisih, ki se uporabljajo od 1. januarja 2003, pri čemer se datum nastanka
invalidnosti šteje za datum uveljavitve pravice do nadomestila.
VIII
Pokojnine z varstvenim dodatkom se uskladijo tako, da se za
ustrezen odstotek povečanja pokojnin, določen v I. točki tega sklepa, uskladi
znesek pokojnine, varstveni dodatek pa v skladu z 10., 11. in 12. členom Zakona
o varstvenem dodatku (Uradni list RS, št 10/08 in 61/10 – ZSVarPre, v
nadaljevanju: ZVarDod) z veljavnostjo od 1. januarja 2011 na novo odmeri od
razlike med mejnim zneskom, veljavnim od 1. januarja 2011 dalje in po tem
sklepu usklajeno pokojnino.
Pokojnine z varstvenim dodatkom, ki so bile odmerjene od najnižje
pokojninske osnove, se uskladijo na način, določen v II. točki tega sklepa,
varstveni dodatek pa v skladu z 10, 11. in 12. členom ZVarDod z veljavnostjo od
1. januarja 2011 na novo odmeri od razlike med mejnim zneskom, veljavnim od 1.
januarja 2011 dalje in po tem sklepu usklajeno pokojnino.
IX
Po določbah tega sklepa se uskladijo tudi pokojnine, odmerjene
v sorazmernem delu po mednarodnih sporazumih o socialni varnosti. 
X
Po I. točki tega sklepa se uskladijo zneski pokojnin, ki so prejemnikom
pripadali za mesec januar 2011, po opravljeni uskladitvi po Sklepu o uskladitvi
pokojnin od 1. januarja 2010 (Uradni list RS, št. 94/10).
Uskladitev pokojnin in obračun razlike med pokojninami, usklajenimi
na način, določen v tem sklepu in že izplačanimi pokojninami za januar 2011, se
opravi po uradni dolžnosti pri izplačilu pokojnin in drugih dajatev za februar
2011.
XI
Ta sklep začne veljati naslednji dan po objavi v Uradnem listu
Republike Slovenije.
Št. 030-15/2011
Ljubljana, dne 16. februarja 2011
EVA 2011-2611-0050
Svet Zavoda za pokojninsko
in invalidsko zavarovanje Slovenije
Anka Tominšek l.r.
Predsednica