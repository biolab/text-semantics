1
Za kulturni spomenik državnega pomena se razglasi enoto
dediščine:
-       
Celje – Knežji dvorec (EŠD 60).
Enota dediščine ima zaradi kulturnih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato jo razglašamo za kulturni spomenik državnega
pomena z lastnostmi arhitekturnega spomenika.
2
Lastnosti, ki utemeljujejo razglasitev za spomenik državnega
pomena:
Stavba, ki je po številnih prezidavah dočakala današnji čas,
je bila rezidenca grofov celjskih. Izluščena gotska zasnova in vsi
mnogoštevilni, predvsem gotskimi arhitekturni detajli kažejo na izjemno
kvaliteto te arhitekture, ki ji gre mesto med vrhunskimi profanimi fevdalnimi
arhitekturami srednje Evrope. Ohranjeni avtentični srednjeveški elementi
omogočajo rekonstrukcijo dela nekdanje knežje palače, edine svoje vrste v
Sloveniji.
3
Spomenik obsega zemljišče, parcelne številke 2036/1, 2036/2,
2036/22, 2036/8, vse k.o. Celje. Meja spomenika je določena na digitalnem
katastrskem načrtu (uveljavljen dne 9. 7. 2003, Uradni list RS, št. 71/03,
datoteka z dne 1. 2. 2005, izvorno merilo 1:1000) in vrisana na temeljnem
topografskem načrtu v merilu 1:5000. Izvirnika načrtov hranita Ministrstvo za
kulturo, Direktorat za kulturno dediščino, in Zavod za varstvo kulturne
dediščine Slovenije (v nadaljevanju: zavod).
Vplivno območje spomenika leži znotraj mej starega mestnega
jedra in neposredno ob njem.
4
Za spomenik velja varstveni režim, ki določa:
-       
varovanje kulturnih, arhitekturnih, krajinskih in zgodovinskih vrednot v
celoti, v njihovi izvirnosti in neokrnjenosti,
-       
prepoved predelav vseh likovnih in gradbenih prvin gotske stavbe,
-       
podrejanje vsake rabe in vseh posegov v območje dvorca spomeniškim
lastnostim spomenika,
-       
pred posegi v spomenik je potrebno izdelati konservatorski program,
-       
znotraj varovanega območja je prepovedano postavljanje objektov trajnega
ali začasnega značaja, vključno z nadzemno in podzemno infrastrukturo ter
nosilci reklam, razen v primerih, ki jih s predhodnim kulturnovarstvenim
soglasjem odobri pristojni zavod,
-       
prepovedana je vožnja z motornimi vozili znotraj zaščitenega območja,
razen za potrebe vzdrževanja, raziskovanja in oskrbe,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika.
Zavarovano območje je namenjeno:
-       
trajni ohranitvi kulturnih, arhitekturnih, krajinskih in zgodovinskih
vrednot,
-       
povečevanju pričevalnosti kulturnega spomenika,
-       
prezentaciji kulturnih vrednot spomenika in situ ter v medijih,
-       
učno-demonstracijskemu delu,
-       
znanstveno-raziskovalnemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v treh mesecih po uveljavitvi tega
odloka izdati lastniku spomenika odločbo o varstvu na podlagi 13. člena zakona
o varstvu kulturne dediščine (Uradni list RS, št. 7/99).
Odločbe iz prejšnjega odstavka določajo pogoje za fizične
posege in zavarovanje, pogoje za raziskovanje, načine vzdrževanja, pravni
promet, načine upravljanja in rabe spomenika za javnost in časovne okvire
dostopnosti, posamezne druge omejitve in prepovedi ter ukrepe za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.

Odlok o razglasitvi Knežjega dvorca v Celju za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi Odloka o razglasitvi
Knežjega dvorca v Celju za kulturni spomenik državnega pomena (Uradni list RS,
št. 46/05) vsebuje naslednjo končno določbo:
»2
Ta odlok začne veljati naslednji dan po objavi v Uradnem
listu Republike Slovenije.«.