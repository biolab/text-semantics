1.     
Postopek o dovolitvi izvzetja iz določb, ki urejajo dostop tretjih oseb,
za novi povezovalni 110 kV vod za izmenični tok električne energije
»Vrtojba–Sredipolje« vlagateljev, družbe Holding Slovenske Elektrarne d.o.o.,
Koprska ulica 92, 1000 Ljubljana, E3, energetika, ekologija, ekonomija,
d.o.o., Erjavčeva ulica 24, 5000 Nova Gorica, in Adria Link S.r.L., Via
Michelangelo Buonarroti 10, Goricia, končan z odločbo Agencije za energijo
št. 143-2/2013-43/106 z dne 20. 10. 2014, se obnovi po uradni
dolžnosti, in sicer v takem obsegu, da se glede na Sklep Komisije C(2017) 1209
z dne 16. 2. 2017 ugotovijo novi roki za začetek izgradnje novega
povezovalnega voda in za začetek obratovanja novega povezovalnega voda.
2.     
Posebni stroški v zvezi z izdajo tega sklepa niso nastali.
ODLOČBA
1.     
V izreku odločbe Agencije za energijo št. 143-2/2013-43/106 z dne
20. 10. 2014 se spremeni 2.1 točka, ki po novem glasi: »Vlagatelji so
dolžni v skladu osmim odstavkom 17. člena Uredbe (ES) št. 714/2009
Evropskega parlamenta in Sveta z dne 13. julija 2009 o pogojih za dostop
do omrežja za čezmejne izmenjave električne energije in razveljavitvi Uredbe
(ES) št. 1228/2003 najkasneje do 17. 12. 2018 začeti z izgradnjo
novega povezovalnega voda in začeti z obratovanjem novega povezovalnega voda
najkasneje do 17. 12. 2019.«. Preostale določbe izreka odločbe Agencije za
energijo št. 143-2/2013-43/106 z dne 20. 10. 2014 ostanejo
nespremenjene.
2.     
Posebni stroški v zvezi z izdajo te odločbe niso nastali.
Št. 143-2/2013-71/106
Maribor, dne 16. marca 2017
mag. Duška Godina l.r.
Direktorica