I
Vlada Republike Slovenije odreja javno razgrnitev osnutka lokacijskega
načrta za avtocesto na odseku Šentvid–Koseze (v nadaljevanju: osnutek
lokacijskega načrta), ki ga je izdelal Ljubljanski urbanistični zavod, d.d.,
Ljubljana, pod št. projekta 5012 v avgustu 2000, in predloga sprememb in
dopolnitev prostorskih sestavin v naslovu navedenih planskih aktov Mestne
občine Ljubljana, ki jih je izdelal Ljubljanski urbanistični zavod, d.d.,
Ljubljana, v avgustu 2000.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87 12/89 in Uradni list RS, št. 36/90, 27/91, 72/95,
13/96 – kartografski del, 11/99) in s prostorskimi sestavinami družbenega plana
SR Slovenije za obdobje od leta 1986 do leta 1990 (Uradni list SRS, št. 2/86,
41/87, 23/89 in Uradni list RS, št. 72/95, 13/96 – kartografski del, 11/99), v
delu, ki ga opredeljuje osnutek lokacijskega načrta (v nadaljevanju: republiški
prostorski planski akti) ter predstavlja spremembo in dopolnitev prostorskih
sestavin dolgoročnega plana občin in mesta Ljubljane za obdobje 1986–2000
(Uradni list SRS, št. 11/86 in Uradni list RS, št. 23/91, 71/93, 62/94, 33/97,
72/98, 13/99, 26/99, 28/99, 41/99, 79/99, 98/99, 31/00, 36/00, 60/00) za
območje Mestne občine Ljubljana in družbenega plana Občine Ljubljana Šiška za
obdobje 1986–1990 (Uradni list SRS, št. 45/86, 47/87, 48/87, 2/88, 23/88,
27/88, 19/89, 20/89 in Uradni list RS, št. 45/90, 20/91, 2/92, 49/92, 4/94) in
družbenega plana Občine Ljubljana Vič- Rudnik za obdobje 1986–1990 (Uradni list
SRS, št. 34/86, 10/87, 14/89 in Uradni list RS, št. 19/91, 40/92, 10/94) za
območje Mestne občine Ljubljana, v delu, ki ga opredeljuje osnutek lokacijskega
načrta (v nadaljevanju: spremembe in dopolnitve planskih aktov občine).
III
Vlada Republike Slovenije predlaga Mestni občini Ljubljana v
obravnavo in sprejem spremembe in dopolnitve planskih aktov občine.
IV
Mestna občina Ljubljana mora poskrbeti za izvedbo javne
razgrnitve in organizacijo javnih obravnav osnutka lokacijskega načrta in
predloga sprememb in dopolnitev planskih aktov občine. Javna razgrnitev traja
en mesec in se začne tretji dan po objavi sklepa v Uradnem listu Republike Slovenije.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občine, pripombe in predloge vsi zainteresirani in prizadeti.
VI
Mestna občina Ljubljana mora v roku 30 dni po preteku javne
razgrnitve poslati ministru za okolje in prostor vse zbrane pripombe in
predloge. Če v tem roku minister ne prejme pripomb in predlogov z javne
razgrnitve, se šteje, da na osnutek lokacijskega načrta ni pripomb oziroma da
je ta usklajen.
VII
Ta sklep se objavi v Uradnem listu Republike Slovenije.
Št. 350-20/99-3
Ljubljana, dne 6. oktobra 2000.
Vlada Republike Slovenije
dr. Andrej Bajuk l. r. 
Predsednik