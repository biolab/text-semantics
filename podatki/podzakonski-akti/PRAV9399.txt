1. člen
S tem pravilnikom se sprejme gozdnogospodarski načrt gozdnogospodarske
enote Žirovnica (2009–2018), št. 02-07/09 z dne 3. 7. 2009, ki ga je za obdobje
od 1. januarja 2009 do 31. decembra 2018 izdelal Zavod za gozdove Slovenije,
Območna enota Bled.
2. člen
Gozdnogospodarska enota Žirovnica, ki meri 7.073,18 ha, se
nahaja v Gozdnogospodarskem območju Bled, v občinah Jesenice in Žirovnica,
oziroma v katastrskih občinah Blejska Dobrava, Koroška Bela, Potoki, Žirovnica,
Zabreznica in Doslovče.
3. člen
V gozdnogospodarski enoti Žirovnica je s 1. januarjem 2009
ugotovljeno naslednje stanje gozdov:
A)    
lastništvo: 91,48% zasebnih gozdov v lasti fizičnih ali pravnih oseb,
7,18% državnih gozdov in 1,34% gozdov lokalnih skupnosti;
B)    
površina: 4.358,89 ha, od katere je 2.641,58 ha večnamenskih gozdov in
1.717,31 ha varovalnih gozdov;
C)   
lesna zaloga: 280,70 m3/ha, od tega 178,70 m3/ha iglavcev
in 102,00 m3/ha listavcev;
D)   
tekoči letni prirastek: 5,51 m3/ha, od tega 3,42 m3/ha
iglavcev in 2,09 m3/ha listavcev.
4. člen
(1) V gozdnogospodarskem načrtu gozdnogospodarske enote
Žirovnica (2009–2018) je ob upoštevanju usmeritev iz gozdnogospodarskega načrta
Gozdnogospodarskega območja Bled, izdelanega za obdobje od 1. januarja 2001 do
31. Decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Žirovnica določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 2.329,57 ha,
-       
ekološke funkcije na površini 633,80 ha ter
-       
socialne funkcije na površini 283,74 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Žirovnica (2009–2018)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Žirovnica za obdobje od 1. januarja 2009 do
31. decembra 2018 določeni naslednji ukrepi:
-       
najvišji možni posek v višini 136.506 m3, od tega 90.752 m3
iglavcev in 45.754 m3 listavcev,
-       
gojitvena dela, potrebna za ohranitev in razvoj gozdov, na površini
137,83 ha,
-       
nega drogovnjaka na površini 57,44 ha,
-       
varstvena dela, potrebna za zaščito pred divjadjo, in sicer zaščita s
premazom na površini na površini 32,16 ha ter zaščita sadik gozdnega drevja z
2.580 tulci,
-       
varstvena dela, potrebna za zaščito pred boleznimi in žuželkami, v
obsegu 130 delovnih dni,
-       
varstvena dela, potrebna za zaščito pred požari, v obsegu 15 delovnih
dni,
-       
varstvena dela, potrebna za zaščito pred erozijo, v obsegu 37,00
delovnih dni,
-       
nega habitatov prosto živečih živali, in sicer vzdrževanje grmišč na
površini 21,00 ha, vzdrževanje travinj na površini 88,00 ha, vzdrževanje vodnih
površin v obsegu 14 delovnih dni, sadnja plodonosnega drevja na površini 0,35
ha ter vzdrževanje biotopov v obsegu 4 delovnih dni.
(2) V gozdnogospodarskem načrtu gozdnogospodarske enote
Žirovnica (2009–2018) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Žirovnica, v obdobju od uveljavitve
tega pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Žirovnica (2009–2018).
7. člen
Po en izvod gozdnogospodarskega načrta gozdnogospodarske enote
Žirovnica (2009–2018) je na vpogled na sedežu Zavoda za gozdove Slovenije,
Območne enote Bled, Ljubljanska cesta 19, Bled, na sedežu Zavoda za gozdove
Slovenije, Krajevne enote Jesenice, Cesta Toneta Tomšiča 68, Jesenice in na
Ministrstvu za kmetijstvo, gozdarstvo in prehrano, Dunajska 58, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Žirovnica (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-02-11/2001/9
Ljubljana, dne 26. novembra 2009
EVA 2009-2311-0027
prof. dr. Milan Pogačnik l.r.
Minister
za kmetijstvo,
gozdarstvo in prehrano