1. člen
Policist ne sme poleg svojega dela opravljati naslednjih del,
ker bi ga ovirala pri opravljanju policijskih nalog: 
-       
delo v tujini in delo za tuje pravne osebe; 
-       
prodaja in trženje blaga; 
-       
strežba in pomoč pri strežbi v gostinskih lokalih; 
-       
posredovanje ali sklepanje pogodb pri prodaji premičnin in nepremičnin
ali storitev; 
-       
posredovanje in sklepanje pogodb in drugo delo na področju
zavarovalništva; 
-       
dajanje izvedenskih mnenj s področja dela policije, razen po odredbi
pravosodnih organov; 
-       
spremljanje in zavarovanje izrednih prevozov, predimenzioniranih tovorov
ali prenosov pošiljk na javnih cestah; 
-       
delo v zasebni varnostni agenciji in detektivski dejavnosti; 
-       
zavarovanje javnih shodov in javnih prireditev ter rediteljska dejavnost
v gostinskih in drugih objektih.
2. člen
Z dnem uveljavitve te odredbe preneha veljati odredba o
delih, ki jih policist ne sme opravljati (Uradni list RS, št. 42/00).
3. člen
Ta odredba začne veljati petnajsti dan po objavi v Uradnem
listu Republike Slovenije.
Št. 0202-1-009/55-2000
Ljubljana, dne 29. avgusta 2000.
dr. Peter Jambrek l. r. 
Minister 
za notranje zadeve