1. člen
(vsebina)
(1) Ta pravilnik določa podrobnejše
pogoje za način proizvodnje oljčnega olja, reprezentativni trg, zavezance za
posredovanje podatkov, vrsto, obseg in pogostnost zbiranja podatkov za oljčno
olje.
(2) Ta pravilnik ureja tudi izvajanje:
-      
Izvedbene uredbe Komisije (EU) št. 29/2012 z
dne 13. januarja 2012 o tržnih standardih za oljčno olje (UL L št. 12 z
dne 14. 1. 2012, str. 14), zadnjič popravljene s Popravkom Izvedbene
uredbe Komisije (EU) št. 29/2012 z dne 13. januarja 2012 o tržnih
standardih za oljčno olje (UL L št. 12 z dne 14. 1. 2012, str. 14), in
-      
Uredbe Komisije (ES) št. 826/2008 z dne
20. avgusta 2008 o skupnih pravilih za dodelitev pomoči za zasebno
skladiščenje za nekatere kmetijske proizvode (UL L št. 223 z dne 21. 8.
2008, str. 3), zadnjič spremenjene z Uredbo Komisije (EU) št. 557/2010 z
dne 24. junija 2010 o spremembi uredb (ES) št. 1518/2003, (ES)
št. 596/2004, (ES) št. 633/2004, (ES) št. 1345/2005, (ES)
št. 2014/2005, (ES) št. 239/2007, (ES) št. 1299/2007, (ES) št. 543/2008,
(ES) št. 589/2008, (ES) št. 617/2008 in (ES) št. 826/2008 glede
obveznosti sporočanja v okviru skupne organizacije kmetijskih trgov (UL L št.
159 z dne 25. 6. 2010, str. 13), (v nadaljnjem besedilu: Uredba
826/2008/ES).
2. člen
(postopek informiranja in klavzula)
(1) Ta pravilnik se izda ob
upoštevanju postopka informiranja v skladu z Direktivo 98/34/ES Evropskega
parlamenta in Sveta z dne 22. junija 1998 o določitvi postopka za zbiranje
informacij na področju tehničnih standardov in tehničnih predpisov (UL L št.
204 z dne 21. 7. 1998, str. 37), zadnjič spremenjeno z Direktivo Sveta
2006/96/ES z dne 20. novembra 2006 o prilagoditvi nekaterih direktiv na področju
prostega pretoka blaga zaradi pristopa Bolgarije in Romunije (UL L št. 363 z
dne 20. 12. 2006, str. 81).
(2) Določbe tega pravilnika se ne
uporabljajo za proizvode, ki se proizvajajo oziroma dajejo v promet v drugih
državah članicah Evropske unije, Evropskega gospodarskega prostora in Turčije,
če so proizvedeni v skladu z njihovo nacionalno zakonodajo.
3. člen
(embalaža)
(1) Oljčno olje, namenjeno porabi v
restavracijah, bolnišnicah, vrtcih, šolah, menzah in drugih podobnih obratih
javne prehrane, se lahko pakira v embalažo s prostornino do 25 litrov.
(2) V restavracijah, gostinskih
obratih in drugih podobnih obratih je dovoljeno strankam ponuditi izključno
predpakirano oljčno olje. Embalaža mora biti opremljena s primernim sistemom za
zapiranje, da po odprtju oljčnega olja ni več mogoče dolivati.
4. člen
(tržno informacijski sistem)
(1) Za namen sporočanja podatkov iz
točke A. (a) priloge III Uredbe 826/2008/ES Agencija Republike Slovenije za
kmetijske trge in razvoj podeželja (v nadaljnjem besedilu: Agencija) spremlja
gibanje prodanih količin in cen oljčnega olja.
(2) Reprezentativni trg za oljčno
olje, pridelano v Sloveniji, je Zahodna Slovenija, kot jo določa Uredba (ES)
št. 1059/2003 Evropskega parlamenta in Sveta z dne 26. maja 2003 o
oblikovanju skupne klasifikacije statističnih teritorialnih enot (nuts) (UL L
št. 154 z dne 21. 6. 2003, str. 1), zadnjič spremenjena z Uredbo Komisije
(EU) št. 31/2011 z dne 17. januarja 2011 o spremembi prilog k Uredbi (ES)
št. 1059/2003 Evropskega parlamenta in Sveta o oblikovanju skupne klasifikacije
statističnih teritorialnih enot (NUTS) (UL L št. 13 z dne 18. 1. 2011,
str. 3).
(3) Kmetijska gospodarstva, ki so v
preteklem letu proizvedla več kot 5000 kg oljčnega olja, so zavezana za sporočanje
količin in cen oljčnega olja (v nadaljnjem besedilu: zavezanci).
(4) Zavezanec sporoča podatke iz tega
člena vsak torek do 12. ure za količine v predhodnem tednu (od ponedeljka do
nedelje) prodanega oljčnega olja. Sporočiti mora cene, po katerih zavezanec
oljčno olje proda, brez stroškov embalaže, transporta in davka na dodano
vrednost, ter navedene v EUR/kg oljčnega olja, na dve decimalki natančno.
(5) Zavezanec sporoča podatke iz tega
člena po elektronski pošti ali po faksu Agenciji na obrazcu iz Priloge, ki je
sestavni del tega pravilnika.
5. člen
(prehodna določba)
Drugi odstavek 3. člena pravilnika se začne
uporabljati tri mesece po uveljavitvi tega pravilnika.
6. člen
(uveljavitev)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-149/2012/7
Ljubljana, dne 18. julija 2012
EVA 2012-2330-0030
Franc
Bogovič l.r.
Minister
za kmetijstvo in okolje

Priloga:
Obrazec za posredovanje količin in cen za oljčno olje