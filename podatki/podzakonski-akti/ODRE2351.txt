1. člen
(vsebina)
Ta odredba določa vključitev sektorja pridelave in predelave
sadja v program promocije in odstotek površin intenzivnih sadovnjakov, ki mora
biti dosežen, da se začne promocija shem kakovosti.
2. člen
(vključitev sektorja)
Sektor pridelave in predelave sadja se z vsemi sadnimi
vrstami vključi v Program promocije sektorja sadja 2018–2020.
3. člen
(določitev odstotka površin intenzivnih sadovnjakov)
Promocija sheme izbrane kakovosti se izvaja pod pogojem, da
ministrstvo, pristojno za kmetijstvo in prehrano, ugotovi, da je v shemo
izbrana kakovost vključenih 15 odstotkov površin od vseh površin intenzivnih
sadovnjakov v Republiki Sloveniji, kar se objavi na spletnih stranehi ministrstva,
pristojnega za kmetijstvo in prehrano.

Odredba o vključitvi sektorja sadja v program
promocije (Uradni list RS, št. 77/16) vsebuje naslednjo prehodno in končno
določbo:
»4. člen
(začetek promocije)
(1) Promocija iz te odredbe se začne izvajati po objavi
naznanila o pridobitvi sklepa Evropske komisije o združljivosti sheme državne
pomoči za promocijo.
(2) Minister za kmetijstvo, gozdarstvo in prehrano
objavi naznanilo iz prejšnjega odstavka v Uradnem listu Republike Slovenije.
5. člen
(začetek veljavnosti)
Ta odredba začne veljati naslednji dan po objavi v Uradnem
listu Republike Slovenije.«.

Odredba o spremembi Odredbe o vključitvi
sektorja sadja v program promocije (Uradni list RS, št. 9/18) vsebuje naslednjo prehodno in
končno določbo:
»PREHODNA IN KONČNA DOLOČBA
2. člen
(začetek promocije)
(1) Promocija iz te odredbe se začne izvajati po objavi
naznanila o pridobitvi sklepa Evropske komisije o združljivosti sheme državne
pomoči za promocijo. 
(2) Minister za kmetijstvo, gozdarstvo in prehrano
objavi naznanilo iz prejšnjega odstavka v Uradnem listu Republike Slovenije. 
3. člen
(začetek veljavnosti)
Ta odredba začne veljati petnajsti dan po objavi v Uradnem
listu Republike Slovenije.«.