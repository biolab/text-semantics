I. UVODNA DOLOČBA
1. člen
(1) S
tem sklepom se ustanovi javni zavod Muzej novejše in sodobne zgodovine
Slovenije z namenom evidentiranja, zbiranja, dokumentiranja, proučevanja,
interpretacije, ohranjanja, razstavljanja in urejene dostopnosti materialne in
nesnovne kulturne dediščine s področja sodobne slovenske zgodovine. S tem
sklepom se ureja status, razmerja med ustanoviteljem in muzejem ter temeljna
vprašanja organiziranosti, dejavnosti in način financiranja muzeja.
(2) Javni
zavod Muzej novejše in sodobne zgodovine Slovenije je pravni naslednik javnega
zavoda Muzej novejše zgodovine Slovenije, ustanovljenega s Sklepom o
ustanovitvi javnega zavoda Muzej novejše zgodovine Slovenije (Uradni list RS,
št. 60/03 in 8/09), in javnega zavoda Muzej slovenske osamosvojitve,
ustanovljenega s Sklepom o ustanovitvi javnega zavoda Muzej slovenske
osamosvojitve (Uradni list RS, št. 31/21, 105/21 in 129/21).
(3) S
sklepom o ustanovitvi javnega zavoda Muzej novejše in sodobne zgodovine
Slovenije, ki je hkrati sklep o spojitvi javnega zavoda Muzej novejše zgodovine
Slovenije in javnega zavoda Muzej slovenske osamosvojitve, prenehata obstajati
javna zavoda Muzej novejše zgodovine Slovenije in Muzej slovenske osamosvojitve
kot samostojna javna zavoda in vse njune pravice in obveznosti v pravnem
prometu prevzame njun pravni naslednik javni zavod Muzej novejše in sodobne
zgodovine Slovenije (v nadaljnjem besedilu: muzej).
(4) Ustanovitelj
muzeja je Republika Slovenija. Ustanoviteljske pravice in obveznosti Republike
Slovenije izvaja Vlada Republike Slovenije.
(5) Muzej
ima status državnega muzeja.
(6) Ime
muzeja je Muzej novejše in sodobne zgodovine Slovenije.
(7) Skrajšano
ime muzeja je MNSZS.
(8) Sedež
muzeja je v Ljubljani, Celovška cesta 23, 1000 Ljubljana.
(9) Muzej
ima razstavne prostore v Cekinovem gradu ter dislocirano depojsko enoto na
lokaciji Parka vojaške zgodovine Pivka (PVZ Pivka).
II. POSLANSTVO ZAVODA
2. člen
(1) Muzej
sistematično evidentira, zbira, dokumentira, proučuje, hrani ter strokovno in
znanstveno raziskuje premično kulturno dediščino od začetka 20 stoletja do
danes. Muzej z namenom širjenja vedenja in znanj hranjeno dediščino
interpretira, ohranjanja, razstavlja in ureja dostopnost materialne in nesnovne
kulturne dediščine v najširšem pomenu besede javnosti.
(2) Muzej
utemeljuje svoje poslanstvo na podlagi zbirk s področja začetka 20. stoletja,
prve in druge svetovne vojne, obdobja med obema vojnama, obdobja druge svetovne
vojne in obdobja po drugi svetovni vojni, obdobja osamosvojitve in življenja v
samostojni državi. Muzej obravnava teme političnega, socialnega, gospodarskega
in kulturnega življenja, procesa demokratizacije Republike Slovenije in vstopa
v Evropsko unijo s področja celotnega ozemlja Slovenije in izven meja matične
države.
III. DEJAVNOSTI MUZEJA
3. člen
(1) Muzej
kot državni muzej opravlja javno službo, opredeljeno z zakonom, ki ureja
varstvo kulturne dediščine.
(2) Glede
na namen, zaradi katerega je muzej ustanovljen, v okviru javne službe opravlja
naslednje dejavnosti:
1.     
identificira, dokumentira, preučuje in
interpretira ter vrednoti premično in nesnovno dediščino ter jo predstavlja
javnosti na podlagi zbiralne politike in poslanstva muzeja,
2.     
zbira, hrani, izvaja akcesijo ter
inventariziranje premične dediščine, vrednoti ter strokovno in znanstveno
raziskuje premično kulturno dediščino novejše zgodovine od začetka 20. stoletja
dalje do danes s področja celotne Republike Slovenije,
3.     
izdaja strokovne in znanstvene publikacije o
gradivu iz svojih zbirk, sintetične monografske študije, razstavne kataloge in
poljudne publikacije s svojega delovnega področja,
4.     
pripravlja predloge za razglasitev premičnih
spomenikov državnega pomena,
5.     
varuje in hrani zbirke državnega pomena ter jih
dopolnjuje v skladu s poslanstvom muzeja in zbiralno politiko,
6.     
usklajuje vpis premične dediščine v register in
skrbi za dostopnost podatkov javnosti,
7.     
razstavlja muzejske zbirke in poleg stalne
razstave letno pripravlja tudi občasne razstave iz svojih zbirk, pri razstavah
sodeluje z domačimi in tujimi muzeji in drugimi ustanovami,
8.     
izvaja razne oblike vzgojno-izobraževalnih
programov, sodeluje z vzgojno-izobraževalnimi organizacijami in skrbi za
popularizacijo svoje dejavnosti,
9.     
dejavno sodeluje pri slovenskih in mednarodnih
kulturnih, strokovnih in znanstvenih povezovanjih z drugimi muzeji,
raziskovalnimi ustanovami in drugimi državnimi javnimi zavodi ter RTV
Slovenija,
10.  
raziskuje premično dediščino in njeno varstvo
po naročilu ministrstva, v katerega delovno področje sodi,
11.  
v vlogi državnega muzeja skrbi za enotne
standarde na področju varovanja in hranjenja muzejskega gradiva,
12.  
skrbi za izobraževanje strokovnih sodelavcev in
nudi pomoč pri strokovnem izobraževanju,
13.  
omogoča dostop do dediščine ali informacij o
njej vsakomur, še posebej mladim, starejšim in invalidom,
14.  
izdaja tiskano gradivo, video, zvočne in
računalniške zapise, ki izhajajo iz poslanstva muzeja, ter druge oblike
promocijskega gradiva,
15.  
organizira znanstvena in strokovna srečanja,
razgovore, seminarje in podobno, predvsem s področja delovanja muzeja,
16.  
redno obvešča javnost o prireditvah v sredstvih
javnega obveščanja, redno pošilja informacije javnosti o poslovanju, razvojnih
programskih ciljih in uresničevanju programa,
17.  
opravlja restavratorske, konzervatorske,
knjigoveške in druge tehnične dejavnosti,
18.  
izdeluje fotografije, razglednice in
diapozitive ter replike premične kulturne dediščine iz svojih zbirk,
19.  
opravlja druge naloge s področja varstva v
skladu z zakonom, ki ureja varstvo kulturne dediščine.
(3) V
okviru zavoda deluje javna specialna knjižnica za kulturno dediščino.
(4) Za
uresničevanje svojega poslanstva je zavod odprt za ogled razstav vse dni v letu
razen ponedeljkov in državnih praznikov, z izjemo 8. februarja,
slovenskega kulturnega praznika, in 25. junija, dneva državnosti. Zavod
zagotavlja brezplačen ogled stalnih razstav vsako prvo nedeljo v mesecu.
(5) Muzej
opravlja dejavnosti v obsegu ter na način, določen z letnim programom dela in
finančnim načrtom.
(6) Muzej
kot tržne dejavnosti, namenjene opravljanju dejavnosti, za katere je muzej
ustanovljen, opravlja naslednje:
-       
organiziranje prireditev, ki niso vezane na
osnovno dejavnost,
-       
dajanje prostorov v najem,
-       
komisijska prodaja (muzejska trgovina),
-       
konservatorsko-restavratorska dela za zunanje
naročnike,
-       
strokovna mnenja za zunanje naročnike,
-       
drugo.
(7) Poslovne
knjige in poročila muzeja morajo zagotavljati spremljanje poslovanja in prikaz
izida poslovanja s sredstvi javnih financ in drugimi sredstvi za opravljanje
javne službe ločeno od spremljanja poslovanja s sredstvi, pridobljenimi iz
naslova prodaje blaga in storitev na trgu; zagotavljati morajo možnost
ocenjevanja namembnosti, gospodarnosti in učinkovitosti porabe sredstev iz
javnih financ.
4. člen
Dejavnosti muzeja iz prejšnjega člena so v
skladu z Uredbo o standardni klasifikaciji dejavnosti (Uradni list RS, št.
69/07 in 17/08) razvrščene v naslednje skupine:

R
  91.020

Dejavnost
  muzejev,


R 90.020

Spremljajoče dejavnosti za umetniško uprizarjanje,


R 90.040

Obratovanje objektov za kulturne prireditve,


R 91.011

Dejavnost knjižnic,


R 91.012

Dejavnost arhivov,


R 91.030

Varstvo kulturne dediščine,


R 93.299

Drugje nerazvrščene dejavnosti za prosti čas,


C 18.120

Drugo tiskanje,


C 18.130

Priprava za tisk in objavo,


C 18.140

Knjigoveštvo in sorodne dejavnosti,


C 18.200

Razmnoževanje posnetih nosilcev zapisa,


G 46.190

Nespecializirano posredništvo pri prodaji raznovrstnih
  izdelkov,


G 47.610

Trgovina na drobno v specializiranih prodajalnah s
  knjigami,


G 47.621

Trgovina na drobno s časopisi in revijami,


G 47.630

Trgovina na drobno v specializiranih prodajalnah z
  glasbenimi in video zapisi,


G 47.782

Trgovina na drobno v specializiranih prodajalnah z
  umetniškimi izdelki,


G 47.789

Trgovina na drobno v drugih specializiranih prodajalnah,


G 47.890

Trgovina na drobno na stojnicah in tržnicah z drugim
  blagom,


G 47.910

Trgovina na drobno po pošti ali po internetu,


I 56.104

Začasni gostinski obrati,


I 56.300

Strežba pijač,


J 58.110

Izdajanje knjig,


J 58.140

Izdajanje revij in druge periodike,


J 58.190

Drugo založništvo,


J 58.210

Izdajanje računalniških iger,


J 58.290

Drugo izdajanje programja,


J 59.110

Produkcija filmov, video filmov, televizijskih oddaj,


J 59.120

Post produkcijske dejavnosti pri izdelavi filmov, video
  filmov, televizijskih oddaj,


J 59.130

Distribucija filmov, video filmov, televizijskih oddaj,


J 59.140

Kinematografska dejavnost,


J 60.100

Radijska dejavnost,


J 59.200

Snemanje in izdajanje zvočnih zapisov in muzikalij,


J 62.020

Svetovanje o računalniških napravah in programih,


J 62.090

Druge z informacijsko tehnologijo in računalniškimi
  storitvami povezane dejavnosti,


J 63.110

Obdelava podatkov in s tem povezane dejavnosti,


J 63.120

Obratovanje spletnih portalov,


J 63.990

Drugo informiranje,


L 68.200

Oddajanje in obratovanje lastnih ali najetih nepremičnin,


M 72.190

Raziskovalna in razvojna dejavnost na drugih področjih
  naravoslovja in tehnologije,


M 72.200

Raziskovalna in razvojna dejavnost na področju
  družboslovja in humanistike,


M 73.120

Posredovanje oglaševalskega prostora,


M 74.100

Oblikovanje, aranžerstvo, dekoraterstvo,


M 74.200

Fotografska dejavnost,


M 74.300

Prevajanje in tolmačenje,


M 74.900

Drugje nerazvrščene strokovne in tehnične dejavnosti,


N 82.190

Fotokopiranje, priprava dokumentov in druge posamične
  pisarniške dejavnosti,


N 82.300

Organiziranje razstav, sejmov, srečanj,


N 82.990

Drugje nerazvrščene spremljajoče dejavnosti za
  poslovanje,


P 85.520

Izobraževanje, izpopolnjevanje in usposabljanje na
  področju kulture in umetnosti,


P 85.590

Drugje nerazvrščeno izobraževanje, izpopolnjevanje in
  usposabljanje.

IV. ORGANI MUZEJA
5. člen
Organi muzeja so:
-       
direktor,
-       
svet in
-       
strokovni svet.
6. člen
(1) Direktor
zastopa, predstavlja in vodi poslovanje muzeja ter odgovarja za zakonitost in
strokovnost dela muzeja.
(2) Direktor
mora pri vodenju poslov ravnati s skrbnostjo vestnega in poštenega
gospodarstvenika.
(3) Direktorja
imenuje minister oziroma ministrica, pristojna za kulturo (v nadaljnjem
besedilu: minister), na podlagi javnega razpisa ter po predhodnem mnenju sveta
in strokovnega sveta.
(4) Mandat
direktorja traja pet let, po poteku mandata je lahko vnovič imenovan.
(5) Na
podlagi akta o imenovanju skleneta direktor in muzej, ki ga zastopa predsednik
sveta, pogodbo o zaposlitvi. Delovno razmerje z direktorjem se sklene za
določen čas s polnim delovnim časom za čas trajanja mandata.
(6) Predhodno
soglasje k pogodbi o zaposlitvi direktorja daje minister.
7. člen
(1) Za
direktorja je lahko imenovan kandidat, ki poleg splošnih pogojev izpolnjuje
naslednje pogoje:
-       
ima na področju dela muzeja najmanj izobrazbo,
pridobljeno po študijskem programu druge stopnje, oziroma izobrazbo, ki ustreza
ravni izobrazbe, pridobljene po študijskih programih druge stopnje, in je v
skladu z zakonom, ki ureja slovensko ogrodje kvalifikacij, uvrščena na 8.
raven,
-       
ima pet let delovnih izkušenj na področju dela
muzeja,
-       
ima sposobnost za organiziranje in vodenje
dela,
-       
ima visoko raven aktivnega znanja slovenskega
jezika,
-       
znanje najmanj enega svetovnega jezika na višji
ravni in znanje najmanj enega svetovnega jezika na osnovni ravni.
(2) Kandidat
za direktorja ob prijavi na razpis predloži vizijo poslovanja muzeja za obdobje
svojega mandata.
8. člen
(1) Direktor
je lahko razrešen pred potekom mandata, če:
-       
sam zahteva razrešitev,
-       
nastopi kateri od razlogov, ki v skladu s
predpisi, ki urejajo delovna razmerja, pomeni prenehanje pogodbe o zaposlitvi
po samem zakonu,
-       
pri svojem delu ne ravna v skladu s predpisi in
splošnih aktih muzeja ali neutemeljeno ne izvaja sklepov sveta muzeja ali ravna
v nasprotju z njimi,
-       
s svojim nevestnim ali nestrokovnim delom
povzroči muzeju večjo škodo ali če zanemarja ali malomarno opravlja svoje
dolžnosti, tako da nastanejo ali bi lahko nastale hujše motnje pri opravljanju
dejavnosti muzeja,
-       
nastopijo razlogi, določeni v zakonu, ki ureja
uresničevanje javnega interesa za kulturo, in drugih zakonih, ki veljajo za
javne zavode.
(2) Minister
mora pred sprejemom sklepa o razrešitvi pridobiti predhodno mnenje sveta in
strokovnega sveta ter seznaniti direktorja o razlogih za razrešitev in mu dati
možnost, da se v roku 30 dni o njih izjavi, razen v primeru iz prve alineje
prejšnjega odstavka. Če svet oziroma strokovni svet ne podata mnenja v roku 30
dni, se šteje, da se z razrešitvijo strinjata.
9. člen
(1) Naloge
direktorja so:
1.     
načrtuje, organizira ter vodi delo in
poslovanje muzeja,
2.     
sprejema strateški načrt muzeja,
3.     
sprejema program dela s finančnim načrtom,
4.     
sprejema akt o organiziranosti dela po
predhodnem mnenju reprezentativnih sindikatov v muzeju,
5.     
sprejema akt o sistemizaciji delovnih mest po
predhodnem mnenju reprezentativnih sindikatov v muzeju,
6.     
sprejema kadrovski načrt,
7.     
sprejema načrt nabav osnovnih sredstev in
investicijskega vzdrževanja,
8.     
sprejema druge akte, ki urejajo pomembna
vprašanja v zvezi z delovanjem muzeja,
9.     
poroča ustanovitelju in svetu o zadevah, ki
lahko pomembno vplivajo na delovanje muzeja,
10.  
pripravi letno poročilo,
11.  
sklepa zavodsko kolektivno pogodbo, če jo muzej
ima,
12.  
izvršuje sklepe in odločitve sveta,
13.  
imenuje pomočnika direktorja,
14.  
skrbi za trženje storitev in določa cene
storitev,
15.  
skrbi za promocijo muzeja,
16.  
skrbi za sodelovanje z drugimi muzeji in
organizacijami,
17.  
zagotavlja obveščanje delavcev v skladu s
predpisi,
18.  
določa podatke, ki se štejejo za poslovno
skrivnost,
19.  
izvaja vse pristojnosti s področja delovnih
razmerij v skladu z veljavnimi predpisi,
20.  
odloča o disciplinski in odškodninski odgovornosti
delavcev,
21.  
odloča o razporejanju delovnega časa in odreja
delo prek polnega delovnega časa,
22.  
določa plače, odloča o delovni uspešnosti in o
napredovanju delavcev v skladu s predpisi,
23.  
imenuje delovne skupine ali druga telesa za
izvedbo določenih nalog ali proučitev posameznih vprašanj iz svoje
pristojnosti,
24.  
opravlja druge naloge, ki jih določajo veljavni
predpisi in ta sklep.
(2) Svet
daje soglasje k aktom iz 2., 3., 4., 5., 6., 7. in 11. točke prejšnjega
odstavka.
10. člen
(1) V
pravnem prometu direktor zastopa in predstavlja muzej neomejeno ter je
pooblaščen za sklepanje pogodb v okviru strateškega načrta in vsakoletnega
programa dela muzeja, razen pri sklepanju:
-       
pogodb o investicijah, za katere je potrebno
soglasje sveta muzeja,
-       
pogodb, ki se nanašajo na nepremičnine, ki jih
ima muzej v upravljanju, za kar je potrebno predhodno soglasje ustanovitelja.
(2) Direktor
lahko pri uresničevanju svojih pooblastil, določenih z zakonom in tem aktom,
prenese opravljanje posameznih zadev na posamezne delavce s posebnimi
pooblastili v skladu z aktom o notranji organiziranosti dela in sistemizaciji
delovnih mest.
11. člen
(1) Muzej
ima lahko pomočnika direktorja na enem od naslednjih področij:
-       
strokovno delo ali
-       
poslovanje.
(2) O
potrebnosti pomočnika za eno od navedenih področij odloči svet muzeja za vsak
mandat direktorja posebej, in sicer glede na možnost, da posamezno področje
vodi neposredno direktor sam.
(3) Pomočnika
imenuje direktor na podlagi javnega razpisa.
(4) Mandat
pomočnika direktorja traja za čas trajanja mandata direktorja in se po izteku
mandata lahko ponovi.
(5) Kadar
pomočnika direktorja imenuje vršilec dolžnosti direktorja, ga lahko imenuje
brez javnega razpisa, in sicer za obdobje, za katerega je imenovan vršilec
dolžnosti.
(6) Delovno
razmerje pomočnika direktorja se sklene za določen čas s polnim delovnim časom
za čas trajanja mandata.
12. člen
(1) Za
pomočnika direktorja za področje strokovnega dela je lahko imenovan kandidat,
ki izpolnjuje naslednje pogoje:
-       
ima na področju ene od strok s področja dela
muzeja najmanj izobrazbo, pridobljeno po študijskem programu druge stopnje,
oziroma izobrazbo, ki ustreza ravni izobrazbe, pridobljene po študijskih
programih druge stopnje, in je v skladu z zakonom, ki ureja slovensko ogrodje
kvalifikacij, uvrščena na 8. raven,
-       
ima najmanj pet let delovnih izkušenj na
področju dela muzeja,
-       
ima strokovni naziv s področja muzejske ali
konservatorske dejavnosti,
-       
ima znanje enega svetovnega jezika na višji
ravni,
-       
ima sposobnost za organiziranje in vodenje
dela.
(2) Za
pomočnika direktorja za področje poslovanja muzeja je lahko imenovan kandidat,
ki izpolnjuje naslednje pogoje:
-       
ima na področju ekonomije, prava ali poslovnih
ali upravnih ved najmanj izobrazbo, pridobljeno po študijskem programu druge
stopnje, oziroma izobrazbo, ki ustreza ravni izobrazbe, pridobljene po
študijskih programih druge stopnje, in je v skladu z zakonom, ki ureja
slovensko ogrodje kvalifikacij, uvrščena na 8. raven,
-       
ima najmanj pet let delovnih izkušenj,
-       
izkazuje poznavanja finančne, pravne, kadrovske
in organizacijske problematike dela muzeja,
-       
ima znanje enega svetovnega jezika na višji
ravni,
-       
ima sposobnost za organiziranje in vodenje
dela.
(3) Kandidat
za pomočnika direktorja iz prvega odstavka tega člena v prijavi na javni razpis
iz tretjega odstavka prejšnjega člena predloži koncept dela za mandatno
obdobje.
13. člen
(1) Pomočnik
direktorja je lahko razrešen pred potekom mandata iz razlogov iz prve do četrte
alineje prvega odstavka 8. člena tega sklepa.
(2) Pred
razrešitvijo direktor seznani pomočnika direktorja o razlogih za razrešitev in
mu da možnost, da se glede njih izjasni v 30 dneh.
(3) Pomočniku
predčasno preneha mandat tudi v primeru predčasnega prenehanja mandata
direktorju.
14. člen
(1) Svet
sestavlja pet članov, in sicer:
-       
štirje predstavniki ustanovitelja, ki jih na
predlog ministra imenuje Vlada Republike Slovenije, ter
-       
predstavnik delavcev muzeja, ki ga iz svojih
vrst izvolijo zaposleni v zavodu.
(2) Mandat
članov sveta traja štiri leta. Po poteku mandata je lahko član sveta ponovno imenovan
oziroma izvoljen. Direktor mora obvestiti ministra o poteku mandata članom
sveta najmanj 90 dni pred potekom njihovega mandata.
(3) Svet
sklepa veljavno, če je na seji navzoča večina članov sveta.
(4) Svet
sprejema odločitve z večino glasov vseh članov.
(5) Podrobnejše
delovanje uredi svet s poslovnikom.
15. člen
(1) Predstavniki
ustanovitelja v svetu se izberejo na podlagi javnega poziva, ki ga ministrstvo
objavi na svoji spletni strani.
(2) Za
člana sveta kot predstavnika ustanovitelja je lahko v imenovanje Vladi
Republike Slovenije predlagana oseba, ki izpolnjuje naslednje pogoje:
-       
ima najmanj izobrazbo, pridobljeno po
študijskem programu druge stopnje, oziroma izobrazbo, ki ustreza ravni
izobrazbe, pridobljene po študijskih programih druge stopnje, in je v skladu z
zakonom, ki ureja slovensko ogrodje kvalifikacij, uvrščena na 8. raven
slovenskega ogrodja kvalifikacij;
-       
je strokovnjak s področja dela muzeja, financ
ali pravnih zadev.
(3) Če
se na javni poziv ne prijavi zadostno število kandidatov, ki izpolnjujejo
pogoje, določene v javnem pozivu, in je treba zagotoviti nemoteno delovanje
sveta, minister v imenovanje Vladi Republike Slovenije predlaga kandidate, ki
izpolnjujejo pogoje iz javnega poziva, brez ponovljenega javnega poziva.
(4) Član
sveta, predstavnik ustanovitelja, je lahko hkrati član v največ treh organih
nadzora ali upravljanja pravnih oseb javnega sektorja, v katerih vlogo
ustanovitelja v imenu Republike Slovenije izvršuje Vlada Republike Slovenije.
Javni uslužbenec, ki je zaposlen v državnem organu, je lahko hkrati član v
največ dveh organih nadzora ali upravljanja pravnih oseb javnega sektorja, v
katerih vlogo ustanovitelja v imenu Republike Slovenije izvršuje Vlada
Republike Slovenije.
16. člen
Za odgovornost članov sveta, predstavnikov
ustanovitelja, se uporabljajo splošna pravila o kazenski in civilni
odgovornosti. Pred imenovanjem v svet kandidati podpišejo izjavo o seznanitvi z
navedeno odgovornostjo.
17. člen
(1) Predsednik
sveta ministrstvo redno obvešča o sklicih sej sveta, obravnavanih vsebinah in
sprejetih sklepih na posamezni seji sveta ter posreduje zapisnik posamezne seje
sveta najpozneje v osmih dneh od potrditve zapisnika na seji sveta.
(2) Ministrstvo
člane sveta, predstavnike ustanovitelja, obvešča o aktualnih temah in
problematiki na področju dejavnosti, ki jo muzej opravlja, in sicer tako, da
gradiva in usmeritve v zvezi z navedenim objavi na spletni strani ministrstva.
Članom sveta, predstavnikom ustanovitelja, ministrstvo zagotavlja pomoč
strokovnih služb ministrstva.
18. člen
Naloge sveta so:
1.     
nadzira zakonitost dela in poslovanja muzeja,
2.     
spremlja, analizira in ocenjuje delovanje
muzeja,
3.     
predlaga ustanovitelju revizijo poslovanja, ki
jo lahko opravi tudi notranji revizor ustanovitelja,
4.     
ocenjuje delo direktorja,
5.     
daje soglasje k strateškemu načrtu, programu
dela, finančnemu načrtu, sistemizaciji delovnih mest in organizaciji dela,
kadrovskemu načrtu, načrtu nabav in zavodski kolektivni pogodbi ter nadzira
njihovo izvajanje,
6.     
daje soglasje k cenam storitev,
7.     
potrjuje letno poročilo muzeja,
8.     
daje predhodno mnenje ustanovitelju k
imenovanju in razrešitvi direktorja,
9.     
sklepa pogodbo o zaposlitvi z direktorjem po
predhodnem soglasju ministra,
10.  
odloča o pritožbah delavcev, ki se nanašajo na
pravice, obveznosti in odgovornosti delavcev iz delovnega razmerja,
11.  
opravlja druge naloge v skladu z veljavnimi
predpisi in tem sklepom.
19. člen
(1) Strokovni
svet sestavlja šest članov, in sicer:
-       
dva člana izvolijo zaposleni, pri čemer je eden
izvoljen izmed vseh zaposlenih, eden pa izmed tistih, ki opravljajo dejavnost,
zaradi katere je javni zavod ustanovljen,
-       
po enega člana imenujejo: Kulturniška zbornica
Slovenije, Filozofska fakulteta Univerze v Ljubljani, Inštitut za novejšo
zgodovino in Skupnost muzejev Slovenije.
(2) Za
postopek volitev predstavnikov delavcev v strokovni svet se smiselno
uporabljajo določbe, ki urejajo postopek volitev predstavnika zaposlenih v svet
zavoda.
(3) Direktor
mora pozvati Kulturniško zbornico, Filozofsko fakulteto Univerze v Ljubljani,
Inštitut za novejšo zgodovino in Skupnost muzejev Slovenije, da imenujejo člane
strokovnega sveta najmanj 90 dni pred potekom mandata strokovnega sveta.
(4) Člani
strokovnega sveta imajo štiriletni mandat. Po njegovem poteku so lahko člani
strokovnega sveta ponovno imenovani oziroma izvoljeni.
(5) Strokovni
svet sklepa veljavno, če je na seji navzoča večina članov sveta.
(6) Strokovni
svet sprejema odločitve z večino glasov vseh članov.
(7) Podrobnejše
delovanje uredi strokovni svet s poslovnikom.
20. člen
Naloge strokovnega sveta so:
-       
spremlja in ocenjuje delovanje zavoda in
politiko ustanovitelja,
-       
ugotavlja ustreznost strateškega načrta in
programa dela glede na namen, zaradi katerega je javni zavod ustanovljen,
-       
obravnava vprašanja s področja strokovnega dela
zavoda in daje direktorju mnenja, predloge in pobude za reševanje teh vprašanj,
-       
daje predhodno mnenje ustanovitelju k
imenovanju in razrešitvi direktorja zavoda,
-       
daje predhodno mnenje k zavodski kolektivni
pogodbi,
-       
daje druge pobude in predloge v zvezi z
delovanjem zavoda,
-       
druge naloge v skladu z veljavnimi predpisi in
tem sklepom.
21. člen
(1) Predstavnika
delavcev v svet volijo zaposleni v muzeju na neposrednih in tajnih volitvah.
(2) Svet
s sklepom razpiše volitve največ 90 in najmanj 60 dni pred potekom mandata sveta.
(3) Pravico
voliti in biti voljen imajo vsi zaposleni v muzeju, razen direktorja in
njegovega pomočnika.
(4) S
sklepom o razpisu volitev se določita dan volitev, vsebina predlogov kandidatur
in imenuje volilna komisija.
(5) Postopek
volitev predstavnika delavcev v svet vodi volilna komisija, v kateri so
predsednik in dva člana. Predsednik in člana volilne komisije ne morejo biti
kandidati za člana sveta.
(6) Volilna
komisija skrbi za pravilnost volitev predstavnika delavcev v svet, ugotavlja
popolnost predlogov kandidatov, določi seznam volivcev, ugotavlja izid
glasovanja in objavi ime kandidata, izvoljenega v svet muzeja, ter vodi
neposredno tehnično delo v zvezi z volitvami.
(7) Sklep o razpisu se javno objavi v
muzeju.
22. člen
(1) Volitve
morajo biti organizirane tako, da je zagotovljena tajnost glasovanja.
(2) Za
člana sveta muzeja je izvoljen tisti kandidat, ki je dobil največ glasov. Če
sta dva kandidata dobila enako število glasov, je izvoljen tisti, ki ima daljšo
delovno dobo v muzeju.
(3) Volilna
komisija sestavi zapisnik o poteku volitev ter izdela poročilo o izidih volitev
in ga objavi v petih dneh od dneva volitev.
23. člen
(1) Svet
in strokovni svet se konstituirata na svoji prvi konstitutivni seji, ki jo
skliče direktor najpozneje v 30 dneh od dne, ko je imenovana oziroma izvoljena
večina članov sveta oziroma strokovnega sveta. Na prvi konstitutivni seji člani
sveta in strokovnega sveta iz svojih vrst izvolijo predsednika in njegovega
namestnika. Če predsednik ni izvoljen, vodi svet do izvolitve predsednika
najstarejši član sveta izmed predstavnikov ustanovitelja, strokovni svet pa
najstarejši član.
(2) Članom
sveta in strokovnega sveta začne teči mandat z dnem konstituiranja sveta
oziroma strokovnega sveta.
24. člen
(1) Člana
sveta, predstavnika ustanovitelja, lahko ustanovitelj predčasno razreši pred
potekom mandata.
(2) V
primeru predčasne razrešitve člana sveta muzeja se za čas do izteka mandata
imenuje oziroma izvoli nov član po enakem postopku, kot je bil imenovan oziroma
izvoljen razrešeni član.
(3) Predlog
za razrešitev lahko poda svet muzeja ali minister.
(4) Mandat
predstavniku ustanovitelja preneha na podlagi odločitve Vlade Republike
Slovenije o razrešitvi.
25. člen
(1) Mandat
predstavnika delavcev v svetu muzeja predčasno preneha z odstopom, s
prenehanjem delovnega razmerja v muzeju ali na podlagi odpoklica. Če
predstavniku delavcev preneha mandat pred potekom mandata sveta muzeja, se
izvedejo nadomestne volitve.
(2) Na
nadomestnih volitvah se izvoli novi predstavnik delavcev za čas do izteka
mandata sveta muzeja. Svet muzeja razpiše nadomestne volitve najpozneje v 15
dneh po ugotovitvi o prenehanju mandata.
(3) Postopek
odpoklica predstavnika delavcev v svetu muzeja se začne na zahtevo najmanj 30
odstotkov zaposlenih v muzeju. Postopek odpoklica vodi volilna komisija.
(4) Zahteva
za odpoklic mora vsebovati razloge za odpoklic in priložene podpise delavcev,
ki predlagajo odpoklic.
(5) Zahteva
za odpoklic se predloži volilni komisiji, ki je vodila volitve. Volilna
komisija preveri formalno pravilnost zahteve, ne da bi presojala razloge za
odpoklic. Če se zahteva za odpoklic ne zavrže, volilna komisija v 15 dneh
razpiše glasovanje o odpoklicu predstavnika delavcev v svetu muzeja in določi
dan glasovanja. Predstavnik delavcev v svetu muzeja je odpoklican, če je za
odpoklic glasovala večina zaposlenih v muzeju.
(6) Za
postopek odpoklica predstavnika delavcev v svetu muzeja se smiselno uporabljajo
določbe o volitvah predstavnika delavcev v svet muzeja.
V. SREDSTVA ZA DELO IN ODGOVORNOST ZA OBVEZNOSTI MUZEJA
26. člen
(1) Muzej
upravlja z naslednjimi nepremičninami, ki so mu bile dane v upravljanje kot del
javne infrastrukture na področju kulture:
-       
katastrska občina 1740 SPODNJA ŠIŠKA, parcela
št. 1356,
-       
katastrska občina 1740 SPODNJA ŠIŠKA, parcela
št. 1357,
-       
katastrska občina 1740 SPODNJA ŠIŠKA, parcela
št. 1358,
-       
katastrska občina 1740 SPODNJA ŠIŠKA, parcela
št. 1359/1,
-       
katastrska občina 1740 SPODNJA ŠIŠKA, parcela
št. 1359/3,
-       
katastrska občina 1740 SPODNJA ŠIŠKA, parcela
št. 1359/2 do 31/36,
-       
katastrska občina 2502 RADOHOVA VAS, parcela
št. 4215/2,
-       
katastrska občina 2502 RADOHOVA VAS, parcela
št. 4215/3,
-       
katastrska občina 1740 SPODNJA ŠIŠKA, stavba
št. 1742 z deli št. 1, 2, 3 in 5,
-       
katastrska občina 2502 RADOHOVA VAS, stavba št.
434 z delom št. 1.
(2) Muzej
upravlja tudi z vso opremo, ki je v prostorih iz prvega odstavka, in z
inventariziranimi muzejskimi predmeti.
(3) (črtan)
27. člen
Muzej pridobiva sredstva za opravljanje
svoje dejavnosti iz državnega proračuna, iz proračuna samoupravnih lokalnih
skupnosti, s prodajo blaga in storitev na trgu, z donacijami, darili in iz
drugih virov v skladu z zakonom.
28. člen
Muzej lahko izvaja prodajo blaga in
storitev na trgu le, če z njenim izvajanjem zagotavlja najmanj pokritje vseh
odhodkov, povezanih s to dejavnostjo.
29. člen
(1) Presežek
prihodkov nad odhodki muzej nameni za opravljanje in razvoj svoje dejavnosti.
(2) O
načinu razpolaganja s presežkom prihodkov nad odhodki odloča ustanovitelj na
predlog direktorja po predhodnem mnenju sveta.
(3) O
načinu pokrivanja morebitnega presežka odhodkov nad prihodki odloča
ustanovitelj na predlog direktorja po predhodnem mnenju sveta.
(4) Pri
porabi presežkov se upošteva zakon, ki ureja fiskalno pravilo.
VI. PRAVICE, OBVEZNOSTI IN ODGOVORNOSTI MUZEJA V PRAVNEM PROMETU
30. člen
(1) Muzej
je pravna oseba, ki nastopa v pravnem prometu v okviru svoje dejavnosti
samostojno z vsemi pravicami in obveznostmi.
(2) Muzej
odgovarja za svoje obveznosti z vsemi sredstvi, s katerimi lahko razpolaga.
31. člen
Premično premoženje upravlja muzej
samostojno, muzejske zbirke in nepremičnine pa po predhodnem soglasju
ustanovitelja.
32. člen
Muzej prevzema odgovornost za dobro
gospodarjenje in upravljanje sredstev, namenjenih njegovi dejavnosti.
VII. ODGOVORNOSTI USTANOVITELJA ZA OBVEZNOSTI MUZEJA TER
MEDSEBOJNE PRAVICE IN OBVEZNOSTI USTANOVITELJA IN MUZEJA
33. člen
(1) Za
obveznosti muzeja iz naslova opravljanja dejavnosti, ki je javna služba,
subsidiarno odgovarja Republika Slovenija do višine sredstev, ki se v tekočem
letu zagotavljajo iz proračuna Republike Slovenije za delovanje muzeja.
(2) Ustanovitelj
ne odgovarja za obveznosti muzeja iz naslova drugih dejavnosti, ki jih muzej
opravlja za druge naročnike.
(3) Za
obveznosti muzeja iz tržne dejavnosti jamči muzej s prihodki iz tržne dejavnosti.

Sklep o ustanovitvi javnega zavoda Muzej
novejše in sodobne zgodovine Slovenije (Uradni list RS, št. 7/23) vsebuje naslednje prehodne in
končni določbi:
»VIII. PREHODNE IN KONČNI DOLOČBI
34. člen
(1) Na
podlagi tega sklepa postane javni zavod Muzej novejše in sodobne zgodovine
Slovenije s spojitvijo javnega zavoda Muzej novejše zgodovine Slovenije,
matična št. 5052084000, vpisan v sodni register pri Okrožnem sodišču v Ljubljani
pod registrsko številko 1/00336/00, in javnega zavoda Muzej slovenske
osamosvojitve, matična št. 8931003000, ki je bil v sodni register vpisan pri
Okrožnem sodišču v Ljubljani pod št. Srg 2021/30711 dne 16. 8. 2021, pravni naslednik javnega zavoda Muzej
novejše zgodovine Slovenije in javnega zavoda Muzej slovenske osamosvojitve in
s tem prevzame vse pravice in obveznosti, ki sta jih pravna prednika imela do
sedaj v pravnem prometu.
(2) Na
podlagi tega sklepa izvajanje dejavnosti javnega zavoda Muzej novejše zgodovine
Slovenije in javnega zavoda Muzej slovenske osamosvojitve nadaljuje javni zavod
Muzej novejše in sodobne zgodovine Slovenije, in sicer z dnem vpisa javnega
zavoda Muzej novejše in sodobne zgodovine Slovenije v sodni register.
(3) Na
podlagi tega sklepa javni zavod Muzej novejše zgodovine Slovenije in javni
zavod Muzej slovenske osamosvojitve prenehata obstajati kot samostojni pravni
osebi in se z vpisom javnega zavoda Muzej novejše in sodobne zgodovine
Slovenije v sodni register izbrišeta iz sodnega registra ter drugih javnih
evidenc pravnih subjektov.
(4) Spojitev
javnega zavoda Muzej novejše zgodovine Slovenije in javnega zavoda Muzej
slovenske osamosvojitve učinkuje z dnem vpisa javnega zavoda Muzej novejše in
sodobne zgodovine Slovenije v sodni register.
35. člen
(1) S
prenehanjem javnega zavoda Muzej novejše zgodovine Slovenije in javnega zavoda
Muzej slovenske osamosvojitve v skladu s prejšnjim členom preneha mandat
direktorjema spojenih zavodov, in sicer z dnem vpisa javnega zavoda Muzej
novejše in sodobne zgodovine Slovenije v sodni register.
(2) Drugim
organom spojenih zavodov mandat prav tako preneha z dnem vpisa javnega zavoda
Muzej novejše in sodobne zgodovine Slovenije v sodni register.
(3) Do
imenovanja direktorja, vendar največ za eno leto, minister v osmih dneh od
uveljavitve tega sklepa imenuje vršilca dolžnosti direktorja.
(4) Za
vršilca dolžnosti direktorja je lahko imenovan kandidat, ki izpolnjuje pogoje
iz prvega odstavka 7. člena tega sklepa.
(5) Vršilec
dolžnosti direktorja je pooblaščen, da pod nadzorstvom ustanovitelja opravi vse
potrebno za začetek dela javnega zavoda Muzej novejše in sodobne zgodovine
Slovenije, vpis javnega zavoda Muzej novejše in sodobne zgodovine Slovenije v
sodni register ter skliče prvo sejo sveta in strokovnega sveta.
(6) Vršilec
dolžnosti direktorja poskrbi za vpis ustanovitve javnega zavoda Muzej novejše
in sodobne zgodovine Slovenije v sodni register skladno z zakonom in s tem
sklepom najpozneje v 15 dneh od njegovega imenovanja.
36. člen
(1) Volitve
člana sveta javnega zavoda Muzej novejše in sodobne zgodovine Slovenije izmed
zaposlenih se izvedejo takoj, ko je v javnem zavodu Muzej novejše in sodobne
zgodovine Slovenije v skladu z aktom o sistemizaciji zaposlena najmanj polovica
delavcev.
(2) Vlada
Republike Slovenije imenuje člane sveta javnega zavoda Muzej novejše in sodobne
zgodovine Slovenije v skladu s tem sklepom v 15 dneh po uveljavitvi tega sklepa.
(3) Vršilec
dolžnosti direktorja skliče prvo konstitutivno sejo sveta najpozneje v osmih
dneh od dne, ko je imenovana oziroma izvoljena večina članov sveta.
37. člen
(1) Volitve
članov strokovnega sveta javnega zavoda Muzej novejše in sodobne zgodovine
Slovenije izmed zaposlenih se izvedejo takoj, ko je v javnem zavodu Muzej
novejše in sodobne zgodovine Slovenije v skladu z aktom o sistemizaciji
zaposlena najmanj polovica delavcev.
(2) Ustanove
iz druge alineje prvega odstavka 19. člena tega sklepa imenujejo člane
strokovnega sveta v 15 dneh od prejema poziva vršilca dolžnosti direktorja k
imenovanju članov strokovnega sveta. Vršilec dolžnosti direktorja mora pozvati
navedene institucije k imenovanju članov strokovnega sveta v 15 dneh od
njegovega imenovanja.
(3) Vršilec
dolžnosti direktorja skliče prvo konstitutivno sejo sveta najpozneje v 15 dneh
od dne, ko je imenovana oziroma izvoljena večina članov strokovnega sveta.
38. člen
Vršilec dolžnosti direktorja sprejme akt o
notranji organiziranosti dela in sistemizaciji delovnih mest najpozneje do
vpisa javnega zavoda Muzej novejše in sodobne zgodovine Slovenije v sodni
register.
39. člen
Javni zavod Muzej novejše in sodobne
zgodovine Slovenije v skladu s 75. členom Zakona o delovnih razmerjih (Uradni
list RS, št. 21/13, 78/13 – popr., 47/15 – ZZSDT, 33/16 – PZ-F, 52/16, 15/17 –
odl. US, 22/19 – ZPosS, 81/19, 203/20 – ZIUPOPDVE, 119/21 – ZČmIS-A, 202/21 –
odl. US, 15/22 in 54/22 – ZUPŠ-1) prevzame vse zaposlene, ki so imeli sklenjeno
pogodbo o zaposlitvi za določen oziroma nedoločen čas v spojenih zavodih.
40. člen
Vršilec dolžnosti
direktorja iz 35. člena tega sklepa pripravi zaključni računovodski izkaz
(zatvoritveno bilanco) za spojena zavoda ter vzpostavi novo (otvoritveno)
bilanco javnega zavoda Muzej novejše in sodobne zgodovine Slovenije, v katero
se vključijo vsi poslovni oziroma finančni dogodki ter računovodsko stanje obeh
spojenih zavodov na dan izbrisa spojenih zavodov oziroma vpisa javnega zavoda
Muzej novejše in sodobne zgodovine Slovenije v sodni register, tako da se nove skupne knjigovodske evidence
javnega zavoda Muzej novejše in sodobne zgodovine Slovenije pričnejo voditi z
dnem vpisa javnega zavoda Muzej novejše in sodobne zgodovine Slovenije v sodni
register.
41. člen
Javni zavod Muzej novejše in sodobne
zgodovine Slovenije prevzame vse tekoče dokumentarno in arhivsko gradivo spojenih
zavodov. Prav tako javni zavod Muzej novejše in sodobne zgodovine Slovenije
prevzame vse programe, projekte in postopke, ki sta jih do uveljavitve tega
sklepa vodila oziroma v njih sodelovala spojena zavoda, in jih izvaja oziroma v
njih sodeluje v svojem imenu kot pravni naslednik spojenih zavodov.
42. člen
Z dnem uveljavitve tega sklepa prenehata
veljati Sklep o ustanovitvi javnega zavoda Muzej novejše zgodovine Slovenije
(Uradni list RS, št. 60/03 in 8/09) in Sklep o ustanovitvi javnega zavoda Muzej
slovenske osamosvojitve (Uradni list RS, št. 31/21, 105/21 in 129/21),
uporabljata pa se do vpisa javnega zavoda Muzej novejše in sodobne zgodovine
Slovenije v sodni register.
43. člen
Ta sklep začne veljati naslednji dan po
objavi v Uradnem listu Republike Slovenije.«.

Sklep o spremembah in dopolnitvi Sklepa o
ustanovitvi javnega zavoda Muzej novejše in sodobne zgodovine Slovenije (Uradni
list RS, št. 58/23) vsebuje naslednjo končno določbo:
»KONČNA DOLOČBA
4. člen
Ta sklep začne veljati naslednji dan po
objavi v Uradnem listu Republike Slovenije.«.