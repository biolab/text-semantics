A) SPLOŠNI DEL
1. člen
(vsebina tarife)
(1) S Tarifo o taksah in nadomestilih Agencije za trg
vrednostnih papirjev (v nadaljnjem besedilu: tarifa) se določa:
1.     
višino taks:
- 
za odločanje o posamičnih zadevah in
- 
za vpise in izpise iz registrov, ki jih vodi Agencija za trg vrednostnih
papirjev (v nadaljnjem besedilu: Agencija);
2.     
višino letnih nadomestil za nadzor Agencije;
3.     
višino nadomestil za opravljanje drugih nalog Agencije.
(2) Takse in nadomestila iz prejšnjega odstavka so dolžne
Agenciji plačevati osebe, nad katerimi Agencija opravlja nadzor in izvršuje
druge naloge in pristojnosti, določene s predpisi.
2. člen
(pomen uporabljenih izrazov)
(1) V tej tarifi uporabljeni izrazi imajo enak pomen, kot je
določen v predpisih, ki določajo naloge in pristojnosti Agencije.
(2) Takse za odločanje o posamičnih zadevah so takse za
odločanje o zahtevah, o katerih mora glede na predpise odločiti Agencija, takse
za izdajo nadzornih ukrepov in takse za odločanje o drugih posamičnih zadevah iz
pristojnosti Agencije.
(3) Takse za vpise in izpise iz registrov, ki jih vodi
Agencija, so takse za vpise in izbrise iz registrov, ki jih vodi Agencija.
(4) Letna nadomestila za nadzor so nadomestila, ki jih za
nadzor Agencije letno plačajo:
-       
osebe, ki jim je Agencija izdala dovoljenje za opravljanje storitev in
poslov po predpisih iz pristojnosti Agencije,
-       
osebe, ki opravljajo investicijske storitve in posle na podlagi
dovoljenja drugega nadzornega organa Republike Slovenije,
-       
izdajatelji iz 123. člena in drugega odstavka 140. člena Zakona o trgu
finančnih instrumentov (Uradni list RS, št. 77/18, 17/19 – popr., 66/19 in
123/21) in
-       
druge osebe, za katere to določajo predpisi iz pristojnosti Agencije.
(5) Nadomestila za opravljanje drugih nalog Agencije so:
-       
nadomestila za nadzor nad osebami ali aktivnostmi, nad katerimi Agencija
opravlja nadzor, ki ni nadzor, za katerega te osebe ali osebe, nad aktivnostmi
katerih Agencija opravlja nadzor, plačajo letno nadomestilo za nadzor (v
nadaljnjem besedilu: nadomestila za nadzor) in
-       
nadomestila za izvajanje nalog in pristojnosti Agencije, za katere se ne
plača taksa, letno nadomestilo za nadzor ali nadomestilo za nadzor (v
nadaljnjem besedilu: nadomestila).
3. člen
(veljavnost določb)
Kadar se ta tarifa sklicuje na določbe drugih predpisov, se
te določbe uporabljajo v njihovem vsakokrat veljavnem besedilu.
4. člen
(način določanja taks in nadomestil)
(1) Višina taks in nadomestil iz 1. člena te tarife se določa
s številom točk, razen če ni s to tarifo določeno drugače.
(2) Znesek takse in nadomestila iz 1. člena te tarife v eurih
se izračuna kot zmnožek števila točk za posamezno obveznost in vrednosti točke
na dan nastanka te obveznosti.
(3) Če je taksa oziroma nadomestilo iz 1. člena te tarife
določeno kot število točk v razponu, je razpon določen z najnižjim in najvišjim
številom točk. Določitev višine znotraj razpona se utemelji.
5. člen
(vrednost točke)
(1) Vrednost točke po tej tarifi znaša 4,20 eura.
(2) Vrednost točke se lahko poveča za rast cen življenjskih
potrebščin, ko ta preseže 5 % vrednosti cen življenjskih potrebščin, kot jih
določa Statistični urad Republike Slovenije, ki velja na dan uveljavitve te
tarife oziroma zadnje spremembe vrednosti točke. Novo vrednost točke objavi
Agencija s sklepom, ki začne veljati naslednji dan po objavi v Uradnem listu
Republike Slovenije.
6. člen
(način in dan plačila)
(1) Takse in nadomestila iz 1. člena te tarife se plačujejo
na transakcijski račun Agencije številka SI56 0110 0637 0164 245 (BIC (SWIFT)
koda BSLJSI2X in SHA opcija stroškov).
(2) Šteje se, da je taksa oziroma nadomestilo iz 1. člena te
tarife plačano dne, ko je denarno nakazilo prejeto v dobro računa Agencije iz
prejšnjega odstavka.
7. člen
(zavezanec za plačilo)
(1) Če ni s to tarifo določeno drugače, je zavezanec za
plačilo takse ali nadomestila iz 1. člena te tarife:
-       
vložnik zahteve, če se postopek začne ali določeno dejanje opravi na
podlagi zahteve vložnika,
-       
vložnik ugovora zoper odredbo ali odločbo,
-       
vložnik pritožbe zoper odločbo, izdano v postopku prisilne izvršitve
odredb,
-       
naslovnik odločbe, odredbe ali sklepa, ki ga izda Agencija, če se
postopek začne po uradni dolžnosti,
-       
oseba, ki Agenciji posreduje obvestilo ali dokumentacijo, za katero
predpis določa, da Agencija to obvestilo ali dokumentacijo posreduje drugi
osebi,
-       
oseba, ki je v skladu s to tarifo dolžna plačati letno nadomestilo za
nadzor,
-       
oseba, ki je v skladu s to tarifo dolžna plačati nadomestilo za nadzor.
(2) Zavezanec za plačilo po tej tarifi ni Republika Slovenija
oziroma Vlada Republike Slovenije.
8. člen
(nastanek obveznosti za plačilo, zapadlost v plačilo)
(1) Če ni s to tarifo določeno drugače, nastane obveznost za
plačilo takse ali nadomestila iz 1. člena te tarife:
-       
za zahtevo vložnika, da se začne postopek ali opravi določeno dejanje –
z dnem vložitve zahteve,
-       
za vložitev ugovora zoper odredbo ali odločbo – z dnem vložitve ugovora,
-       
za vložitev pritožbe zoper odločbo, izdano v postopku prisilne izvršitve
odredb – z dnem vložitve pritožbe,
-       
za izdajo odločbe, odredbe ali sklepa, ki ga Agencija naslovniku izda po
uradni dolžnosti – z dnem izdaje odločbe, odredbe ali sklepa,
-       
za posredovanje obvestila ali dokumentacije drugi osebi – z dnem
posredovanja obvestila ali dokumentacije Agenciji,
-       
za letno nadomestilo za nadzor – 1. januarja v koledarskem letu za
tekoče leto,
-       
za nadomestilo za nadzor – 1. januarja v koledarskem letu za tekoče
leto.
(2) Obveznost za plačilo zapade v plačilo v roku osmih dni od
pravnomočnosti akta Agencije ali osmih dni od oprave dejanja Agencije, razen v
primerih, ko je dokaz o plačilu takse v skladu s predpisom procesna
predpostavka za odločanje o zahtevi, in v drugih primerih, ki jih ta tarifa ali
drug predpis urejajo drugače.
9. člen
(posebne določbe za letno nadomestilo za nadzor – nastanek
obveznosti za plačilo, zapadlost v plačilo, obročno oziroma enkratno plačilo,
proporcionalnost)
(1) Če ni s to tarifo določeno drugače, plačajo zavezanci
letno nadomestilo za nadzor v tekočem letu v dvanajstih enakih mesečnih
obrokih, ki zapadejo v plačilo vsakega 5. dne v mesecu za tekoči mesec. Višina
mesečnega obroka se ugotovi tako, da se znesek letnega nadomestila za nadzor
deli s številom dvanajst.
(2) V primeru, ko ta tarifa določa plačilo letnega
nadomestila za nadzor v enkratnem znesku, obveznost za plačilo zapade 31. maja
v koledarskem letu za tekoče leto.
(3) V primeru, ko zavezanec za plačilo letnega nadomestila za
nadzor pridobi ali izgubi status zavezanca za plačilo letnega nadomestila za
nadzor med letom, se znesek letnega nadomestila za nadzor proporcionalno
zmanjša za vsak mesec v tekočem letu, ko oseba nima statusa zavezanca za
plačilo letnega nadomestila za nadzor.
(4) Obveznost za plačilo letnega nadomestila za nadzor v
primerih iz prejšnjega odstavka tega člena nastane s prvim dnem naslednjega
meseca po pridobitvi statusa zavezanca za plačilo letnega nadomestila za nadzor
in preneha z zadnjim dnem meseca, v katerem je prišlo do prenehanja statusa
zavezanca za plačilo letnega nadomestila za nadzor. V primeru, ko ta tarifa
določa plačilo letnega nadomestila za nadzor v enkratnem znesku, zapade
obveznost za plačilo letnega nadomestila za nadzor, ki je zaradi pridobitve
statusa zavezanca za plačilo letnega nadomestila za nadzor nastala po 31. maju
tekočega leta, 5. dne naslednjega meseca po pridobitvi statusa zavezanca za plačilo
letnega nadomestila za nadzor.
(5) V primeru likvidacije investicijskega sklada ali
pokojninskega sklada se letno nadomestilo za nadzor plača vključno za mesec, v
katerem je upravljavec posameznega sklada končal delitev preostanka
likvidacijske mase med člane oziroma delničarje tega sklada.
10. člen
(posebne določbe za letno nadomestilo za nadzor –obveznost
poročanja podatkov)
(1) V primeru, ko se letno nadomestilo za nadzor izračuna na
podlagi podatkov:
-       
o čisti vrednosti sredstev, kot jih določa ta tarifa, mora zavezanec za
plačilo letnega nadomestila za nadzor te podatke Agenciji poročati v
elektronski obliki preko Nacionalnega sistema za poročanje (NRS) in v skladu z
ustrezno funkcionalno specifikacijo za posamezno vrsto poročanja, objavljeno na
spletni strani Agencije, do 15. januarja tekočega leta oziroma, ko je zavezanec
za plačilo letnega nadomestila za nadzor upravljavec AIS, registrirani
upravljavec AIS ali upravljavec SIS, do 15. februarja tekočega leta,
-       
o številu strank, mora zavezanec za plačilo letnega nadomestila za
nadzor te podatke Agenciji poročati v elektronski obliki preko Nacionalnega
sistema za poročanje (NRS) in v skladu z ustrezno funkcionalno specifikacijo za
posamezno vrsto poročanja, objavljeno na spletni strani Agencije, do 15.
januarja tekočega leta.
(2) Morebitne popravke že poročanih podatkov je potrebno
poslati takoj po ugotovitvi oziroma v roku, ki ga določi Agencija.
(3) Če v tekočem letu še niso znani dokončni podatki o čisti
vrednosti sredstev, kot jih določa ta tarifa, oziroma o številu strank, se do
novega izračuna, letno nadomestilo za nadzor za tekoče leto plačuje v višini
letnega nadomestila za nadzor preteklega leta, morebitno doplačilo ali
preplačilo za tekoče leto pa se upošteva pri plačilu prvega dokončnega obroka
letnega nadomestila za nadzor za tekoče leto.
11. člen
(posebne določbe za nadomestilo za nadzor)
(1) V primeru, ko ta tarifa določa plačilo nadomestila za
nadzor v obrokih, plačajo zavezanci nadomestilo za nadzor v tekočem letu v
dvanajstih enakih mesečnih obrokih, ki zapadejo v plačilo vsakega 5. dne v
mesecu za tekoči mesec. Višina mesečnega obroka se ugotovi tako, da se znesek
nadomestila za nadzor deli s številom dvanajst.
(2) V primeru, ko ta tarifa določa plačilo nadomestila za
nadzor v enkratnem znesku, zapade obveznost plačila v plačilo 31. maja v
koledarskem letu za tekoče leto.
(3) V primeru, ko zavezanec za plačilo nadomestila za nadzor
pridobi ali izgubi status zavezanca za plačilo nadomestila za nadzor med letom,
se nadomestilo za nadzor proporcionalno zmanjša za vsak mesec v tekočem letu,
ko oseba nima statusa zavezanca za plačilo nadomestila za nadzor.
(4) Obveznost za plačilo nadomestila za nadzor v primerih iz
prejšnjega odstavka tega člena nastane s prvim dnem naslednjega meseca po
pridobitvi statusa zavezanca za plačilo nadomestila za nadzor in preneha z
zadnjim dnem meseca, v katerem je prišlo do prenehanja statusa zavezanca za
plačilo nadomestila za nadzor. V primeru, ko ta tarifa določa plačilo
nadomestila za nadzor v enkratnem znesku, zapade obveznost za plačilo
nadomestila za nadzor, ki je zaradi pridobitve statusa zavezanca za plačilo
nadomestila za nadzor nastala po 31. maju tekočega leta, 5. dne naslednjega
meseca po pridobitvi statusa zavezanca za plačilo nadomestila za nadzor.
(5) Določbe tega člena se uporabljajo, če ni s to tarifo
določeno drugače.
12. člen
(vračilo neutemeljeno plačanih taks in nadomestil)
(1) Neutemeljeno plačana taksa ali nadomestilo iz 1. člena te
tarife se plačniku vrne na njegovo pisno zahtevo.
(2) Zahteva obsega:
-       
navedbo zneska za vračilo,
-       
navedbo razloga za vračilo,
-       
navedbo številke transakcijskega računa, na katerega se opravi vračilo
in
-       
morebitna dokazila.
13. člen
(oprostitev plačila za izdajo izpisov iz registrov ter za
izdelavo fotokopij ali elektronskega zapisa)
(1) Obveznosti za plačilo nadomestila za izdajo izpisov iz
registrov, ki jih vodi Agencija, in nadomestila za izdelavo fotokopij ali
elektronskega zapisa dokumentov, ki so v spisih pri Agenciji, so oproščeni
državni organi ter drugi organi in organizacije v okviru izvrševanja javnih
pooblastil.
(2) Ne glede na določbo prejšnjega odstavka, lahko direktor
Agencije oprosti obveznost plačila nadomestila za izdajo izpisov iz registrov,
ki jih vodi Agencija, tudi vložnika zahteve za izdajo izpisov iz registrov, če
izkaže, da jih bo uporabil v znanstvene ali strokovne namene.

Priloga:
Tarifni del

Tarifa o taksah in nadomestilih Agencije za
trg vrednostnih papirjev (Uradni list RS, št. 75/19) vsebuje naslednje prehodne in
končne določbe:
»14. člen
(prehodne in končne
določbe)
(1) Ne glede na določbo tretjega odstavka 10. člena te
tarife, se po uveljavitvi te tarife v prvem letu izračuna letnega nadomestila
za nadzor, na podlagi podatkov o številu strank, v plačilo zapadli mesečni
obroki letnega nadomestila za nadzor plačajo pri plačilu prvega dokončnega
obroka letnega nadomestila za nadzor.
(2) Ta tarifa začne veljati petnajsti dan po objavi v Uradnem
listu Republike Slovenije.
(3) Ne glede na prejšnji odstavek začnejo določbe te tarife,
ki se nanašajo na letno nadomestilo za nadzor in na nadomestilo za nadzor,
veljati 1. 1. 2020.
(4) Z dnem uveljavitve te tarife preneha veljati Tarifa o
taksah in nadomestilih (Uradni list RS, št. 54/08, 86/09, 59/10, 10/11, 80/12,
102/12 – popr., 78/13, 80/14, 59/15 in 30/17).«.

Spremembe in dopolnitve Tarife o taksah in
nadomestilih Agencije za trg vrednostnih papirjev (Uradni list RS, št. 86/21) vsebujejo naslednje prehodne in
končno določbo:
»17. člen
V letu 2021 nastane obveznost za plačilo letnega nadomestila
za nadzor iz sedmega odstavka in nadomestila za nadzor iz osmega odstavka
tarifne številke 115 Tarife o taksah in nadomestilih Agencije za trg
vrednostnih papirjev z dnem uveljavitve teh sprememb in dopolnitev Tarife o
taksah in nadomestilih Agencije za trg vrednostnih papirjev.
V letu 2021 nastane obveznost za plačilo nadomestila za
nadzor iz prve alineje prvega odstavka tarifne številke 131 Tarife o taksah in
nadomestilih Agencije za trg vrednostnih papirjev, ki ni nastala že 1. 1. 2021,
z dnem uveljavitve teh sprememb in dopolnitev Tarife o taksah in nadomestilih
Agencije za trg vrednostnih papirjev.
V primerih iz prvega in drugega odstavka tega člena se letno
nadomestilo za nadzor oziroma nadomestilo za nadzor proporcionalno zmanjša in
sicer tako, da se plača le za vsak poln mesec do konca tekočega koledarskega
leta.
18. člen
Te spremembe in dopolnitve Tarife o taksah in nadomestilih
Agencije za trg vrednostnih papirjev začnejo veljati petnajsti dan po objavi v
Uradnem listu Republike Slovenije.«.

Spremembe in dopolnitve Tarife o taksah in
nadomestilih Agencije za trg vrednostnih papirjev (Uradni list RS, št. 173/21) vsebujejo naslednjo končno
določbo:
»20. člen
Spremenjena tarifna številka 14 Tarife o taksah in
nadomestilih Agencije za trg vrednostnih papirjev in opomba b) k tarifni
številki 17 se začneta uporabljati 1. 1. 2022, do tedaj pa se uporablja tarifna
številka 14 in opomba b) k Tarifni številki 17 Tarife o taksah in nadomestilih
Agencije za trg vrednostnih papirjev (Uradni list RS, št. 75/19, 86/21 in 88/21
– popr.).
Te spremembe in dopolnitve Tarife o taksah in nadomestilih
Agencije za trg vrednostnih papirjev začnejo veljati petnajsti dan po objavi v
Uradnem listu Republike Slovenije.«.

Spremembe in dopolnitve Tarife o taksah in
nadomestilih Agencije za trg vrednostnih papirjev (Uradni list RS, št. 151/22) vsebujejo naslednje prehodne in
končno določbo:
»14. člen
(prehodne določbe)
Tretji odstavek tarifne številke 120 se začne uporabljati za
letna nadomestila za nadzor v letu 2023.
Do vzpostavitve registra AIS in vpisa AIS v ta register
nastane obveznost za plačilo letnih nadomestil za nadzor iz tretje in četrte
alineje prvega odstavka, druge alineje drugega odstavka, tretje alineje
tretjega odstavka in tretje alineje četrtega odstavka tarifne številke 123 s
prvim dnem naslednjega meseca po uveljavitvi pravil upravljanja oziroma
ustanovitvi družbe oziroma potrditvi prospekta nepremičninske investicijske
družbe.
15. člen
(končna določba)
Te spremembe in dopolnitve Tarife o taksah in nadomestilih
Agencije za trg vrednostnih papirjev začnejo veljati petnajsti dan po objavi v
Uradnem listu Republike Slovenije.«.