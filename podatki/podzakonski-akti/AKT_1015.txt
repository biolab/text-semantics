tako, da se:
1.     
ugotovi morebitna politična odgovornost posameznih nosilcev javnih
funkcij zaradi suma vplivanja oziroma vpletenosti v domnevno pranje denarja in
financiranje terorizma, financiranje jedrske proliferacije ter financiranje
aktivnosti tujih obveščevalno-varnostnih služb v tujini v Novi Ljubljanski
banki d.d. s strani državljanov Islamske republike Iran in z njimi povezanimi gospodarskimi
subjekti ter za domnevno neizvajanje omejevalnih ukrepov proti Islamski
republiki Iran, ki so jih sprejeli Združeni narodi in tudi Evropska unija
oziroma zaradi suma, da je bilo to storjeno z njihovo vednostjo in ne da bi
ukrepali skladno s svojimi pristojnostmi;
1.a  ugotovi morebitna politična odgovornost posameznih
nosilcev javnih funkcij zaradi suma vplivanja oziroma vpletenosti v domnevno
pranje denarja v Novi Kreditni banki Maribor d.d. zaradi suma, da je bilo to
storjeno z njihovo vednostjo in ne da bi ukrepali skladno s svojimi
pristojnostmi;
2.     
ugotovi, ali je Nova Ljubljanska banka d.d. oblikovala in vzpostavila
učinkovit sistem za odkrivanje in preprečevanje pranja denarja in financiranja
terorizma ter celovito in skrbno izvajala z zakonodajo predpisane ukrepe na
področju preprečevanja pranja denarja in financiranja terorizma ter interne
postopke za upravljanje tveganj na tem področju;
2.a  ugotovi, ali je Nova Kreditna banka Maribor d.d.
oblikovala in vzpostavila učinkovit sistem za odkrivanje in preprečevanje
pranja denarja in financiranja terorizma ter celovito in skrbno izvajala z
zakonodajo predpisane ukrepe na področju preprečevanja pranja denarja in
financiranja terorizma ter interne postopke za upravljanje tveganj na tem
področju;
3.     
ugotovi, kako so se z zakonodajo predpisani ukrepi na področju
preprečevanja pranja denarja in financiranja terorizma, interni postopki,
poročanje Uradu Republike Slovenije za preprečevanje pranja denarja in
poročanje ter pridobivanje dovoljenj s strani pristojnih organov za izvajanje
omejevalnih ukrepov proti Islamski republiki Iran, ki so jih sprejeli Združeni
narodi in tudi Evropska unija, izvajali pri poslovanju z državljani Islamske
republike Iran in z njimi povezanimi gospodarskimi subjekti ter z Export
Development bank of Iran ter ugotovi tudi vloge in odgovornost članov uprave,
nadzornega sveta in odgovornih oseb banke za plačilni promet s tujino ter
pooblaščenca za preprečevanje pranja denarja v banki zaradi domnevne opustitve
ali ravnanja v nasprotju z veljavno zakonodajo na področju preprečevanja pranja
denarja in financiranja terorizma ter dolžno poklicno skrbnostjo pri poslovanju
z navedenimi fizičnimi osebami oziroma gospodarskimi subjekti in z Export
Development bank of Iran in ali so se o tem dogovarjali oziroma so nanje vplivali
posamezni nosilci javnih funkcij;
3a.  ugotovi, kako so se v Novi Kreditni banki
Maribor d.d. izvajali z zakonodajo predpisani ukrepi na področju
preprečevanja pranja denarja in financiranja terorizma, interni postopki,
poročanje Uradu Republike Slovenije za preprečevanje pranja denarja ter ugotovi
tudi vloge in odgovornost članov uprave, nadzornega sveta in odgovornih oseb
banke za plačilni promet s tujino ter pooblaščenca za preprečevanje pranja
denarja v banki zaradi domnevne opustitve ali ravnanja v nasprotju z veljavno
zakonodajo na področju preprečevanja pranja denarja in financiranja terorizma
ter dolžno poklicno skrbnostjo pri poslovanju z fizičnimi osebami oziroma z
njimi povezanimi gospodarskimi subjekti in ali so se o tem dogovarjali oziroma
so nanje vplivali posamezni nosilci javnih funkcij;
4.     
ugotovi morebitna odgovornost nadzornika slovenskega bančnega sistema
Banke Slovenije v delu, ko opravlja nadzor nad izvajanjem določb zakonodaje, ki
ureja preprečevanje pranja denarja v bančnem sektorju, Urada Republike
Slovenije za preprečevanje pranja denarja in ostalih pristojnih organov za
nadzor in preprečevanje pranja denarja in financiranja terorizma oziroma za
izvajanje določb zakonodaje, ki ureja področje preprečevanja pranja denarja in
financiranja terorizma, pristojnih organov pri odkrivanju jedrske proliferacije
ter financiranja aktivnosti tujih obveščevalno-varnostnih služb v tujini s tem
namenom, organov pregona pri pregonu domnevnih storilcev kaznivih ravnanj
domnevnega pranja denarja in financiranja terorizma ter pristojnih organov za
izvajanje omejevalnih ukrepov proti Islamski republiki Iran, ki so jih sprejeli
Združeni narodi in tudi Evropska unija;
5.     
ugotovi ustreznost zakonodaje, ki ureja področje preprečevanja pranja
denarja in financiranja terorizma, ter stanja in učinkovitosti sistema za boj
proti preprečevanju pranja denarja in financiranja terorizma, kar bi lahko
vodilo v morebitno spremembo zakonodaje, ki ureja to področje ter ugotavljanje
ustreznosti izvajanja omejevalnih ukrepov proti Islamski republiki Iran, ki so
jih sprejeli Združeni narodi in tudi Evropska unija, pri čemer naj se ugotovi,
kdo od posameznih nosilcev javnih funkcij je bil za takšno stanje odgovoren
oziroma njegova politična odgovornost.
Namen parlamentarne preiskave je:
1.     
pojasniti in razjasniti vsa dejstva in okoliščine ter ocenitev dejanskega
stanja domnevnega pranja denarja in financiranja terorizma, jedrske
proliferacije ter financiranja aktivnosti tujih obveščevalno-varnostnih služb v
tujini v Novi Ljubljanski banki d.d. s strani državljanov Islamske republike
Iran ter domnevnega neizvajanja omejevalnih ukrepov proti Islamski republiki
Iran, ki so jih sprejeli Združeni narodi in tudi Evropska unija;
1.a  pojasniti in razjasniti vsa dejstva in okoliščine ter
ocenitev dejanskega stanja domnevnega pranja denarja in financiranja terorizma
v Novi Kreditni banki Maribor d.d.;
2.     
ugotoviti, ali so nosilci javnih funkcij vplivali oziroma bili vpleteni
v domnevno pranje denarja in financiranja terorizma, financiranje jedrske proliferacije
ter financiranje aktivnosti tujih obveščevalno-varnostnih služb in domnevno
neizvajanje omejevalnih ukrepov proti Islamski republiki Iran, ki so jih
sprejeli Združeni narodi in tudi Evropska unija, v Novi Ljubljanski banki d.d.,
in sicer, kdo od posameznih nosilcev javnih funkcij in v kakšni vlogi ter s
kakšnim interesom (finančna ali druga korist) oziroma, ali je bilo to storjeno
z njihovo vednostjo in ne da bi ukrepali skladno s svojimi pristojnostmi;
2.a  ugotoviti, ali so nosilci javnih funkcij vplivali
oziroma bili vpleteni v domnevno pranje denarja in financiranja terorizma v
Novi Kreditni banki Maribor d.d., in sicer, kdo od posameznih nosilcev javnih
funkcij in v kakšni vlogi ter s kakšnim interesom (finančna ali druga korist)
oziroma, ali je bilo to storjeno z njihovo vednostjo in ne da bi ukrepali
skladno s svojimi pristojnostmi;
3.     
ugotoviti, ali je preko Nove Ljubljanske banke d.d. potekalo financiranje
jedrske proliferacije oziroma financiranje sprejemanja jedrskega orožja ali
drugih jedrskih eksplozivnih sredstev, jedrske infrastrukture in tehnologije za
razvoj jedrskega orožja ali informacij za razvoj jedrskega orožja s strani
Islamske republike Iran, ki danes tega orožja oziroma infrastrukture ter
tehnologije nima in pripada skupini držav brez jedrskega orožja, saj se s tem
povečuje število držav, ki imajo jedrsko orožje in povečuje možnost njegove
uporabe, kar ima lahko destabilizacijski učinek tako na mednarodni ravni kot
tudi na regionalni ravni oziroma Bližnjem vzhodu. Jedrska proliferacija se zato
uvršča med najbolj aktualne mednarodne varnostne izzive. Poleg tega je namen
ugotoviti, ali so bile financirane aktivnosti tujih obveščevalno-varnostnih
služb v tujini z navedenim namenom ter ali so pristojni organi slednje
aktivnosti odkrili ter ustrezno ukrepali oziroma ukrepali skladno s svojimi
pristojnostmi in ali so bili o tem obveščeni posamezni nosilci javnih funkcij
in ali so ukrepali skladno s svojimi pristojnostmi;
4.     
ugotoviti, ali je Nova Ljubljanska banka d.d. oblikovala in vzpostavila
učinkovit sistem za odkrivanje in preprečevanje pranja denarja in financiranja
terorizma ter celovito in skrbno izvajala z zakonodajo predpisane ukrepe na tem
področju ter interne postopke za upravljanje tveganj na področju preprečevanja pranja
denarja in financiranja terorizma;
4.a  ugotoviti, ali je Nova Kreditna banka Maribor d.d.
oblikovala in vzpostavila učinkovit sistem za odkrivanje in preprečevanje
pranja denarja in financiranja terorizma ter celovito in skrbno izvajala z
zakonodajo predpisane ukrepe na tem področju ter interne postopke za
upravljanje tveganj na področju preprečevanja pranja denarja in financiranja
terorizma;
5.     
ugotoviti ustreznost sistema, ki ga mora Nova Ljubljanska banka d.d.
vzpostaviti za celovito in učinkovito izvajanje z zakonodajo predpisanih
ukrepov na področju preprečevanja pranja denarja in financiranja terorizma;
5.a  ugotoviti ustreznost sistema, ki ga mora Nova
Kreditna banka Maribor d.d. vzpostaviti za celovito in učinkovito izvajanje z
zakonodajo predpisanih ukrepov na področju preprečevanja pranja denarja in
financiranja terorizma;
6.     
ugotoviti, ali je Nova Ljubljanska banka d.d. izvajala usmeritve
nadzornika slovenskega bančnega sistema Banke Slovenije na področju
preprečevanja pranja denarja in financiranja terorizma, kakšni so bili in kako
so se izvajali interni postopki za upravljanje tveganj na tem področju, kakšno
je bilo interno poročanje in sistem notranjih kontrol, kakšna je bila
informacijska podpora, kakšno je bilo sodelovanje z Uradom Republike Slovenije
za preprečevanje pranja denarja in Banko Slovenije, ali je banka opravila
ustrezne analize tveganosti pri poslovanju z državljanom Islamske republike
Iran Iraj-em Farrokhzadeh-om in z njim povezanimi gospodarskimi družbami Farrokh
Ltd., Farrokhzadeh partnership Co., Al Samaa Ltd. in GLS Service ter njegovim
sodelavcem oziroma (so)lastnikom Ebrahim-om Seifi-jem in ostalimi z njima
povezanimi gospodarskimi subjekti in odgovornimi osebami ter z Export
Development bank of Iran, ali je skrbno spremljala njihove poslovne aktivnosti
ter skladno z zakonodajo na področju preprečevanja pranja denarja in
financiranja terorizma poročala o njihovih plačilnih transakcijah in poročala
ali zaprosila za dovoljenje pristojne organe za izvajanje omejevalnih ukrepov
zoper Islamsko republiko Iran, ki so jih sprejeli Združeni narodi in tudi
Evropska unija;
6.a  ugotoviti, ali je Nova Kreditna banka Maribor d.d.
izvajala usmeritve nadzornika slovenskega bančnega sistema Banke Slovenije na
področju preprečevanja pranja denarja in financiranja terorizma, kakšni so bili
in kako so se izvajali interni postopki za upravljanje tveganj na tem področju,
kakšno je bilo interno poročanje in sistem notranjih kontrol, kakšna je bila
informacijska podpora, kakšno je bilo sodelovanje z Uradom Republike Slovenije
za preprečevanje pranja denarja in Banko Slovenije, ali je banka opravila
ustrezne analize tveganosti pri poslovanju s fizičnimi osebami oziroma z njimi
povezanimi gospodarskimi subjekti ali je skrbno spremljala njihove poslovne
aktivnosti ter skladno z zakonodajo na področju preprečevanja pranja denarja in
financiranja terorizma poročala o njihovih spornih plačilnih transakcijah;«
7.     
ugotoviti tudi vloge in odgovornost članov uprave, nadzornega sveta,
odgovornih oseb za plačilni promet s tujino ter pooblaščencev, pristojnih za
področje preprečevanja pranja denarja, v Novi Ljubljanski banki d.d., in sicer,
kdo od posameznih navedenih članov ali odgovornih oseb ali pooblaščencev,
pristojnih za področje preprečevanja pranja denarja, ter s kakšnim interesom
(npr. finančno ali drugo koristjo) je domnevno zagrešil opustitev ali ravnanje
v nasprotju z veljavno zakonodajo na področju preprečevanja pranja denarja in
financiranja terorizma ali z dolžno poklicno skrbnostjo pri poslovanju z
navedenimi fizičnimi osebami oziroma gospodarskimi subjekti in z Export
Development bank of Iran in ali so se o tem dogovarjali oziroma so nanje
vplivali posamezni nosilci javnih funkcij;
7.a  ugotoviti tudi vloge in odgovornost članov uprave,
nadzornega sveta, odgovornih oseb za plačilni promet s tujino ter
pooblaščencev, pristojnih za področje preprečevanja pranja denarja, v Novi
Kreditni banki Maribor d.d., in sicer, kdo od posameznih navedenih članov ali
odgovornih oseb ali pooblaščencev, pristojnih za področje preprečevanja pranja
denarja, ter s kakšnim interesom (npr. finančno ali drugo koristjo) je domnevno
zagrešil opustitev ali ravnanje v nasprotju z veljavno zakonodajo na področju
preprečevanja pranja denarja in financiranja terorizma ali z dolžno poklicno
skrbnostjo pri poslovanju z fizičnimi osebami oziroma z njimi povezanimi
gospodarskimi subjekti in ali so se o tem dogovarjali oziroma so nanje vplivali
posamezni nosilci javnih funkcij;
8.     
ugotoviti morebitno odgovornost nadzornika slovenskega bančnega sistema
Banke Slovenije v delu, ko opravlja nadzor nad izvajanjem določb zakonodaje, ki
ureja preprečevanje pranja denarja v bančnem sektorju, Urada Republike
Slovenije za preprečevanje pranja denarja in ostalih pristojnih organov za
nadzor in preprečevanje pranja denarja in financiranja terorizma oziroma za
izvajanje določb zakonodaje, ki ureja področje preprečevanja pranja denarja in
financiranja terorizma, pristojnih organov pri odkrivanju jedrske proliferacije
ter financiranja aktivnosti tujih obveščevalno-varnostnih služb v tujini s tem
namenom, organov pregona pri pregonu domnevnih storilcev kaznivih ravnanj
domnevnega pranja denarja in financiranja terorizma ter pristojnih organov za
izvajanje omejevalnih ukrepov proti Islamski republiki Iran, ki so jih sprejeli
Združeni narodi in tudi Evropska unija;
9.     
ugotoviti ustreznost zakonodaje na področju preprečevanja pranja denarja
in financiranja terorizma, in sicer tako, da se oceni takratno dejansko stanje
pravnih predpisov na tem področju in njihova ustreznost ter predlagati
morebitne spremembe zakonodaje, ugotoviti stanje in učinkovitost sistema za boj
proti pranju denarja in financiranju terorizma, in sicer sodelovanje med Uradom
Republike Slovenije za preprečevanja pranja denarja in drugimi pristojnimi
organi, materialne in tehnične pogoje, kadrovsko zasedbo in usposobljenost
javnih uslužbencev v pristojnih organih, ki so se ukvarjali z nadzorom nad
preprečevanjem pranja denarja in financiranja terorizma ter kazenskim pregonom
teh kaznivih ravnanj, pri čemer naj se ugotovi, kdo od posameznih nosilcev
javnih funkcij je bil za takšno stanje odgovoren oziroma njihova politična
odgovornost ter kako oziroma ali so se sploh izvajali omejevalni ukrepi proti
Islamski republiki Iran iz Resolucij Varnostnega sveta Združenih narodov
(RVSZN) 1737 (2006), RVSZN 1747 (2007), RVSZN 1803 (2008) in RVSZN 1929 (2010)
ter Skupnega stališča Sveta Evropske Unije 2007/140/SZVP, 2007/246/SZVP,
2008/652/SZVP, Sklepa 2010/413/SZVP, Uredbe (ES) št. 423/2007 in
št. 961/2010/EU v Novi Ljubljanski banki d.d., pri čemer naj se ugotovi,
kdo od posameznih nosilcev javnih funkcij je bil za takšno stanje odgovoren
oziroma njihova politična odgovornost.
Obseg preiskave:
1.     
Preiskava naj zajame plačilni promet s tujino oziroma čezmejna plačila
in plačila s tretjimi državami s strani ali preko Nove Ljubljanske banke d.d.,
in sicer plačilne transakcije, ki so jih opravili državljan Islamske republike
Iran Iraj Farrokhzadeh in z njim povezane gospodarske družbe Farrokh Ltd.,
Farrokhzadeh partnership Co., Al Samaa Ltd. in GLS Service ter njegovi
sodelavci oziroma (so)lastnik Ebrahim Seifi in ostali z njima povezani
gospodarski subjekti ter njihove odgovorne osebe. Preiskava naj zajame tudi
plačilne transakcije med navedenimi gospodarskimi družbami in Export Development
bank of Iran v Novi Ljubljanski banki d.d.
1.a  Preiskava naj zajame plačilni promet s tujino oziroma
čezmejna plačila in plačila s tretjimi državami preko Nove Kreditne banke
Maribor d.d., in sicer plačilne transakcije, ki so jih opravili tuji državljani
in z njimi povezani gospodarski subjekti, ki so omenjeni v Internem zapisniku
Banke Slovenije o opravljenem celovitem pregledu poslovanja Nove Kreditne banke
Maribor d.d. na področju preprečevanja pranja denarja in financiranja terorizma
november–december 2014. Preiskava naj se osredotoči predvsem na Poslovalnico
centrala Nova Gorica ter poslovalnico Šempeter, Šempeter pri Gorici.
2.     
Predvsem naj se v preiskavi v Novi Ljubljanski banki d.d. ugotovi,
koliko je bilo med navedenimi plačilnimi transakcijami zaznanih sumov
nepravilnosti, nezakonitosti oziroma kaznivih ravnanj domnevnega pranja denarja
in financiranja terorizma, jedrske proliferacije ter financiranja aktivnosti
tujih obveščevalno-varnostnih služb v tujini, kako se je v banki izvajal
plačilni promet s tujino predvsem iz vidika spoštovanja in izvrševanja
zakonodaje s področja preprečevanja pranja denarja in financiranja terorizma,
internih postopkov za upravljanje tveganj pred zlorabo banke za pranje denarja
in financiranje terorizma, in kdo so bile odgovorne osebe v banki in kako so
ravnale. Poleg tega naj se ugotovi vloga in odgovornost pristojnih organov
nadzora na področju preprečevanja pranja denarja in financiranja terorizma,
odkrivanja jedrske proliferacije in aktivnosti tujih obveščevalno-varnostnih služb
v tujini, organov pregona ter pristojnih organov za izvajanje omejevalnih
ukrepov zoper Islamsko republiko Iran, vloga, obveščenost in politična
odgovornost posameznih nosilcev javnih funkcij, ki so domnevno vplivali oziroma
so bili vpleteni v zaznane sume nepravilnosti, nezakonitosti oziroma storitve
kaznivih ravnanj domnevnega pranja denarja in financiranja terorizma, jedrske
proliferacije ter financiranja aktivnosti tujih obveščevalno-varnostnih služb v
tujini ali pa so se ta dogajala z njihovo vednostjo, ne da bi ustrezno ukrepali
ter ustreznost zakonodaje, ki ureja področje preprečevanja pranja denarja in
financiranja terorizma, stanje in učinkovitost sistema za boj proti pranju
denarja in financiranju terorizma ter ustreznost izvajanja omejevalnih ukrepov
v Republiki Sloveniji proti Islamski republiki Iran, ki so jih sprejeli
Združeni narodi in tudi Evropska unija.
2.a  Predvsem naj se v preiskavi v Novi Kreditni banki
Maribor d.d. ugotovi, koliko je bilo med navedenimi plačilnimi transakcijami
zaznanih sumov nepravilnosti, nezakonitosti oziroma kaznivih ravnanj domnevnega
pranja denarja in financiranja terorizma, kako se je v banki izvajal plačilni
promet s tujino predvsem iz vidika spoštovanja in izvrševanja zakonodaje s
področja preprečevanja pranja denarja in financiranja terorizma, internih
postopkov za upravljanje tveganj pred zlorabo banke za pranje denarja in
financiranje terorizma, in kdo so bile odgovorne osebe v banki in kako so
ravnale. Poleg tega naj se ugotovi vloga in odgovornost pristojnih organov
nadzora na področju preprečevanja pranja denarja in financiranja terorizma,
organov pregona, vloga, obveščenost in politična odgovornost posameznih
nosilcev javnih funkcij, ki so domnevno vplivali oziroma so bili vpleteni v
zaznane sume nepravilnosti, nezakonitosti oziroma storitve kaznivih ravnanj
domnevnega pranja denarja in financiranja terorizma, ali pa so se ta dogajala z
njihovo vednostjo, ne da bi ustrezno ukrepali, ter ustreznost zakonodaje, ki
ureja področje preprečevanja pranja denarja in financiranja terorizma, stanje
in učinkovitost sistema za boj proti pranju denarja in financiranju terorizma.
3.     
Preiskava naj se osredotoči na časovno obdobje od začetka leta 2008
oziroma od prvega stika v Novi Ljubljanski banki d.d. z namenom odprtja računa
za državljana Islamske republike Iran Iraj-a Farrokhzadeh-a in z njim
povezanimi gospodarskimi družbami do konca leta 2011.
3.a  Preiskava v Novi Kreditni banki Maribor d.d. naj se
osredotoči na časovno obdobje od začetka leta 2008 do 21. 4. 2016.