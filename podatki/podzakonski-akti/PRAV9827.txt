1. člen
Fakulteta za komercialne in poslovne vede
(v nadaljevanju: FKPV) izdaja naslednje vrste diplom o pridobljeni javni
izobrazbi:
-      
diplome o zaključenih visokošolskih strokovnih
študijskih programih prve stopnje;
-      
diplome o zaključenih magistrskih študijskih
programih druge stopnje;
-      
diplomo o zaključenem visokošolskem strokovnem
študijskem programu;
-      
dvojnike diplom;
-      
diplomo o zaključenem doktorskem študijskem
programu tretje stopnje – doktoratu znanosti.
2. člen
Diplomo dobi študent, ki opravi vse
obveznosti po študijskem programu za pridobitev javno veljavne izobrazbe.
3. člen
Diploma se izdaja na posebno obarvanem
papirju, zaščitenem z zaporedno številko listine.
Na papirju dimenzij 210 mm x 297 mm je v sredini zgornjega dela kot slepi žig odtisnjen znak FKPV, desno od znaka je z
običajnim tiskarskim odtisom odtisnjeno ime fakultete, v isti vrsti levo in
desno od znaka pa so s toplotnim tiskom odtisnjene črke znaka FKPV.
V osrednjem delu diplome so navedeni ime in
priimek, datum in kraj rojstva diplomanta oziroma diplomantke, ime zaključenega
študijskega programa, podeljeni strokovni naslov, znanstveni naslov,
znanstveni naslov doktorata ter naslov doktorske disertacije in
datum diplomiranja. Diploma ima zaporedno številko pri posameznem programu,
kraj in datum izdaje, odtisnjen pečat FKPV, ter lastnoročni podpis
direktorja/direktorice in dekana/dekanje.
Ime in priimek, datum in kraj rojstva
diplomanta oziroma diplomantke, datum diplomiranja, zaporedna številka diplome
pri posameznem programu ter kraj in datum izdaje so črne barve. Ostali podatki,
razen odtisnjenega pečata FKPV, zaporedne številke listine ter lastnoročnih
podpisov direktorja/direktorice in dekana/dekanje, so v modri barvi.
Za
diplome, izdane diplomantom dislocirane enote Salzburg se uporablja 3. člen:
Diploma se izdaja na posebno obarvanem papirju, zaščitenem z zaporedno
številko listine.
Na papirju dimenzij 210 mm x 297 mm je v
sredini zgornjega dela kot slepi žig odtisnjen znak FKPV, desno od znaka je z običajnim
tiskarskim odtisom
odtisnjeno
ime fakultete,
v isti vrsti levo in
desno od
znaka pa so s toplotnim tiskom odtisnjene
črke znaka FKPV.
V osrednjem delu diplome so navedeni ime in priimek, datum
in kraj
rojstva diplomanta
oziroma diplomantke, ime zaključenega
študijskega programa, podeljeni strokovni naslov v slovenskem in angleškem
jeziku in
datum diplomiranja.
Diploma ima
zaporedno
številko pri posameznem programu, kraj in datum izdaje, odtisnjen pečat FKPV ter lastnoročni
podpis direktorja/direktorice in
dekana/dekanje.
Ime in priimek, datum in kraj rojstva diplomanta oziroma diplomantke,
datum diplomiranja,
zaporedna
številka diplome
pri posameznem programu ter kraj in datum izdaje so črne barve. Ostali podatki,
razen odtisnjenega
pečata FKPV ter lastnoročnih podpisov direktorja/direktorice in
dekana/dekanje, so v modri barvi.
4. člen
Številka diplome je sestavljena iz oznake
študijskega programa in zaporedne številke diplomanta.
5. člen
Vse diplome, ki jih izda FKPV, so javne
listine in so napisane v slovenskem jeziku.
Sestavni del diplome je priloga k diplomi.
Njeno vsebino določi minister, pristojen za visoko šolstvo. Pisana je v
slovenskem in angleškem jeziku.
Za
diplome, izdane diplomantom dislocirane enote Salzburg se uporablja 5. člen:
Vse diplome, ki jih izda FKPV, so javne
listine in
so napisane v slovenskem jeziku. Diploma izdana diplomantom dislocirane enote Salzburg
ima v angleškem jeziku dodan pridobljen naziv diplomanta.
Sestavni del diplome je priloga k diplomi. Njeno
vsebino določi minister, pristojen za visoko šolstvo. Pisana je v
slovenskem in
nemškem jeziku.
6. člen
FKPV izda dvojnik diplome diplomantu, ki je
izgubljeno, uničeno ali odtujeno listino preklical v Uradnem listu Republike
Slovenije, če je iz evidenc FKPV razvidno, da je bil po zaključenih študijskih
obveznostih izdan izvirnik diplome.
Na dvojnik diplome se v zgornji desni kot
zapiše, da gre za dvojnik, ostali podatki so enaki kot pri originalu. Namesto
lastnoročnega podpisa se pri imenu in priimku direktorja/direktorice in
dekana/dekanje FKPV zapiše »l. r.«.
Na hrbtni strani dvojnika trenutna
dekan/dekanja in direktor/direktorica FKPV podpišeta skladnost podatkov
dvojnika diplome s podatki evidence, na podlagi katere se izdaja dvojnik
diplome. Na hrbtno strani dvojnika diplome se odtisne pečat FKPV.
V Evidenco o izdanih diplomah se vpiše
podatek o izdanem dvojniku diplome, skupaj s podatki o preklicu izvirnika.

Pravilnik o vsebini in obliki diplom Fakultete
za komercialne in poslovne vede (Uradni list RS, št. 71/09)
vsebuje naslednjo končno določbo:
»7. člen
Ta pravilnik se objavi v Uradnem listu
Republike Slovenije in se uporablja za vse diplome izdane po 19. marcu 2009.«.

Dopolnitev Pravilnika o vsebini in obliki
diplom Fakultete za komercialne in poslovne vede izdanih diplomantom
dislocirane enote Salzburg (Uradni list RS, št. 55/11) vsebuje naslednjo končno določbo:
»7. člen
Dopolnitev pravilnika se objavi v Uradnem
listu Republike Slovenije in se uporablja za diplome izdane diplomantom
dislocirane enote Salzburg.«.

Dopolnitev Pravilnika o vsebini in obliki
diplom Fakultete za komercialne in poslovne vede izdanih diplomantom
dislocirane enote Salzburg (Uradni list RS, št. 42/12) vsebuje naslednjo končno določbo:
»7. člen
Dopolnitev pravilnika
se objavi v
Uradnem listu Republike Slovenije in se uporablja izključno za diplome izdane diplomantom
dislocirane enote Salzburg.«.

Pravilnik o dopolnitvi Pravilnika o vsebini in
obliki diplom Fakultete za komercialne in poslovne vede (Uradni list RS, št. 5/13) vsebuje naslednjo končno določbo:
»7. člen
Dopolnitev pravilnika se objavi v Uradnem
listu Republike Slovenije in začne veljati na dan objave.«.

Dopolnitev Pravilnika o vsebini in obliki
diplom Fakultete za komercialne in poslovne vede (Uradni list RS, št. 17/13) vsebuje naslednjo končno določbo:
»7. člen
Dopolnitev pravilnika se objavi v Uradnem
listu Republike Slovenije in začne veljati na dan objave.«.