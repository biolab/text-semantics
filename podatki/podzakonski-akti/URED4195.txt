1. člen
S to uredbo se zaradi varstva voda in omogočanja splošne rabe
vodnega dobra določi zunanja meja priobalnega zemljišča Blejskega jezera.
2. člen
Pojma po tej uredbi imata naslednji pomen: 
1.     
meja vodnega zemljišča Blejskega jezera je meja zemljiške parcele (v
nadaljnjem besedilu: parcela) številka 1144/1, k.o. Želeče; 
2.     
priobalno zemljišče Blejskega jezera sestavljajo vse parcele ali deli
parcel, ki ležijo med mejo vodnega in zunanjo mejo njegovega priobalnega
zemljišča.
3. člen
Zunanja meja priobalnega zemljišča je poligon, ki poteka po
plastnici na nadmorski višini 476,214 m nad izhodiščem državnega višinskega
koordinatnega sistema oziroma po črti, ki poteka v razdalji 15 metrov, merjeno
horizontalno, od meje vodnega zemljišča Blejskega jezera, če je razdalja med
plastnico in mejo vodnega zemljišča manjša od 15 metrov.
4. člen
(1) Priobalne parcele, ki so v svoji celotni površini
priobalna zemljišča Blejskega jezera, so navedene v prilogi 1, ki je sestavni
del te uredbe. 
(2) Pri parcelah iz prejšnjega odstavka se v zemljiškem
katastru po uradni dolžnosti zabeleži status priobalnega zemljišča.
5. člen
(1) Priobalne parcele, čez katere poteka zunanja meja
priobalnega zemljišča Blejskega jezera in so tako z delom svoje površine
priobalna zemljišča, so navedene v prilogi 2, ki je sestavni del te uredbe. 
(2) Pri parcelah iz prejšnjega odstavka se v zemljiškem
katastru po uradni dolžnosti zabeleži status priobalnega zemljišča na delu teh
parcel.
6. člen
Podatek o zunanji meji priobalnega zemljišča se hrani v
zemljiškem katastru kot gostujoči podatek.
7. člen
Podatek o zunanji meji priobalnega zemljišča in priobalnem
zemljišču se evidentira v vodnem katastru in v zbirki pravnih režimov skladno s
predpisi, ki urejajo sistem zbirk prostorskih podatkov.
8. člen
Do zapisa podatka v zemljiški kataster iz 6. člena te uredbe
in vzpostavitve vodnega katastra oziroma zbirke pravnih režimov se podatek o
zunanji meji priobalnega zemljišča in priobalnem zemljišču hrani pri Agenciji
Republike Slovenije za okolje Ministrstva za okolje in prostor ter na Občini
Bled, v digitalni obliki kot poseben sloj geografskega informacijskega sistema.
9. člen
Ta uredba začne veljati petnajsti dan po objavi v Uradnem
listu Republike Slovenije.
Št. 00719-51/2006/5
Ljubljana, dne 13. julija 2006
EVA 2006-2511-0138
Vlada Republike Slovenije
Janez Janša l.r. 
Predsednik

Priloga
1: Parcele, ki so v celotni površini priobalna zemljišča
Priloga
2: Parcele, ki so z delom površine priobalna zemljišča