1. člen
S to uredbo se določi ureditveno območje meddržavnega mejnega
prehoda Razkrižje (v nadaljnjem besedilu: mejni prehod) na podlagi Elaborata za
ugotavljanje javne koristi za meddržavni mejni prehod Razkrižje, ki ga je
izdelal Proplus, d.o.o., Maribor pod št. 32/E/2006 januarja 2007, in je na
vpogled na Ministrstvu za javno upravo, Direktoratu za investicije,
nepremičnine in skupne službe državne uprave, Tržaška 21, Ljubljana.
2. člen
(1) Ureditveno območje mejnega prehoda obsega: 
a)    
nepremičnine, potrebne za opravljanje varnostnega, carinskega in
inšpekcijskega nadzora, ter neposredno okolico z objekti, ki so potrebni za
smotrno in varno odvijanje prometa, in sicer zemljišča oziroma dele zemljišč
parc. št. 555, 554/3, 560/3, 587/2, 730/1 in 744/2, vse k.o. Razkrižje; 
b)    
trase za izgradnjo infrastrukturnih objektov in naprav, potrebnih za
nemoteno delovanje mejnega prehoda, ki so električni vod, vodovod, kanalizacija
ter telefonski kabel, ki sicer potekajo znotraj ureditvenega območja, razen za:
- 
električni priključni NN kabel v dolžini cca 1 m, ki bo potekal po
zemljišču parc. št. 554/1, k.o. Razkrižje, in v dolžini cca 5 m, ki bo potekal
po zemljišču parc. št. 554/2, k.o. Razkrižje, 
- 
kanalizacijo, za katero se opravi zamenjava kanalizacijske cevi v
dolžini cca 3,5 m, ki bo potekala po zemljišču parc. št. 744/1, rušitev dela
greznice na zemljišču parc. št. 744/4, rušitev in izvedba nove odtočne glave na
zemljišču parc. št. 554/2, rušitev obstoječih kanalov in iztočnih glav v
dolžini cca 3,5 m ter izvedba novih v dolžini cca 3,5 m na zemljišču parc. št.
560/2, vse k.o. Razkrižje. 
(2) Meja ureditvenega območja je prikazana v elaboratu iz
prejšnjega člena in je razvidna iz pregledne situacije v merilu 1:1000, ki je
kot priloga sestavni del te uredbe.
3. člen
Urbanistična podlaga za določitev ureditvenega območja
mejnega prehoda je prostorski izvedbeni akt občine Razkrižje. Ureditveno
področje mejnega prehoda urejajo: 
-       
Odlok o spremembah in dopolnitvah dolgoročnega plana občine Ljutomer za
obdobje 1986–2000 in družbenega plana občine Ljutomer za obdobje 1986–1990 za
območje občine Razkrižje dopolnjen v letu 2001 (Uradni list RS, št. 73/04), 
-       
Odlok o prostorskih ureditvenih pogojih za prostorsko celoto občine
Ljutomer (Uradni list SRS, št. 27/89, in Uradni list RS, št. 8/91, 18/92,
50/97, 29/98 in 39/03), 
-       
Odlok o spremembah in dopolnitvah Odloka o prostorskih ureditvenih
pogojih za prostorsko celoto občine Ljutomer za območje občine Razkrižje
(Uradni list RS, št. 65/05).
4. člen
Območje mejnega prehoda zajema zemljišča, namenjena: 
-       
za novogradnjo, postavitev objekta carine, policije in nadstrešnice, 
-       
za odstranitev obstoječih objektov, 
-       
za rušitev vseh utrjenih površin in izvedbo novih voznih površin, 
-       
za ureditev parkirišč in potrebne infrastrukture, 
-       
za zunanjo ureditev.
5. člen
Šteje se, da je za namene gradnje iz prejšnjega člena na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor
prične s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem
listu Republike Slovenije.
Št. 00714-16/2007/8
Ljubljana, dne 5. aprila 2007
EVA 2007-3111-0030
Vlada Republike Slovenije
Janez Janša l.r. 
Predsednik

Območje
meddržavnega mejnega prehoda Razkrižje