1. člen
Ta uredba določa višino povračil stroškov v zvezi z delom in
drugih prejemkov, do katere se povračila stroškov in drugi prejemki ne vštevajo
v osnovo za davek od osebnih prejemkov in v osnovo za prispevke za socialno
varnost ter višino povračil stroškov v zvezi z delom in drugih prejemkov, do
katere se priznavajo kot odhodek pri ugotavljanju davčne osnove.
2. člen
Povračila stroškov v zvezi z delom se ne vštevajo v osnovo za
davek od osebnih prejemkov in v osnovo za prispevke za socialno varnost ter se
priznajo kot odhodek največ do višine: 
1.     
regres za prehrano med delom – do višine 10% povprečne mesečne plače zaposlenih
v Republiki Sloveniji za pretekle tri mesece, preračunano
za 22 delovnih dni oziroma 176 delovnih ur. Pri obračunu regresa prehrane med
delom lahko izplačevalec upošteva število delovnih dni oziroma ur rednega
delovnega časa, opredeljenega z aktom izplačevalca, v skladu z zakonom o
delovnih razmerjih.
2.     
povračilo stroškov prevoza na delo in z dela – do višine stroškov za
prevoz z javnimi prevoznimi sredstvi, če ni možnosti prevoza z javnimi
prevoznimi sredstvi pa kilometrina do višine 15% cene neosvinčenega motornega
bencina – 95 oktanov;
3.     
dnevnica za službeno potovanje, ki traja:
- 
6 do 8 ur – do višine 1.218 SIT,
- 
8 do 12 ur – do višine 1.750 SIT,
- 
nad 12 ur – do višine 3.500 SIT.
4.     
povračilo stroškov prenočevanja – do
višine zneska po predloženem računu, ki ga odobri delodajalec;
5.     
povračilo stroškov prevoza na službeni poti:
- 
za potovanja z javnimi prevoznimi sredstvi – do višine stroškov prevoza
z javnimi prevoznimi sredstvi, in sicer na podlagi dokazila oziroma računa;
- 
za potovanja z lastnim prevoznim sredstvom – kilometrina do višine 30%
cene neosvinčenega motornega bencina – 95
oktanov.
6.     
terenski dodatek dnevno – do višine 21% dnevnice za službeno potovanje,
ki traja nad 12 ur; 
7.     
povračila stroškov za službena potovanja v tujino:
- 
do višine, določene v skladu z uredbo o povračilu stroškov za službena
potovanja v tujino (Uradni list RS, št. 38/94, 63/94, 24/96), in sicer dnevnica
do višine, določene v skladu s 4., 5., 6., 7. in 8. členom te uredbe, povračilo
stroškov prenočevanja do višine, določene v skladu z 9. členom te uredbe,
povračilo stroškov prevoza na službeni poti do višine, določene v skladu z 12.
in 15. členom te uredbe ter povračilo drugih stroškov do višine, določene v
skladu s 14. členom te uredbe.
Določba 6. člena uredbe o povračilu stroškov za službena
potovanja v tujino se za davčne namene smiselno uporablja tako, da se znesek
dnevnic, ki ne bo obdavčen poveča:
-       
članom uprave in nadzornih svetov pravnih oseb ter poslovodjem –
direktorjem pravnih oseb, ki navedenih organov nimajo in zasebnikom, ki
opravljajo dejavnost -za 20%,
-       
delavcem, ki jih imenuje poslovodja (direktor), so njemu neposredno
odgovorni in vodijo posamezno delovno področje ali za poslovodjo opravljajo
naloge, ki zahtevajo posebno strokovnost – za 10%.
8.     
nadomestilo za ločeno življenje: 
- 
povračilo stroškov stanovanja – do višine 18%, 
- 
povračilo stroškov prehrane – do višine 22% 
povprečne mesečne plače zaposlenih v Republiki
Sloveniji za pretekle tri mesece.
2.a člen
Drugi prejemki se ne vštevajo v osnovo za davek od osebnih
prejemkov in v osnovo za prispevke za socialno varnost ter se priznajo kot
odhodek največ do višine: 
1.     
jubilejne nagrade – do višine 
- 
za 10 let delovne dobe 40% 
- 
za 20 let delovne dobe 60% 
- 
za 30 let delovne dobe 80% 
povprečne mesečne plače zaposlenih v
Republiki Sloveniji za pretekle tri mesece; 
2.     
odpravnina ob upokojitvi – do višine treh povprečnih mesečnih plač
zaposlenih v Republiki Sloveniji; 
3.     
solidarnostna pomoč: 
- 
v primeru smrti delavca do višine treh povprečnih mesečnih plač
zaposlenih v Republiki Sloveniji za pretekle tri mesece; 
- 
v drugih primerih enkratnih izplačil solidarnostnih pomoči delavcu, ki
so vezana na posamezni individualni primer, do višine povprečne mesečne plače
zaposlenih v Republiki Sloveniji za pretekle tri mesece.
3. člen
Drugi prejemki se priznavajo kot odhodek največ do višine: 
1.     
plača pripravnika – do višine 70% plače, določene za delovno mesto, za
katerega se pripravnik usposablja, oziroma do višine minimalne plače, če je ta
višja;
2.     
mesečno plačilo učencem, dijakom in
študentom za opravljeno obvezno praktično delo v vzgojnoizobraževalnem procesu
– do višine 15% povprečne mesečne plače zaposlenih v Republiki Sloveniji; 
3.     
regres za letni dopust – do višine70 % povprečne mesečne plače zaposlenih
v Republiki Sloveniji; 
4.     
(črtana);
5.     
(črtana);
6.     
(črtana).
4. člen
Pri ugotavljanju zneskov iz prejšnjih členov še upoštevajo
zadnji znani statistični podatki. Za izračun kilometrine se upošteva
maloprodajna cena motornega bencina.

Uredba o višini povračil stroškov v zvezi
z delom in drugih prejemkov, ki se pri ugotavljanju davčne osnove priznavajo
kot odhodek (Uradni list RS, št. 72/93)
vsebuje naslednjo končno določbo:
»5. člen
Ta uredba začne veljati naslednji dan po objavi v Uradnem
listu Republike Slovenije in se uporablja od 1. 1. 1994 dalje.«.

Uredba o spremembah in dopolnitvah uredbe
o višini povračil stroškov v zvezi z delom in drugih prejemkov, ki se pri
ugotavljanju davčne osnove priznavajo kot odhodek (Uradni list RS, št. 43/94)
vsebuje naslednjo končno določbo:
»3. člen
Ta uredba začne veljati osmi dan po objavi v Uradnem listu
Republike Slovenije.«.

Uredba o
spremembah in dopolnitvah uredbe o višini povračil stroškov v zvezi z delom in
drugih prejemkov, ki se pri ugotavljanju davčne osnove priznavajo kot odhodek
(Uradni list RS, št. 62/94)
vsebuje naslednjo končno določbo:
»2. člen
Ta uredba začne veljati petnajsti dan po objavi v Uradnem
listu Republike Slovenije.«.

Uredba o
spremembah in dopolnitvah uredbe o višini povračil stroškov v zvezi z delom in
drugih prejemkov, ki se pri ugotavljanju davčne osnove priznavajo kot odhodek
(Uradni list RS, št. 7/95) vsebuje
naslednjo končno določbo:
»4. člen
Ta uredba začne veljati naslednji dan po objavi v Uradnem
listu Republike Slovenije.«.

Uredba o
spremembah in dopolnitvah uredbe o višini povračil stroškov v zvezi z delom in
drugih prejemkov, ki se pri ugotavljanju davčne osnove priznavajo kot odhodek
(Uradni list RS, št. 5/98) vsebuje
naslednjo končno določbo:
»5. člen
Ta uredba začne veljati naslednji dan po objavi v Uradnem
listu RS.«.

Uredba o
spremembah in dopolnitvah uredbe o višini povračil stroškov v zvezi z delom in
drugih prejemkov, ki se pri ugotavljanju davčne osnove priznavajo kot odhodek
(Uradni list RS, št. 50/01)
vsebuje naslednjo končno določbo:
»3. člen
Ta uredba začne veljati naslednji dan po objavi v Uradnem
listu Republike Slovenije in se uporablja od 1. julija 2001.«.