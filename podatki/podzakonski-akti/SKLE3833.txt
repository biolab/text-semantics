1
Banka Slovenije bo preko depotnih bank v Republiki Sloveniji
dne 12. maja 2003 dala v obtok bankovca za 1000 in 100 tolarjev z znamenji, ki
so določena s sklepom o glavnih znamenjih bankovcev za 1000, 500 in 100
tolarjev (Uradni list RS, št. 46/92, 66/93, 59/00, 44/01, 74/01 in št. 42/03).
2
Bankovci za 1.000 tolarjev, ki so bili izročeni v obtok s sklepom
o izročitvi tolarskih bankovcev za 1.000, 500 in 100 tolarjev v obtok (Uradni
list RS, št. 46/92), s sklepom o izročitvi bankovca za 1000 tolarjev v obtok
(Uradni list RS, št. 66/93, 59/00) in s sklepom o izročitvi bankovcev za 1000
in 100 tolarjev v obtok (Uradni list RS, št. 74/01), ostanejo še naprej
zakonito plačilno sredstvo.
3
Bankovci za 100 tolarjev, ki so bili izročeni v obtok s sklepom
o izročitvi tolarskih bankovcev za 1000, 500 in 100 tolarjev v obtok (Uradni list
RS, št. 46/92) in s sklepom o izročitvi bankovcev za 1000 in 100 tolarjev v
obtok (Uradni list RS, št. 74/01) ostanejo še naprej zakonito plačilno sredstvo.
4
Ta sklep začne veljati z dnem objave v Uradnem listu Republike
Slovenije.
Št. 66
Ljubljana, dne 22. aprila 2003.
Predsednik
Sveta Banke Slovenije
Mitja Gaspari l. r.