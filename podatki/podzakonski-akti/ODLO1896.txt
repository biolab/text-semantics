1. člen
S tem odlokom se ustanovi Urad Vlade Republike Slovenije za
oskrbo in integracijo migrantov (v nadaljnjem besedilu: urad) kot vladna
služba.
2. člen
Urad:
-       
opravlja naloge, določene z zakoni, ki urejajo tujce, mednarodno zaščito
in začasno zaščito razseljenih oseb,
-       
usklajuje delo in naloge drugih državnih organov, nevladnih, mednarodnih
ter drugih organizacij na področju oskrbe in integracije migrantov ter
-       
spremlja migrantsko problematiko ter daje pobude in predloge za
reševanje problematike s svojega delovnega področja.
3. člen
(1) Urad vodi direktor.
(2) Direktorja imenuje in razrešuje Vlada Republike
Slovenije na predlog generalnega sekretarja vlade.
(3) Direktor je za delo urada odgovoren generalnemu
sekretarju vlade.
4. člen
Akt o notranji organizaciji in sistemizaciji delovnih mest v
uradu na predlog direktorja s soglasjem Vlade Republike Slovenije sprejme generalni
sekretar vlade.
PREHODNE IN KONČNA DOLOČBA
5. člen
(1) Urad prevzame naloge, ustrezne javne uslužbence,
opremo, dokumentacijo in prostore s področja oskrbe in integracije migrantov
1. junija 2017.
(2) Do vzpostavitve pogojev za delovanje urada kot
samostojnega proračunskega uporabnika se sredstva za delovanje urada
zagotavljajo v finančnem načrtu Ministrstva za notranje zadeve.
(3) Akt o notranji organizaciji in sistemizaciji
delovnih mest iz prejšnjega člena se sprejme na predlog vršilca dolžnosti
direktorja v 30 dneh od uveljavitve tega odloka.
6. člen
Ta odlok začne veljati naslednji dan po objavi v Uradnem
listu Republike Slovenije.
Št. 00701-4/2017
Ljubljana, dne 2. marca 2017
EVA 2017-1511-0002
Vlada Republike Slovenije
dr. Miroslav Cerar l.r.
Predsednik