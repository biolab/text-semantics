1. člen
(vsebina sklepa)
Ta sklep za vzajemni pokojninski sklad in krovni pokojninski
sklad določa podrobnejšo vsebino pristopne izjave k pokojninskem načrtu
individualnega zavarovanja iz petega odstavka 240. člena Zakona o pokojninskem
in invalidskem zavarovanju (Uradni list RS, št. 96/12, 39/13, 99/13 –
ZSVarPre-C, 101/13 – ZIPRS1415, 44/14 – ORZPIZ206, 85/14 – ZUJF-B, 95/14 –
ZUJF-C, 90/15 – ZIUPTD, 102/15, 23/17, 40/17, 65/17, 28/19 in 75/19) in izjave
o izbiri podsklada krovnega pokojninskega sklada.
2. člen
(vsebina pristopne izjave)
Pristopna izjava k pokojninskem načrtu individualnega zavarovanja
vsebuje najmanj naslednje podatke:
1.     
firmo, sedež in logotip upravljavca vzajemnega pokojninskega sklada ali
krovnega pokojninskega sklada;
2.     
označbo, da gre za pristopno izjavo k pokojninskemu načrtu
individualnega zavarovanja;
3.     
podatke o članu:
a)   
ime in priimek;
b)   
datum in kraj rojstva;
c)   
enotno matično številko občana, oziroma v primeru, ko gre za tujca,
enotno matično številko tujca;
d)   
naslov stalnega oziroma začasnega prebivališča;
e)   
državljanstvo;
f)    
davčno številko;
4.     
podatke o vplačilu individualnega zavarovanja:
a)   
višino vplačila;
b)   
rok vplačila (mesečno, četrtletno, polletno, letno) in datum vplačila;
c)   
način vplačila;
5.     
podatke o upravičencih za primer smrti:
a)   
ime in priimek upravičenca;
b)   
enotno matično številko občana oziroma v primeru, ko gre za tujca,
enotno matično številko tujca;
c)   
naslov stalnega oziroma začasnega prebivališča;
d)   
davčno številko;
e)   
delež odkupne vrednosti premoženja;
6.     
navedbo: »S podpisom potrjujem, da sem seznanjen z vsebino pokojninskega
načrta individualnega zavarovanja, pravili upravljanja in izjavo o naložbeni
politiki za izbrani vzajemni pokojninski sklad oziroma podsklad krovnega
pokojninskega sklada. Seznanil sem se tudi s tem, ali in kako se pri izbiri
naložb upoštevajo okoljski in socialni dejavniki ter dejavniki upravljanja
družb, z informacijami o donosnosti pokojninskega sklada, o strukturi stroškov,
ki se odtegnejo iz sredstev člana in pokojninskega sklada ter o tem, kje so na
voljo dodatne informacije. S podpisom potrjujem točnost podatkov, ki sem jih
navedel v pristopni izjavi in se zavezujem, da bom vsako spremembo osebnih
podatkov sporočil upravljavcu v roku 15 dni od nastale spremembe.«;
7.     
privolitev za zbiranje osebnih podatkov;
8.     
naziv oziroma ime pokojninskega načrta individualnega zavarovanja, h
kateremu pristopa član;
9.     
v primeru pristopa k pokojninskemu načrtu z naložbeno politiko
življenjskega cikla člana tudi:
a)   
navedba imena krovnega pokojninskega sklada;
b)   
navedba imen posameznih podskladov;
c)   
pojasnilo z opozorilom: »Pravico imate izbirati med podskladi krovnega
pokojninskega sklada z različnimi naložbenimi politikami. Izberete lahko
podsklad, ki izvaja naložbeno politiko, prilagojeno vaši starostni skupini ali
podsklad, ki izvaja bolj konzervativno naložbeno politiko kot podsklad, ki
ustreza vaši starostni skupini. Če v pristopni izjavi ne izberete podsklada, v
katerega želite nalagati sredstva, se šteje, da ste izbrali podsklad, ki izvaja
naložbeno politiko, prilagojeno vaši starostni skupini.«;
d)   
zahteva po izbiri podsklada krovnega pokojninskega sklada, v katerega
želi član vstopiti;
10.  
kraj in datum ter podpis člana.
KONČNE DOLOČBE
3. člen
(prenehanje sklepa)
Z dnem uveljavitev tega sklepa preneha veljati Sklep o
vsebini obvestila o vključitvi v kolektivno zavarovanje, izjave o izbiri
podsklada krovnega pokojninskega sklada in pristopne izjave k pokojninskem
načrtu individualnega zavarovanja (Uradni list RS, št. 79/13).
4. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00702-2/2020-4
Ljubljana, dne 28. maja 2020
EVA 2020-1611-0050
Predsednik sveta
Agencije za trg vrednostnih papirjev
mag. Miloš Čas