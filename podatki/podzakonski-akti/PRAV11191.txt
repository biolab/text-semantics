1. člen
S tem pravilnikom se sprejme
gozdnogospodarski načrt gozdnogospodarske enote Destrnik (2012–2021), št.
12-34/12 z dne 13. 8. 2012, ki ga je za obdobje od 1. januarja 2012 do
31. decembra 2021 izdelal Zavod za gozdove Slovenije, Območna enota
Maribor.
2. člen
Gozdnogospodarska enota Destrnik, ki meri
13.767,24 ha, se nahaja v Gozdnogospodarskem območju Maribor, v občinah
Destrnik, Videm pri Ptuju, Markovci, Sveti Andraž v Slovenskih goricah,
Trnovska vas in Mestni občini Ptuj, oziroma v katastrskih občinah Trnovski vrh,
Ločki vrh, Svetinci, Desenci, Levanjci, Dolič, Destrnik, Vintarovci, Jiršovci
Drstelja, Janežovci, Janežovski vrh, Zgornji Velovlek, Krčevina pri Vurbergu,
Grajenščak, Spodnji Velovlek, Podvinci, Pacinje, Kicar, Rogoznica, Nova vas pri
Ptuju, Mestni vrh, Grajena, Krčevina pri Ptuju, Brstje, Spuhlja, Markovci, Nova
vas pri Markovcih, Zabovci, Hvaletinci, Vitomarci, Drbetinci, Trnovska vas,
Biš, Bišečki vrh, Trnovski vrh in Ločič.
3. člen
V gozdnogospodarski enoti Destrnik je s
1. januarjem 2012 ugotovljeno naslednje stanje gozdov:
a)     lastništvo: 85,0 % zasebnih gozdov v lasti fizičnih ali pravnih
oseb in 15,0 % državnih gozdov;
b)     površina: 3.259,70 ha, od katere je 2.681,58 ha večnamenskih
gozdov, 34,59 ha gozdov s posebnim namenom, v katerih gozdnogospodarski ukrepi
niso dovoljeni, 325,44 ha gozdov s posebnim namenom, v katerih so
gozdnogospodarski ukrepi dovoljeni, in 218,09 ha varovalnih gozdov;
c)     lesna zaloga: 333,8 m³/ha, od tega 57,4 m³/ha iglavcev in 276,4 m³/ha
listavcev;
d)     tekoči letni prirastek: 8,93 m³/ha, od tega 1,36 m³/ha iglavcev in
7,57 m³/ha listavcev.
4. člen
(1) V gozdnogospodarskem načrtu
gozdnogospodarske enote Destrnik (2012–2021) je na podlagi ugotovljenega stanja
gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Destrnik določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 2.645,39 ha,
-       
ekološke funkcije na površini 870,40 ha in
-       
socialne funkcije na površini 216,68 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Destrnik (2011–2020) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Destrnik za
obdobje od 1. januarja 2012 do 31. decembra 2021 določeni naslednji
ukrepi:
-       
najvišji možni posek v višini 230.752 m³, od tega 43.077 m³ iglavcev in
187.675 m³ listavcev,
-       
gojitvena dela, potrebna za ohranitev in razvoj gozdov na površini
175,40 ha,
-       
nega drogovnjaka na površini 39,94 ha in
-       
varstvena dela, potrebna za zaščito pred divjadjo in sicer zaščita sadik
gozdnega drevja s 15.790 tulci ter zaščita s 370 m ograje.
(2) V gozdnogospodarskem načrtu
gozdnogospodarske enote Destrnik (2012–2021) so določeni ukrepi in načini
njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Destrnik v
obdobju od uveljavitve tega pravilnika do 31. decembra 2021 se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Destrnik (2012–2021).
7. člen
Po en izvod gozdnogospodarskega načrta
gozdnogospodarske enote Destrnik (2012–2021) je na vpogled na sedežu Zavoda za
gozdove Slovenije, Območne enote Maribor, Tyrševa 15, Maribor, na sedežu Zavoda
za gozdove Slovenije, Krajevne enote Ptuj, Zoisova 5, Ptuj in na Ministrstvu za
kmetijstvo in okolje, Dunajska 22, Ljubljana, kjer se hrani tudi dokumentacija
v zvezi s postopkom sprejemanja gozdnogospodarskega načrta gozdnogospodarske
enote Destrnik (2012–2021).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-586/2012
Ljubljana, dne 28. januarja 2013
EVA 2012-2330-0062
Franc Bogovič l.r.
Minister za kmetijstvo in okolje