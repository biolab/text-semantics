1. člen
Na predlog Strokovnega sveta Republike Slovenije za poklicno
in strokovno izobraževanje, sprejetim na 130. seji dne 6. 5. 2011,
minister za šolstvo in šport sprejme prilagojeni izobraževalni program nižjega
poklicnega izobraževanja:
-       
Preoblikovalec tekstilij za pridobitev naziva nižje poklicne izobrazbe
preoblikovalec/preoblikovalka tekstilij (za gluhe in naglušne ter dijake z
govorno‑jezikovnimi motnjami).
2. člen
(1) Izobraževalni program iz 1. člena Ministrstvo za
šolstvo in šport objavi na svoji spletni strani.
(2) Izobraževalni program
iz prejšnjega odstavka bo s šolskim letom 2011/2012 postopoma nadomeščal
dosedanji izobraževalni program, kot je razvidno iz spodnje pregle­dnice:


Novi in prenovljeni izobraževalni program (i. p.)

Vrsta 
i. p.

Naziv 
strokovne izobrazbe

KLASIUS‑SRV 
 
KLASIUS‑P

Seja Strokovnega sveta RS za poklicno in strokovno
  izobraževanje (SSPSI), na kateri je bil program sprejet

Dosedanji izobraževalni program (objava sprejema v
  Ur. l. RS, št.), ki bo postopoma nadomeščen


Preoblikovalec tekstilij (GLU, GJM)

NPI

preoblikovalec/preoblikovalka tekstilij

KLASIUS‑SRV 13001
 
KLASIUS‑P 5422

130. seja, SSPSI, dne 6. 5. 2011

Pomočnik konfekcionarja (GLU, GJM) (52/03)


NPI – nižje poklicno izobraževanje, GLU – za
gluhe in naglušne dijake, GJM – za dijake z govorno‑jezikovnimi motnjami.
3. člen
Ta odredba začne veljati naslednji dan po objavi v Uradnem
listu Republike Slovenije.
Št. 0070-58/2011
Ljubljana, dne 7. junija 2011
EVA 2011-3311-0062
dr. Igor Lukšič l.r. 
Minister 
za šolstvo in šport