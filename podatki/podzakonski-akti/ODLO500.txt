1. člen
S tem odlokom se določa način vrednotenja podržavljenih
kmetijskih zemljišč, gozdov in zemljišč, uporabljenih za gradnjo (v nadaljnjem
besedilu: zemljišča), ne glede na to ali jim je bila po podržavljenju
spremenjena namembnost.
2. člen
Vrednost zemljišč se določa glede na katastrsko kulturo,
katastrski razred in katastrski okraj v času podržavljanja.
3. člen
V prilogi 1, ki je sestavni del tega odloka in je objavljena
skupaj z njim, so določeni količniki za zemljišča po katastrskih okrajih,
katastrskih razredih in katastrskih kulturah.
Vrednost zemljišča se izračuna tako, da se površina zemljišča
v kvadratnih metrih (m2) pomnoži s količnikom iz prejšnjega odstavka
in izhodiščno vrednostjo za m2 zemljišča, določene v skladu s tem
odlokom.
4. člen
Izhodiščna vrednost zemljišča je 3,94 DEM/m2
preračunano v tolarje po srednjem tečaju nemške marke, kot ga določa Banka
Slovenije.
4.a člen
Po tem. odloku se izračunavajo tudi:
-       
vrednost podržavljenega trajnega nasada,
-       
vrednost zemljišča, za katerega ni podatkov o katastrski kulturi v času
podržavljanja in je danes na njem trajni nasad,
-       
vrednost sodobnega trajnega nasada.
Po tem odloku so trajni nasadi: vinogradi, plantažni –
intenzivni sadovnjaki, ekstenzivni sadovnjaki in hmeljišča.
4.b člen
Vrednost« trajnega nasada, izračunana po 3. in 4. členu tega
odloka (IVTN), predstavlja skupno vrednost zemljišča in investicije v sodoben
trajni nasad v prvem letu rodnosti, ki pa se korigira glede na količnik
vrednosti zemljišča (KVZ), količnik vrednosti investicije (KVI), količnik
manjše vrednosti tehnologije investicije v času podržavljenja glede na sodoben
nasad (KMVT) in količnik amortizacije (AM).
4.c člen
Količniki iz prejšnjega člena so naslednji:
1.     
Količniki vrednosti zemljišča. (KVZ) in količniki vrednosti investicije
(KVI) v trajni nasad, so glede na vrsto nasada naslednji:
Vrsta nasada                                    Količnik
vrednosti                               Količnik vrednosti
zemljišča                                                 investicije
(KVZ)                                                      (KVI)
Plantažni
sadovnjak                                0,3                                                         0,7
Ekstenzivni sadovnjak                            0,8                                                         0,2
Vinograd                                                 0,3                                                         0,7
Hemljišče                                                0,4                                                         0,6
2.     
Količniki manjše vrednosti tehnologije investicije v podržavljenih
nasadih glede na sodoben nasad (KMVT) so glede na vrsto nasada naslednji:
- 
ekstenzivni sadovnjak                                                                1
- 
vinograd                                                                                     0,6
- 
hmeljišče                                                                                    0,5
- 
intenzivnih – plantažnih sadovnjakov v času podržavljenja ni bilo.
3.     
Količnik amortizacije (AM) je 0,5.
4.č člen
Vrednosti zemljišč in nasadov iz 4.a člena tega odloka se
izračunajo:
1.     
Če je bil podržavljen trajni nasad, se njegova sedanja vrednost (VPN)
izračuna po naslednji formuli:
VPN = (IVTN x KVI x
KMVT x AM) + (IVTN x KVZ).
2.     
Če je bilo podržavljeno zemljišče, za katerega ni podatkov o katastrski
kulturi v času podržavljenja in je danes na tem zemljišču trajni nasad, se
sedanja vrednost podržavljenega zemljišča (VPZ) izračuna iz sedanje katastrske
kulture po naslednji formuli:
VPZ
= IVTN x KVZ.
3.     
Vrednost sodobnega trajnega nasada (VSTN), se izračuna na dan izdaje
denacionalizacijske odločbe po naslednji formuli:
VSTN = (IVTN x KVI x
AM) + (IVTN x KVZ).
5. člen
Ministrstvo za kmetijstvo, gozdarstvo in prehrano tekoče
spremlja tržne cene kmetijskih zemljišč in gozdov v Republiki Sloveniji.
Če ministrstvo iz prejšnjega odstavka ugotovi, da je razlika
med tržno ceno in vrednostjo zemljišča, ugotovljeno po tem odloku, večja od
10%, določi novo izhodiščno vrednost zemljišča, tako da za ugotovljeni odstotek
razlike spremeni izhodiščno vrednost iz prejšnjega člena.
6. člen
Odškodnina se izplača s priznanico oziroma obveznico v skladu
z zakonom o denacionalizaciji.

Priloga
1: Količniki za izračun vrednosti kmetijskih zemljišč in gozdov

Odlok o načinu določanja vrednosti
kmetijskih zemljišč, gozdov in zemljišč, uporabljenih za gradnjo, v postopku
denacionalizacije (Uradni list RS, št. 16/92)
vsebuje naslednjo končno določbo:
»7. člen
Ta odlok začne veljati petnajsti dan po objavi v Uradnem
listu Republike Slovenije.«.

Odlok o dopolnitvah odloka o načinu
določanja vrednosti kmetijskih zemljišč, gozdov in zemljišč, uporabljenih za
gradnjo, v postopku denacionalizacije (Uradni list RS, št. 21/92)
vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.