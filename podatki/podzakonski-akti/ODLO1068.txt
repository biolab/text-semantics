1. člen
S tem odlokom se določi premoženje
Republike Slovenije, ki se kot dopolnilno premoženje zagotovi za zamenjavo za
lastniške certifikate Prvega pokojninskega sklada Republike Slovenije (v
nadaljevanju: Prvi pokojninski sklad) zaradi uresničitve enkratne davčne
olajšave iz prvega odstavka 12. člena zakona o prvem pokojninskem skladu
Republike Slovenije in preoblikovanju pooblaščenih investicijskih družb (v
nadaljevanju: ZPSPID) in za zamenjavo za lastniške certifikate iz drugega
odstavka 9. člena ZPSPID.
2. člen
Dopolnilno premoženje iz 1. člena tega
odloka je navedeno v seznamu (PRILOGA), ki je sestavni del tega odloka.
Vrednost premoženja je določena na način, določen z 38. členom ZPSPID.
3. člen
Vlada Republike Slovenije opravi ustrezna
razpolagalna pravna dejanja, ki so potrebna za prenos premoženja, navedenega v
seznamu iz 2. člena tega odloka na Prvi pokojninski sklad v roku petnajst dni
od uveljavitve tega odloka oziroma v roku petnajst dni od prenosa premoženja s
Slovenske razvojne  družbe na Republiko Slovenijo.
4. člen
Z dnem prenosa posameznega premoženja iz
tega odloka na Prvi pokojninski sklad, se stanje lastniških certifikatov na
ločenem računu Prvega pokojninskega sklada zmanjša za vrednost prenesenega
premoženja v skladu z 12. členom ZPSPID.

Priloga: Dopolnilno premoženje za PPS

Odlok o dopolnilnem premoženju, ki se preda
Prvemu pokojninskemu skladu Republike Slovenije (Uradni list RS, št. 13/02)
vsebuje naslednjo končno določbo:
»5. člen
Ta odlok začne veljati osmi dan po objavi v
Uradnem listu Republike Slovenije.«.

Odlok o spremembah in dopolnitvah odloka o
dopolnilnem premoženju, ki se preda prvemu pokojninskemu skladu Republike
Slovenije (Uradni list RS, št. 38/02) vsebuje naslednjo končno določbo:
»4. člen
Ta odlok začne veljati naslednji dan po objavi v Uradnem listu Republike Slovenije.«.