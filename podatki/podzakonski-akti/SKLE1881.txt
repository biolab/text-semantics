I
Vlada Republike Slovenije odreja javno razgrnitev osnutka
lokacijskega načrta za avtocestni priključek Celje vzhod in povezovalno cesto
(v nadaljevanju: osnutek lokacijskega načrta), ki ga je izdelal Razvojni center
planiranje Celje, d.o.o., pod št. projekta 324/99, v juliju 2000 in predloga
sprememb in dopolnitev prostorskih sestavin v naslovu navedenih planskih aktov
Mestne občine Celje, ki jih je izdelal Razvojni center planiranje Celje,
d.o.o., v juliju 2000.
II
Vlada Republike Slovenije ugotavlja, da je osnutek
lokacijskega načrta skladen z zasnovo cestnega omrežja v prostorskih sestavinah
dolgoročnega plana SR Slovenije za obdobje od leta 1986 do leta 2000 (Uradni
list SRS, št. 1/86, 41/87, 12/89 in Uradni list RS, št. 36/90, 27/91, 72/95,
13/96 in 11/99) in s prostorskimi sestavinami družbenega plana SR Slovenije za
obdobje od leta 1986 do leta 1990 (Uradni list SRS, št. 2/86, 41/87, 23/89 in
Uradni list RS, št. 72/95, 13/96 in 11/99) ter predstavlja spremembo in
dopolnitev prostorskih sestavin dolgoročnega plana Mestne občine Celje za
obdobje od leta 1986 do leta 2000 (Uradni list SRS, št. 4/88 ter Uradni list
RS, št. 18/91, 54/94 in 59/00) in srednjeročnega družbenega plana Mestne občine
Celje, za obdobje od leta 1986 do leta 1990 (Uradni list SRS, št. 40/86 in
Uradni list RS, št. 59/00).
III
Vlada Republike Slovenije predlaga Mestni občini Celje v
obravnavo in sprejem spremembe in dopolnitve planskih aktov občine.
IV
Mestna občina Celje mora poskrbeti za izvedbo javne
razgrnitve in organizacijo javnih obravnav osnutka lokacijskega načrta in
predloga sprememb in dopolnitev planskih aktov občine. Javna razgrnitev traja
en mesec in se začne peti dan po objavi sklepa v Uradnem listu Republike
Slovenije.
V
V času javne razgrnitve lahko podajo na javno razgrnjeni
osnutek lokacijskega načrta in predlog sprememb in dopolnitev planskih aktov
občine pripombe in predloge vsi zainteresirani in prizadeti.
VI
Mestna občina Celje mora v roku 30 dni po preteku javne
razgrnitve poslati ministru za okolje in prostor vse zbrane pripombe in
predloge. Če v tem roku minister ne prejme pripomb in predlogov z javne
razgrnitve se šteje, da na osnutek lokacijskega načrta ni pripomb oziroma, da
je ta usklajen.
VII
Ta sklep se objavi v Uradnem listu Republike Slovenije.
Št. 350-11/98-6
Ljubljana, dne 16. novembra 2000.
Vlada Republike Slovenije
dr. Andrej Bajuk l. r. 
Predsednik
 