1. člen
Ta uredba določa najvišjo drobnoprodajno ceno omejene
količine električne energije za mikro, mala in srednja podjetja, kot so
opredeljena v 2. členu Priloge k Priporočilu Komisije 2003/361/ES z dne 6. maja 2003 o opredelitvi mikro, malih in
srednjih podjetij (UL L št. 124 z dne 20. 5.
2003, str. 36), ki so končni odjemalci,
kot jih določa Zakon o oskrbi z električno energijo (Uradni list RS, št.
172/21) v skladu z 12. in 13. členom
Uredbe Sveta (EU) 2022/1854 z dne 6. oktobra
2022 o nujnem posredovanju za obravnavo visokih cen energije (UL L št. 261 z
dne 7. 10. 2022, str. 1).
2. člen
(1) Do ukrepov iz te
uredbe so upravičeni končni odjemalci iz 1. člena te uredbe, ki niso upravičeni
do ukrepov iz Uredbe o določitvi cen električne energije (Uradni list RS, št. 95/22 in 98/22) in iz Uredbe o določitvi cene
električne energije za nekatere pravne osebe javnega prava, za izvajalce javno
veljavnih programov vzgoje in izobraževanja ter za izvajalce socialno
varstvenih storitev, socialnovarstvenih programov in programov v podporo
družini (Uradni list RS, št. 162/22).
(2) Ne glede na določbe
prejšnjega odstavka se ta uredba ne uporablja za končne odjemalce, ki imajo za
leto 2023 sklenjene pogodbe o dobavi po cenah, ki so nižje od drobnoprodajnih
cen iz prvega odstavka 3. člena te uredbe.
(3) Distribucijski
operater na zahtevo dobavitelja brezplačno zagotovi vse podatke o izpolnjevanju
pogoja iz prvega odstavka tega člena za posameznega odjemalca in o velikosti
podjetja iz drugega odstavka tega člena.
(4) Ministrstvo,
pristojno za gospodarstvo, distribucijskemu operaterju zagotovi podatke o
velikosti podjetij iz 1. člena te uredbe.
3. člen
(1) Najvišja drobnoprodajna cena za količino električne
energije, kot je določena v 4. členu te uredbe znaša:
-       
za višjo dnevno tarifno postavko 0,21700 EUR/kWh,
-       
za nižjo dnevno tarifno postavko 0,15550 EUR/kWh,
-       
za enotno tarifno postavko 0,19500 EUR/kWh.
(2) Cena se določi na
enoto proizvoda, ki je ena kilovatna ura, brez DDV.
(3) Dobavitelj končnemu
odjemalcu za električno energijo, ki presega količino kot je določena v 4.
členu te uredbe, ponudi in sklene pogodbo o dobavi po tržni ceni.
4. člen
(1) Količina električne energije, ki jo dobavitelj električne
energije proda končnemu odjemalcu po ceni iz prvega odstavka prejšnjega člena,
znaša 90 % porabljene električne energije odjemalca za isti mesec v obdobju od
1. julija 2021 do 30. junija 2022, za vsako tarifo posebej.
(2) Za merilno mesto,
ki je bilo priključeno 1. julija 2022 ali
pozneje, je količina električne energije, ki jo dobavitelj električne energije
proda končnemu odjemalcu po ceni iz prvega odstavka prejšnjega člena, 90%
dejanske mesečne porabe.
(3) Distribucijski
operater na zahtevo dobavitelja brezplačno zagotovi podatke o količini
električne energije za posameznega odjemalca.
5. člen
Dobavitelj, ki od uveljavitve te uredbe dobavlja električno
energijo končnim odjemalcem, za katere se uporablja ta uredba, ne sme prenehati
z dejavnostjo dobave tem kategorijam odjemalcev. Dobavitelj mora končnim
odjemalcem, ki nimajo sklenjene veljavne pogodbe o dobavi, na zahtevo
posredovati ponudbo in na njeni podlagi skleniti pogodbo o dobavi, vse skladno
s pogoji iz te uredbe. S tem končni odjemalci ne izgubijo pravice do menjave
dobavitelja.

Uredba o določitvi cene električne energije za
mikro, mala in srednja podjetja (Uradni list RS, št. 167/22) vsebuje naslednjo prehodno in
končno določbo:
»PREHODNA IN KONČNA DOLOČBA
6. člen
Omejitev drobnoprodajne cene iz te uredbe velja tudi za
pogodbe o dobavi, sklenjene v obdobju od 9. novembra
do vključno 31. decembra 2022, za dobave
v času veljavnosti te uredbe.
7. člen
Ta uredba začne veljati 1. januarja
2023 in velja do 30. junija 2023.«.

Uredba
o spremembi Uredbe o določitvi cene električne energije za mikro, mala in
srednja podjetja (Uradni list RS, št. 4/23)
vsebuje naslednjo končno določbo:
»KONČNA DOLOČBA
2. člen
Ta uredba začne veljati naslednji dan po objavi v Uradnem
listu Republike Slovenije.«.