1.     
Banka Slovenije izdaja 1. 6. 1996 peto izdajo blagajniškega zapisa z
nakupnim bonom do skupnega zneska deset milijard tolarjev. 
Znesek iz prejšnjega odstavka pomeni osnovno prodajo
blagajniškega zapisa z nakupnim bonom. 
2.     
Blagajniški zapis z nakupnim bonom je finančni inštrument, ki ima
blagajniški zapis, nakupni bon in kontrolni kupon. 
Blagajniški zapis je kratkoročni prinosniški diskontni
vrednostni papir, izdan v apoenih po 500.000 tolarjev in se vplača z diskontom
v tolarjih. Obrestna mera znaša 9% letno. Rok dospetja pete izdaje
blagajniškega zapisa je 1. 12. 1996. Nominalna vrednost blagajniškega zapisa
pomeni obveznost Banke Slovenije ob dospelosti. Pravice iz blagajniškega zapisa
zastarajo v petih letih od dneva dospelosti. 
Nakupni bon je ločljiv od vrednostnega papirja in je ob
izdaji sestavljen iz petih, med seboj ločljivih delov. Vsak del nakupnega bona
daje vsakemu imetniku pravico do popusta pri nakupu blagajniškega zapisa,
izdanega v apoenih po 500.000 tolarjev. Pravna oseba lahko pravico do popusta
uveljavi pri nakupu blagajniškega zapisa, izdanega v apoenih po 500.000
tolarjev ali pri nakupu blagajniškega zapisa v tujem denarju z vračilnim rokom
180 dni, 270 dni in 360 dni. Pravico do popusta lahko imetnik nakupnega bona
uveljavi najpozneje v enem letu od dneva izdaje nakupnega bona oziroma njegovih
delov. 
Kontrolni kupon se uporablja le za evidentiranje prodaje
blagajniških zapisov z nakupnim bonom pravnim in fizičnim osebam prek
pooblaščenih bank. 
3.     
Blagajniški zapis vsebuje: ime vrednostnega papirja, navedbo, da se
glasi na prinosnika, zaporedno številko izdaje in serijsko številko
blagajniškega zapisa, ime izdajatelja, datum izdaje, datum dospelosti,
nominalno vrednost, način vplačila, obrestno mero za izračun diskonta, način
izplačila in faksimile podpisa guvernerja Banke Slovenije. 
4.     
Vsak del nakupnega bona vsebuje: ime pravice, navedbo, da daje
prinosniku pravico do popusta pri nakupu blagajniškega zapisa, izdanega v
apoenih po 500.000 tolarjev, navedbo, da daje pravni osebi pravico do popusta
pri nakupu novega blagajniškega zapisa v tujem denarju z vračilnim rokom 180
dni, 270 dni in 360 dni, navedbo o največjem številu delov nakupnih bonov, ki
jih je možno predložiti ob uveljavljanju popusta, način izračuna popusta,
zaporedno številko dela nakupnega bona, zaporedno številko izdaje in serijsko
številko blagajniškega zapisa, s katerim je bil del nakupnega bona izdan, ime
izdajatelja, datum izdaje, rok za uveljavitev pravice in faksimile podpisa
guvernerja Banke Slovenije. 
5.     
Banka Slovenije lahko v odvisnosti od denarnih razmer kadarkoli ustavi
ali ponovno sprosti osnovno prodajo blagajniškega zapisa z nakupnim bonom iz 1.
točke tega sklepa. Kljub ustavitvi osnovne prodaje, je možen nakup
blagajniškega zapisa, izdanega v apoenih po 500.000 tolarjev, zaradi
uveljavitve popusta na podlagi nakupnega bona oziroma njegovega dela. 
6.     
Diskont se računa anticipativno po navadnem dnevnem obrestnem računu ob
upoštevanju dejanskega števila dni v mesecu oziroma letu, pri čemer dan vpisa
ni upoštevan, upoštevan pa je dan dospetja. 
7.     
Popust, do katerega ima pravico imetnik posameznega dela nakupnega bona,
se izračuna v odstotku. Izračunani odstotek je zaokrožen na dve decimalni mesti.
Odstotek popusta, ki ga prinaša en del nakupnega bona pri
nakupu blagajniškega zapisa, izdanega v apoenih po 500.000 tolarjev, se računa
vsak mesec kot razlika med stopnjo rasti cen na drobno v preteklem mesecu in
0,50%. 
Odstotek popusta, ki ga prinaša en del nakupnega bona pri
nakupu blagajniškega zapisa v tujem denarju z vračilnim rokom 180, 270 ali 360
dni se računa vsak mesec kot razlika med 0,50% in odstotkom rasti srednjega
tečaja Banke Slovenije za DEM v preteklem mesecu. Rast srednjega tečaja v
preteklem mesecu se računa kot celomesečna rast do vključno dvajsetega dne v
preteklem mesecu. 
8.     
Pri nakupu blagajniškega zapisa, izdanega v apoenih po 500.000 tolarjev,
je možno uveljaviti največ pet delov nakupnega bona. 
Pri nakupu blagajniškega zapisa v tujem denarju z vračilnim
rokom 180 dni je možno uveljaviti največ tri dele nakupnega bona. 
Pri nakupu blagajniškega zapisa v tujem denarju z vračilnim
rokom 270 dni je možno uveljaviti največ štiri dele nakupnega bona. 
Pri nakupu blagajniškega zapisa v tujem denarju z vračilnim
rokom 360 dni je možno uveljaviti največ pet delov nakupnega bona. 
9.     
Število delov nakupnega bona, ki jih prejme kupec blagajniškega zapisa,
je odvisno od dneva in načina nakupa. Nakupni bon pridobljen do 20. 6. 1996
vsebuje pet delov, nakupni bon pridobljen od 21. 6. 1996 do 24. 7. 1996 vsebuje
štiri dele, od 25. 7. 1996 do 25. 8. 1996 vsebuje tri dele, od 26. 8. 1996 do
23. 9. 1996 vsebuje dva dela, in nakupni bon, pridobljen od 24. 9. 1996 do 23.
10. 1996 vsebuje en del nakupnega bona. Od 24. 10. 1996 se blagajniški zapis
vpisuje brez nakupnega bona. 
10.  
Blagajniške zapise z nakupnim bonom, ki jih občasno ponuja Banka
Slovenije, lahko vpisujejo banke v svojem imenu in za svoj račun ter v svojem
imenu in za račun drugih domačih pravnih in fizičnih oseb. 
11.  
Ob dospetju vnovčijo banke blagajniški zapis pri Banki Slovenije, druge
domače pravne in fizične osebe pa pri pooblaščenih bankah. 
12.  
Banka Slovenije bo dala v obtok več izdaj blagajniškega zapisa z
nakupnim bonom, vsakokrat z rokom dospetja šest mesecev, in sicer tako, da bo
dan dospetja prejšnje izdaje hkrati tudi dan naslednje izdaje. 
Zadnja izdaja bo vnaprej napovedana in ustrezno označena. 
13.  
Ta sklep začne veljati z dnem, ko je izdan.
dr. France Arhar l. r. 
Guverner
 