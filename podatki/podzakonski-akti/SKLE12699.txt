1. člen
(vsebina sklepa)
(1) Ta sklep določa podrobnejšo vsebino dokumentacije, s
katero:
-       
kandidat za člana uprave borznoposredniške družbe v dvotirnem sistemu
upravljanja ali izvršnega direktorja borznoposredniške družbe v enotirnem
sistemu upravljanja (v nadaljnjem besedilu: kandidat za člana uprave) dokazuje
izpolnjevanje pogojev iz 185. člena Zakona o trgu finančnih instrumentov
(Uradni list RS, št. 77/18, 17/19 – popr., 66/19 in 123/21; v nadaljnjem
besedilu: ZTFI-1) v zvezi s 40. členom Zakona o bančništvu (Uradni list
RS, št. 92/21 in 123/21 – ZBNIP; v nadaljnjem besedilu: ZBan-3),
-       
kandidat za likvidacijskega upravitelja borznoposredniške družbe (v
nadaljnjem besedilu: kandidat za člana uprave) dokazuje izpolnjevanje pogojev
iz 187. člena ZTFI-1 v povezavi s 96. členom ZBan-3 v zvezi s
40. členom ZBan-3,
-       
kandidat za poslovodjo podružnice investicijskega podjetja tretje države
(v nadaljnjem besedilu: kandidat za člana uprave) dokazuje izpolnjevanje
pogojev iz tretjega odstavka 217. člena ZTFI-1 v povezavi s
185. členom ZTFI-1 v zvezi s 40. členom ZBan-3,
-       
borznoposredniška družba v zvezi z imenovanim članom nadzornega sveta
borznoposredniške družbe v dvotirnem sistemu upravljanja ali neizvršnega
direktorja borznoposredniške družbe v enotirnem sistemu upravljanja (v
nadaljnjem besedilu: član nadzornega sveta) dokazuje izpolnjevanje pogojev za
imenovanje člana nadzornega sveta iz 185. člena ZTFI-1 v zvezi s
55. členom ZBan-3.
(2) Kadar se ta sklep sklicuje na določbe drugih
predpisov, se te določbe uporabljajo v njihovem vsakokrat veljavnem besedilu.
2. člen
(uporaba pojmov)
Pojmi, uporabljeni v tem sklepu, imajo enak pomen kot v
ZTFI-1, ZBan-3, Zakonu o bonitetnem nadzoru investicijskih podjetij (Uradni
list RS, št. 123/21; v nadaljnjem besedilu: ZBNIP) in v Uredbi (EU)
2019/2033 Evropskega parlamenta in Sveta z dne 27. novembra 2019 o
bonitetnih zahtevah za investicijska podjetja ter o spremembi uredb (EU)
št. 1093/2010, (EU) št. 575/2013, (EU) št. 600/2014 in (EU)
št. 806/2014 (UL L št. 314 z dne 5. 12. 2019, str. 1), zadnjič
popravljene s Popravkom (UL L št. 405 z dne 2. 12. 2020,
str. 79), (v nadaljnjem besedilu: Uredba (EU) 2019/2033).
3. člen
(priloge v zvezi z dokazovanjem izpolnjevanja pogojev)
(1) Kandidat za člana uprave borznoposredniške družbe
mora k zahtevi za izdajo dovoljenja iz prve do tretje alineje prvega odstavka
1. člena tega sklepa priložiti:
(a)   
izpolnjen vprašalnik v obliki obrazca VPR, ki je priloga tega sklepa, v
delu, ki se nanaša na kandidata za člana uprave,
(b)   
kopijo veljavnega osebnega dokumenta,
(c)   
podroben življenjepis,
(d)   
kopije dokazil o pridobljeni strokovni izobrazbi,
(e)   
kopije morebitnih priporočil delodajalcev,
(f)    
izpisek iz kazenske evidence in dokazilo, da zoper to osebo ni bila
vložena pravnomočna obtožnica zaradi kaznivega dejanja, ki se preganja po
uradni dolžnosti in za katerega se lahko izreče kazen zapora eno leto ali več
(pogoj iz 185. člena ZTFI-1 v zvezi s 40. členom ZBan-3) oziroma
drugo ustrezno dokazilo, če takšna evidenca ne obstaja,
(g)   
sklep ustreznega organa o imenovanju kandidata za člana uprave iz
185. člena ZTFI-1 v zvezi s tretjim odstavkom 41. člena ZBan-3,
(h)   
izpis iz sistema izmenjave informacij o boniteti strank (SISBON) ali
druge ustrezne zbirke osebnih podatkov iz tujine, če ta obstaja,
(i)    
druga dokazila, ki dokazujejo navedbe v vprašalniku,
(j)    
kopijo potrdila o plačilu takse.
(2) Borznoposredniška družba mora v petnajstih dneh po
imenovanju člana uprave Agenciji posredovati:
(a)   
izpolnjen vprašalnik VPR_BPD, ki je priloga tega sklepa in
(b)   
oceno borznoposredniške družbe o primernosti kandidata za člana uprave.
(3) Borznoposredniška družba mora v petnajstih dneh po
imenovanju člana nadzornega sveta na skupščini Agenciji v zvezi z zadevno osebo
posredovati:
(a)   
izpolnjen vprašalnik VPR, ki je priloga tega sklepa, v delu, ki se
nanaša na zadevno osebo in ki ga izpolni zadevna oseba,
(b)   
izpolnjen vprašalnik VPR_BPD, ki je priloga tega sklepa,
(c)   
kopijo veljavnega osebnega dokumenta člana nadzornega sveta,
(d)   
podroben življenjepis člana nadzornega sveta,
(e)   
kopije dokazil o pridobljeni strokovni izobrazbi člana nadzornega sveta,
(f)    
kopije morebitnih priporočil delodajalcev,
(g)   
izpisek iz kazenske evidence (pogoj iz 185. člena ZTFI-1 v zvezi z
2. točko prvega odstavka 55. člena ZBan-3) oziroma drugo ustrezno
dokazilo, če takšna evidenca ne obstaja,
(h)   
sklep skupščine borznoposredniške družbe o imenovanju člana nadzornega
sveta,
(i)    
izpis iz sistema izmenjave informacij o boniteti strank (SISBON) ali
druge ustrezne zbirke osebnih podatkov iz tujine, če ta obstaja,
(j)    
oceno borznoposredniške družbe o primernosti člana nadzornega sveta in
(k)   
druga dokazila, ki dokazujejo navedbe v vprašalniku.
4. člen
(prenehanje uporabe predpisa)
Z dnem uveljavitve tega sklepa se preneha uporabljati Sklep o
dokumentaciji za dokazovanje izpolnjevanja pogojev za imenovanje člana
upravljalnega organa borznoposredniške družbe, likvidacijskega upravitelja
borznoposredniške družbe oziroma poslovodjo podružnice investicijskega podjetja
tretje države (Uradni list RS, št. 42/19 in 123/21 – ZBNIP).
5. člen
(uveljavitev in uporaba sklepa)
(1) Ta sklep začne veljati petnajsti dan po objavi v
Uradnem listu Republike Slovenije, uporablja pa se za postopke, začete po
uveljavitvi tega sklepa.
(2) Postopki začeti pred uveljavitvijo tega sklepa se
končajo po Sklepu o dokumentaciji za dokazovanje izpolnjevanja pogojev za
imenovanje člana upravljalnega organa borznoposredniške družbe, likvidacijskega
upravitelja borznoposredniške družbe oziroma poslovodjo podružnice
investicijskega podjetja tretje države (Uradni list RS, št. 42/19 in
123/21 – ZBNIP).
Št. 00700-11/2022-2
Ljubljana, dne 24. februarja 2022
EVA 2022-1611-0011
Predsednica Sveta
Agencije za trg vrednostnih papirjev
Anka Čadež

Priloga
1: Obrazec VPR
Priloga
2: Obrazec VPR_BDP