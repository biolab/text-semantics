I. SPLOŠNI DOLOČBI
1. člen
(podlaga za državni prostorski načrt)
(1) S to uredbo se v skladu z Odlokom o strategiji
prostorskega razvoja Slovenije (Uradni list RS, št. 76/04 in 33/07 - ZPNačrt)
in Uredbo o prostorskem redu Slovenije (Uradni list RS, št. 122/04 in 33/07 -
ZPNačrt) sprejme državni prostorski načrt za razširitev kompresorske postaje
Kidričevo (v nadaljnjem besedilu: državni prostorski načrt). 
(2) Državni prostorski načrt (v nadaljnjem besedilu: DPN) je
izdelalo podjetje PROJEKT, d. d., Nova Gorica, pod številko projekta 8496,
marca 2010.
2. člen
(vsebina uredbe)
(1) Ta uredba določa prostorske ureditve, območje državnega
prostorskega načrta, pogoje glede namembnosti posegov v prostor, njihove lege,
velikosti in oblikovanja, pogoje glede priključevanja objektov na gospodarsko
javno infrastrukturo in grajeno javno dobro, merila in pogoje za parcelacijo,
pogoje celostnega ohranjanja kulturne dediščine, ohranjanja narave, varstva
okolja in naravnih dobrin ter varstva pred naravnimi in drugimi nesrečami,
pogoje varovanja zdravja ljudi ter kakovosti bivalnega in delovnega okolja,
etapnost izvedbe prostorske ureditve, druge pogoje in zahteve za izvajanje
državnega prostorskega načrta, nadzor ter dopustna odstopanja. 
(2) Sestavine iz prejšnjega odstavka so obrazložene in
grafično prikazane v DPN, ki je skupaj z obveznimi prilogami na vpogled na
Ministrstvu za okolje in prostor, Direktoratu za prostor in pri službah,
pristojnih za urejanje prostora v občini Kidričevo. 
(3) Oznake, navedene v 7., 8., 9., 10., 11., 12., 13. in 28.
členu, so oznake objektov in ureditev iz grafičnega dela državnega prostorskega
načrta.
II. NAČRTOVANE PROSTORSKE UREDITVE
3. člen
(predmet državnega prostorskega načrta)
(1) S tem državnim prostorskim načrtom se načrtuje razširitev
kompresorske postaje Kidričevo in ureditev komunalne infrastrukture. 
(2) Ureditveno območje DPN obsega: 
-       
površino kompleksa za razširitev kompresorske postaje, ki jo sestavljajo
več objektov, plato cevovodnih povezav in proste površine, 
-       
površine, po katerih poteka infrastruktura, ki je potrebna za nemoteno
delovanje kompresorske postaje.
III. OBMOČJE DRŽAVNEGA PROSTORSKEGA NAČRTA
4. člen
(območje državnega prostorskega načrta)
(1) Območje državnega prostorskega načrta je določeno s tehničnimi
elementi, ki omogočajo prenos novih mej parcel v naravo. Koordinate tehničnih
elementov so pripisane na prikazu 3.1.1. Prikaz območja državnega prostorskega
načrta z načrtom parcel. 
(2) V območju državnega prostorskega načrta iz prejšnjega
odstavka se skladno z geodetskim načrtom nahajajo zemljišča oziroma deli
zemljišč s parcelnimi številkami v naslednji katastrski občini: 
-       
k.o. Dragonja vas: 606, 607, 608, 645. 
(3) Območje državnega prostorskega načrta, na katerem je
načrtovana omejena raba prostora (območja infrastrukturnih vodov, potrebnih za
nemoteno delovanje kompresorske postaje), obsega parcele oziroma dele parcel po
katastrskih občinah: 
-       
k.o. Dragonja vas: 606, 607, 608, 645, 
-       
k.o. Mihovce: 1036. 
(4) Obseg območja državnega prostorskega načrta je razviden
iz grafičnega dela: 
-       
kot pregledni prikaz na grafičnem načrtu 1: Prikaz območja državnega
prostorskega načrta in načrtovanih ureditev v širšem prostoru, list 1.1.1. 
-       
kot umestitev v prostor na grafičnem načrtu 2: Prikaz umestitve načrtovanih
ureditev v prostor, list 2.1.1., 2.1.2., 2.1.3.: Ureditvena situacija. 
-       
s tehničnimi elementi za prenos območja DPN v naravo na grafičnem načrtu
3: Prikaz območja državnega prostorskega načrta z načrtom parcel, list 3.1.1.
IV. POGOJI GLEDE NAMEMBNOSTI POSEGOV V PROSTOR, NJIHOVE LEGE,
VELIKOSTI IN OBLIKOVANJA
5. člen
(lokacija razširitve kompresorske postaje)
(1) Območje za razširitev kompresorske postaje leži zahodno
in deloma tudi južno od obstoječe kompresorske postaje Kidričevo, na križišču
obstoječih plinovodov M1, M1/1, R14 in R15 in južno od glavne ceste Slovenska
Bistrica-Hajdina. 
(2) Po razširitvi je kompresorska postaja priključena na
prenosna plinovoda M1 in M1/1.
6. člen
(plato kompresorske postaje)
(1) Velikost celega območja razširitve kompresorske postaje
je 50.605 m2. Po izgradnji bo to enoten kompleks v obliki
prirezanega pravokotnika v velikosti 270 m × 250 m. Na platoju se zgradijo
objekti kompresorske postaje, komunalne infrastrukture, instalacij za potrebe
kompresorske postaje ter interventnih poti. 
(2) Plato kompresorske postaje se uredi brez dviga nad
obstoječi teren. Z minimalnimi padci se omogoči odvodnjavanje meteorne vode
preko standardiziranih lovilcev olj v lokalne ponikovalnice ter na nižje ležeči
teren na način, ki ne bo povzročal škode v vplivnem območju izpusta. 
(3) Plato kompresorske postaje je se ogradi z mrežno ograjo
višine 2,2 m z varnostnim “V” elementom na vrhu ograje. Dolžina severne ograje
kompleksa je 223 m, južne 250 m, zahodne 210 m in vzhodne 200 m. 
(4) Vse pohodne površine so tlakovane s tlakovci ali s
pranimi betonskimi ploščami, ki so položene tudi okrog nadzemnih plinovodnih
naprav na platoju cevovodnih povezav. Plošče so položene v prod zaradi možne
kasnejše demontaže v primeru potrebnih posegov na podzemnih plinovodnih napravah.
(5) Površino, predvideno za postavitev kompresorske postaje,
je do pričetka gradnje možno uporabiti tudi kot začasno deponijo plinovodne
opreme, pod pogoji predhodne ureditve skladno z veljavno uredbo o
vodovarstvenem območju.
7. člen
(objekti kompresorske postaje)
Razširitev kompresorske postaje predvideva ureditev
naslednjih objektov: 
-       
objekt kompresorskih enot - 3 enote (objekt A); 
-       
objekt kompresorskih enot - 2 enoti (objekt B); 
-       
nadzorno-servisni objekt (objekt C); 
-       
črpališče požarne vode (objekt C1) in bazen požarne vode (objekt C2); 
-       
reducirna postaja lastne rabe zemeljskega plina (objekt D); 
-       
reducirna postaja zemeljskega plina (objekt E); 
-       
plato cevovodnih povezav (objekt F); 
-       
filter separatorji (objekt G); 
-       
hladilniki zemeljskega plina (objekt H); 
-       
stolp izpustov zemeljskega plina (objekt I); 
-       
slop rezervoar (objekt J).
8. člen
(objekt kompresorskih enot - 3 enote - objekt A)
Objekt A: 
-       
namembnost: kompleksni industrijski objekt za instalacijo enega ali več
kompresorjev za komprimiranje zemeljskega plina; 
-       
položaj: v zahodnem delu kompleksa, južno od nadzorno-servisnega
objekta; 
-       
etažnost: P; 
-       
tlorisne dimenzije objekta: 40,7 m x 22,3 m; tvorijo ga trije prostori
za kompresorske enote, ki so medsebojno ločeni z betonskimi požarnimi zidovi; 
-       
višinski gabariti objekta: 13 m; 
-       
streha: enokapna, naklona 6°; 
-       
fasada: vzhodna in zahodna fasada se izvedeta iz kovinskih fasadnih
panelov z vmesno toplotno izolacijo v svetli barvi; 
-       
glavne smeri dovozov in dostopov: z vzhodne ali zahodne strani; 
-       
oblikovanje objekta izraža njegovo tehnološko vsebino: oblikuje se kot
industrijski objekt, betonski nosilni in delilni zidovi se izvedejo v vidnem
betonu.
9. člen
(objekt kompresorskih enot - 2 enoti - objekt B)
Objekt B se oblikuje enako kot objekt A, le z dvema
kompresorskima enotama in je zato manjših tlorisnih gabaritov 27,2 m x 22,3 m.
10. člen
(nadzorno-servisni objekt - objekt C)
Objekt C: 
-       
namembnost: namenjen izvajanju nadzornih in servisnih aktivnosti; 
-       
orientacija: v severozahodnem delu kompleksa, vzporedno z regionalno
cesto; 
-       
etažnost: P + N; 
-       
kota objekta: 243,5 m n.m.v.; 
-       
tlorisne dimenzije objekta: 51,2 m × 18 m; 
-       
višinski gabariti: sleme dvokapnice 9,9 m in 7,7 m, sleme enokapnice 8,7
m in 9,0 m; 
-       
streha: sestavljena iz enokapnic in dvokapnic z naklonom 12°, krita z
jekleno pločevinasto kritino s premazom in posipom, v obliki strešnikov v
opečni barvi; 
-       
fasada: debeloslojni mineralni omet; 
-       
glavne smeri dovozov in dostopov: s severne, južne ali zahodne strani; 
-       
objekt se oblikuje tako, da je stavba vizualno razgibana, višinsko se
posamezni funkcionalni sklopi prilagajajo tehnološkim zahtevam, zato so
medetažne plošče nad pritličjem na različnih višinah; 
-       
ob vzhodni fasadi objekta se vkoplje bazen požarne vode (objekt C2) in
črpališče (objekt C1), tlorisnih dimenzij 12,3 m x 10,6 m za predvidoma 350 m³
vode, bazen se zasuje do kote +0,90 cm in površinsko zatravi; 
-       
ob severni strani bazena se postavi rezervoar za diesel agregat, ki je
polvkopan, zasut in zatravljen.
11. člen
(reducirna postaja lastne rabe zemeljskega plina - objekt D)
Objekt D: 
-       
namembnost: kompleksen industrijski objekt - energetski objekt; 
-       
orientacija: jugovzhodno od nadzorno-servisnega objekta; 
-       
tlorisni gabariti objekta: 15 m × 14,2 m; 
-       
višinski gabariti: čelni zidovi iz vidnega betona višine 7,7 m; 
-       
streha: enokapna s 6° naklonom; 
-       
fasada: vzhodna in zahodna fasada izvedena iz kovinskih fasadnih panelov
in vmesno toplotno izolacijo v svetli barvi; 
-       
glavne smeri dovozov in dostopov: s severovzhodne ali jugovzhodne
strani; 
-       
oblikovanje objekta je usklajeno z objekti kompresorskih enot.
12. člen
(reducirna postaja zemeljskega plina - objekt E)
Objekt E: 
-       
namembnost: kompleksen industrijski objekt - energetski objekt; 
-       
orientacija: v jugovzhodnem delu kompleksa; 
-       
tlorisni gabariti objekta: 15 m × 24,2 m; 
-       
višinski gabariti: čelni zidovi iz vidnega betona višine 7,7 m; 
-       
streha: enokapna s 6° naklonom; 
-       
glavne smeri dovozov in dostopov: s severovzhodne ali jugovzhodne
strani; 
-       
oblikovanje objekta je usklajeno z objekti kompresorskih enot A in B.
13. člen
(ostali tehnološki objekti kompresorske postaje)
V sklopu razširitve kompresorske postaje se uredijo še ostali
objekti, ki so pretežno tehnološke narave: 
-       
plato cevovodnih povezav (objekt F); 
-       
filter separatorji (objekt G); 
-       
hladilniki zemeljskega plina (objekt H), 
-       
stolp izpustov zemeljskega plina (objekt I); 
-       
slop rezervoar (objekt J).
14. člen
(SN 20 kV kablovod)
(1) Normalno obratovanje kompresorske postaje se zagotovi iz
obstoječega 20 kV kablovoda Breg. 
(2) Rezervno obratovanje kompresorske postaje se zagotovi po
novem 20 kV kablovodu Sela 2. 
(3) Ločilno mesto med obema 20 kV kablovodoma Breg in Sela 2
bo urejeno v novi transformatorski postaji Kompresorska postaja Kidričevo 70 (v
nadaljnjem besedilu: TP KPK 70), v katero se vgradi dve srednje napetostni (v
nadaljnjem besedilu: SN) vodni celici. 
(4) Nova KPK70 se bo napajala iz zazankanega omrežja iz 20 kV
daljnovoda DV Breg. Na daljnovodu 20 kV DV Breg se obstoječi priključni steber
zamenja z zaključnim betonskim ali A-drogom, na katerem se zaključijo
prostozračni vodniki iz obeh smeri (DV Breg in DV Sela), od droga pa dva SN
kablovoda (eden obstoječi in eden novi) v SN blok nove TP. Nova TP KPK70 se
poveže z 20 kV kablom z obstoječo TP KPK50. Na ta način se 20 kV zanka od DV
Breg napelje preko KPK (obstoječa in nova) do DV Sela 2. Osnovno napajanje bo
iz DV Breg, v primeru izpada le-tega se s preklopom v TP KPK70 kompresorska
postaja preveže na napajanje iz novega 20 kV DV Sela 2. Možno je tudi obratno,
v vsakem primeru je zanka odprta v TP KPK70, kjer se lahko preklop izvede iz
enega na drugi vir napajanja. 
(5) Položi se napajalni kabel 20 kV v zemlji ob obstoječem 20
kV kablu od TP KPK 70 do priključnega daljnovodnega stebra ter novi kabel 20 kV
od TP KPK70 do TP KPK50.
15. člen
(krajinska ureditev)
(1) Ob severnem, zahodnem in južnem robu kompleksa
kompresorske postaje do meje s sosednjimi parcelami se zasadijo pasovi
avtohtonega drevja: beli gaber, pravi kostanj, maklen, rdeči bor in trepetlika.
Ob cesti v Dragonjo vas na zahodnem robu se zasadi linijska poteza visoke
vegetacije, ki zagotavlja vizualno zaščito. 
(2) Obstoječa grmovna poteza šipkov ob severnem robu
kompresorske postaje se dopolni in nadaljuje tudi ob novi razširjeni ograji.
Prekinitve v potezi, ki so potrebne zaradi odmikov od plinovodov, se oblikovno
ponovijo z ožjimi vrzelmi. Poleg dolžinske razgibanosti se grmovni pas razgiba
tudi po širini. Poleg šipka se zasadita rdeči dren in črni trn. 
(3) Znotraj ograje kompresorske postaje se zasadi manjše
skupine avtohtonih vrst drevja na severnem delu kompleksa. Ob parkirišču na
vzhodnem robu se na notranji strani ograje zasadi poteza grmovnic. 
(4) Odstopanja od krajinskih ureditev, načrtovanih s tem
državnim prostorskim načrtom niso možna. V projektu za pridobitev gradbenega
dovoljenja mora biti tudi načrt krajinske ureditve.
16. člen
(ravnanje z odpadki)
(1) Zeleni odrez se ločeno odvaža na odlagališče komunalnih
odpadkov ali v organizirane zbirne centre. 
(2) Mešanico zemlje in kamenja ter zemeljskega izkopa se
uporabi za zasipanje jarka kablovoda. 
(3) Ostanke gradbenega materiala (beton ipd.) se odda v
predelavo (drobljenje, separiranje) ali odstranjevanje. 
(4) Odpadno embalažo se na gradbišču zbira ločeno po vrstah
materiala (papirna in kartonska embalaža, plastična embalaža, kovinska embalaža
ipd.) in zagotovi odvoz na najbližje odlagališče komunalnih odpadkov ali v
zbirni center. 
(5) Zagotovi se ločeno zbiranje embalaže nevarnih snovi
(sredstva za antikorozijsko zaščito, ostanki barv, organskih topil). Enako
velja za morebitno odpadno mazalno olje delovnih strojev. 
(6) Odpadno mazalno olje turbine in kompresorja in kondenzat
filterseparatorjev, ki nastajata med obratovanjem kompresorske postaje, je
potrebno oddajati pooblaščenemu zbiralcu odpadnega olja.
17. člen
(posegi v ureditvenem območju)
Na celotnem območju DPN so dovoljene vse ureditve, ki so
predmet te uredbe ter rekonstrukcije obstoječih in gradnje novih linijskih
infrastrukturnih objektov in prometne infrastrukture, ob pogoju, da te ureditve
ne onemogočajo ureditev po tem DPN ter da ne ovirajo delovanja in vzdrževanja
kompresorske postaje. Za vse posege znotraj ureditvenega območja se pridobi
soglasje lastnika ali upravljavca kompresorske postaje.
V. POGOJI GLEDE PRIKLJUČEVANJA OBJEKTOV NA GOSPODARSKO JAVNO
INFRASTRUKTURO IN GRAJENO JAVNO DOBRO
18. člen
(splošne določbe)
(1) Zaradi razširitve kompresorske postaje Kidričevo je
potrebna gradnja nove javne gospodarske infrastrukture. Na mestih
priključevanja se upošteva pogoje upravljavcev posameznih komunalnih,
energetskih in telekomunikacijskih vodov in naprav. V kolikor se med izvedbo
ugotovi, da je poleg navedenih treba posamezen komunalni vod ustrezno zaščititi
ali prestaviti, se to izvede v skladu s soglasjem upravljavca komunalnega voda.
(2) Zaradi gradnje razširitve kompresorske postaje se
zaščitijo komunalne in energetske naprave in objekti. Projektiranje in gradnja
energetskih naprav in objektov mora potekati skladno s pogoji posameznih
upravljavcev teh objektov in naprav, ki so priloženi v tem državnem prostorskem
načrtu.
19. člen
(pogoji glede priključevanja objektov na gospodarsko javno
infrastrukturo in grajeno javno dobro)
(1) Oskrba z električno energijo se izvede v skladu s 14.
členom te uredbe. 
(2) Daljinsko upravljanje in nadzor kompresorske postaje se
izvede iz obstoječe kompresorske postaje, uporabi se obstoječ optični
telekomunikacijski kabel. 
(3) Zagotavljanje požarne in sanitarne vode se omogoči preko
obstoječega priključka na območju obstoječe kompresorske postaje na javno
vodovodno omrežje. 
(4) Odvod komunalnih odpadnih vod se izvede v vodotesno
nepretočno greznico, iz greznice pa se odvaža na čistilno napravo. Tehnološka
voda iz filter separatorja se zbira v jekleni cisterni - slop rezervoar. Vode s
streh objektov se odvajajo v ponikovalnice. Vode s platojev se preko
standardiziranih lovilcev olj odvajajo v ponikovalnice.
VI. MERILA IN POGOJI ZA PARCELACIJO
20. člen
(določitev parcel)
(1) Parcelacija se izvede skladno s prikazom Prikaz območja
državnega prostorskega načrta z načrtom parcel v grafičnem delu državnega
prostorskega načrta na listih št. 3.1.1., na katerem so s tehničnimi elementi,
ki omogočajo prenos novih mej parcel v naravo, določene tudi lomne točke meje
območja državnega prostorskega načrta. 
(2) Parcele, določene s tem državnim prostorskim načrtom, se
po izvedenih posegih lahko delijo skladno z izvedenim stanjem na podlagi
lastništva oziroma upravljanja ter se po namembnosti sosednjih območij
pripojijo k sosednjim parcelam.
VII. POGOJI CELOSTNEGA OHRANJANJA KULTURNE DEDIŠČINE,
OHRANJANJA NARAVE, VARSTVA OKOLJA IN NARAVNIH DOBRIN TER VARSTVA PRED NARAVNIMI
IN DRUGIMI NESREČAMI
21. člen
(ohranjanje kulturne dediščine)
(1) Kulturna dediščina se med gradnjo varuje pred poškodovanjem
in uničenjem. Podatki o kulturni dediščini so razvidni iz prikaza stanja
prostora. Investitor zagotovi ukrepe za varstvo kulturne dediščine. 
(2) Ne glede na določbe prejšnjega odstavka investitor na
območju državnega prostorskega načrta, kjer načrtovane ureditve segajo v
območje registriranega arheološkega najdišča, pred pridobitvijo
kulturnovarstvenega soglasja zagotovi izvedbo predhodnih arheoloških raziskav
za vrednotenje arheološkega potenciala. 
(3) Pred pričetkom del investitor zagotovi izvedbo morebitnih
zaščitnih izkopavanj odkritih najdišč s poizkopavalno obdelavo gradiva oziroma
arhiva najdišča oziroma druge ukrepe varstva, določene na podlagi rezultatov
predhodnih arheoloških raziskav, v času izvedbe stalni arheološki nadzor nad
zemeljskimi deli. Deli arheološke dediščine, ki so najdeni med izvedbo posegov
v prostor, naj, če je le mogoče, ostanejo, kjer so. 
(4) Pri gradnji v območju registriranega arheološkega
najdišča se poseg zmanjša na najmanjšo možno površino, ki še omogoča izgradnjo.
Če se med arheološkimi raziskavami ali med izvedbo del odkrije arheološke
ostaline, se rešitev skladno z varstvenim režimom prilagodi tako, da dediščina
ne bo ogrožena. 
(5) Obseg predhodnih arheoloških raziskav opredeli pristojna
območna enota Zavoda za varstvo kulturne dediščine Slovenije. 
(6) Investitor o začetku del vsaj 10 dni prej obvesti
pristojno območno enoto Zavoda za varstvo kulturne dediščine Slovenije.
22. člen
(urejanje kmetijskih zemljišč)
(1) Na dovoznih poteh do kmetij ter do kmetijskih in gozdnih
zemljišč se po opravljenih delih vzpostaviti prvotno stanje. 
(2) Prepreči se vse poškodbe prsti, ki lahko nastanejo zaradi
gaženja, nepravilnega odlaganja, mešanja horizontov in podobno. Med gradnjo se
prst odstrani in začasno odloži. Preprečijo se nenadzorovani prevozi po
kmetijskih zemljiščih. 
(3) Odvečno prst, ki bo odstranjena s kmetijskih zemljišč
pred pričetkom gradnje in ne bo uporabljena pri končni ureditvi platoja
kompresorske postaje Kidričevo, investitor v dogovoru s Skladom kmetijskih zemljišč
odpelje na za to določena kmetijska zemljišča.
23. člen
(varstvo pred naravnimi in drugimi nesrečami)
(1) Za zaščito pred požarom se kompresorska postaja z vsemi
stavbami, napravami in cevovodi izvede skladno s predpisi, ki urejajo varstvo
pred požarom in predpisi, ki urejajo tehnične pogoje za graditev, obratovanje
in vzdrževanje plinovodov z delovnim tlakom nad 16 barov. 
(2) Protipožarni in varnostni sistemi (sistemi alarmnih
naprav, sistem za zaznavanje plina, gasilna oprema) morajo biti ločeni in
neodvisni od drugih sistemov. Sistemi za zaznavanje požara morajo biti
nameščeni povsod tam, kjer je nevarnost požara: v zgradbah, delavnicah in
območjih s procesno opremo. Investitor pred pridobitvijo gradbenega dovoljenja
zagotovi študijo požarne varnosti.
VIII. POGOJI VAROVANJA ZDRAVJA LJUDI
24. člen
(varstvo tal)
(1) Posegi v tla se izvedejo tako, da prizadenejo čim manjšo
talno površino. Pri gradnji se uporabijo le materiali, o katerih neškodljivosti
za okolje obstaja dokazilo. Omeji se gibanje strojev na območje delovnega pasu
in zavaruje tla (talni tipi) pred poškodbami, povzročenimi med samo gradnjo in
po njej. Gradbeni posegi s težkimi stroji se izvajajo v suhem vremenu. 
(2) Med gradnjo se gradbišče organizira tako, da se prepreči
onesnaženje tal, ki bi lahko nastalo zaradi transporta, skladiščenja in uporabe
tekočega goriva in drugih nevarnih snovi. Ob nezgodi se zagotovi takojšnje
ukrepanje za to usposobljenih delavcev. Vsa začasna skladišča in pretakališča
goriva, olja in maziva ter drugih nevarnih snovi so zaščitena pred možnostjo
izliva v tla.
25. člen
(varstvo vode in podzemnih voda)
(1) Odvodnjavanje manipulativnih površin nadzemnih objektov
kompresorske postaje se izvede v skladu s predpisi, ki urejajo režim varovanja
vodnih virov, in s predpisi, ki urejajo emisije snovi pri odvajanju padavinskih
voda. 
(2) Zaradi varovanja površinskih voda in podtalnice je
potrebno med gradnjo preprečiti izlitje in spiranje goriva, maziva in drugih
strupenih snovi v površinske vode in podtalnico. Gradnja naj poteka v suhem
vremenu oziroma v obdobju, v katerem je mogoče pričakovati manj padavin. 
(3) Izvedejo se vsi tehnični ukrepi za preprečevanje
onesnaženja podtalnice, vsi objekti in naprave, ki so temu namenjeni, se redno
čistijo in vzdržujejo. Vpliv na podzemne vode se nadzoruje z monitoringom.
Aktivna zaščita se izvaja z nadzorom tesnosti mazalnega sistema plinske turbine
in kompresorja, hladilnega sistema mazalnega olja in skladišča olj. Med gradnjo
se uporabljajo brezhibni stroji, pri katerih je možnost puščanja nevarnih
tekočin kolikor se le da majhna. Gradbišče mora biti urejeno tako, da so čim
bolj zmanjšane verjetnosti različnih izrednih dogodkov, ki bi lahko pripeljali
do razlitja nevarnih tekočin. Nevarne snovi se hrani v skladiščih z ustrezno dimenzioniranimi
lovilnimi skledami. 
(4) Izvedejo se vsi zaščitni ukrepi in tehnične rešitve za
preprečitev izpustov nevarnih snovi v vodonosnik, v času obratovanja
kompresorske postaje se izvaja vzdrževanje in nadzorovanje vplivov na podzemno
vodo v skladu z Analizo tveganja za onesnaženje podzemne vode zaradi razširitve
kompresorske postaje Kidričevo, št.: K-II-30d/l-2/42-a, ki jo je izdelal
Geološki zavod Slovenije, z dne 18. 1. 2010.
26. člen
(varstvo zraka)
Med gradnjo in obratovanjem se preprečuje nastanek poškodb,
ki bi povzročile uhajanje zemeljskega plina. Sipki material in nezaščitene
površine se vlažijo. Preprečuje se raznos materiala z gradbišča. Med gradnjo se
upoštevajo predpisi, ki urejajo emisije za gradbeno mehanizacijo in prevozna
sredstva.
27. člen
(varstvo pred prekomernim hrupom)
(1) V času gradnje se: 
-       
uporablja tehnično brezhibne gradbene stroje in ostale delovne naprave,
izdelane v skladu z normami kakovosti glede emisij hrupa gradbenih strojev v
skladu s predpisi, ki urejajo emisije hrupa strojev, ki se uporabljajo na
prostem; 
-       
delovne naprave ob neuporabi izklaplja; 
-       
upošteva časovne omejitve gradnje v vplivnem območju objektov z
varovanimi prostori na dnevni čas in na delavnike; 
-       
dela se izvajajo v dnevnem oziroma večernem času med 7. in 19. uro. 
(2) Med obratovanjem se upošteva naslednje omilitvene ukrepe:
-       
novo načrtovane plinske turbine s pomožnimi sistemi so v celoti pokrite
s protihrupnim okrovom; 
-       
vse odprtine okrova za hladilni zrak in prezračevanje so na vstopni in
izstopni strani opremljene z dušilniki hrupa; 
-       
v vstopnem kanalu zraka pred kompresorjem plinske turbine in v izpušnem
kanalu iz plinske turbine je nameščen protihrupni dušilnik; 
-       
turbinski objekt je zaprt v metalni konstrukciji in zvočno izoliran; 
-       
plinovodne cevi so tako na sesalni kot tudi na tlačni strani kompresorja
speljane pod zemljo po najkrajši poti.
IX. ETAPNOST IZVEDBE PROSTORSKE UREDITVE
28. člen
(etape izvedbe prostorske ureditve)
(1) Ureditve, ki jih določa državni prostorski načrt, se
lahko izvedejo v več etapah: 
1.     
etapa: plato kompresorske postaje. 
2.     
etapa: 
- 
objekt kompresorskih enot - 3 enote (objekt A), 
- 
nadzorno servisni objekt (objekt C), 
- 
črpališče in bazen požarne vode (objekta C1, C2), 
- 
reducirna postaja lastne rabe zemeljskega plina (objekt D), 
- 
reducirna postaja zemeljskega plina (objekt E), 
- 
plato cevovodnih povezav (objekt F), 
- 
filter separatorji (objekt G), 
- 
hladilniki zemeljskega plina (objekt H), 
- 
stolp izpustov zemeljskega plina (objekt I). 
3.     
etapa: 
- 
objekt kompresorskih enot - 2 enoti (objekt B). 
(2) Ureditve se lahko izvajajo posamezno ali skupaj.
X. DRUGI POGOJI IN ZAHTEVE ZA IZVAJANJE DRŽAVNEGA
PROSTORSKEGA NAČRTA
29. člen
(monitoring)
(1) Investitor zagotovi celosten načrt in izvajanje
monitoringa za področja, ki jih določa Elaborat o vplivih na okolje, ki ga je
izdelal IBE, svetovanje, projektiranje in inženiring, d. d., Ljubljana, pod
številko projekta P1KPKI - B114/024 - 1P/01 (v nadaljnjem besedilu: elaborat o
vplivih na okolje). Pri določitvi točk in vsebine monitoringa se smiselno upoštevajo
točke že izvedenih meritev ničelnega stanja, določila te uredbe in soglasij. V
delih, kjer je to mogoče, se monitoring prilagodi in uskladi z drugimi
obstoječimi državnimi ali lokalnimi spremljanji stanj kakovosti okolja. Pri
fizičnih meritvah stanja posamezne sestavine okolja (tla, vode, zrak, hrup) se
zagotovi vsaj tolikšno število točk nadzora, da bo pridobljena utemeljena
informacija o stanju posamezne sestavine okolja. Točke spremljanja stanja se
zavaruje tako, da je omogočeno kontinuirano pridobivanje podatkov. 
(2) Monitoring se izvaja za segment hrupa. Med gradnjo in v
času obratovanja največje zmogljivosti se izvedejo prve meritve hrupa v skladu
s predpisi, ki urejajo meritve hrupa. 
(3) Monitoring se izvaja za segment kakovosti podzemne vode v
času obratovanja KPK minimalno v treh opazovalnih objektih (vzvodnem in dveh
nizvodnih) v skladu s programom monitoringa, ki ga pred obratovanjem zagotovi
investitor. 
(4) Monitoring se izvaja v skladu z veljavnimi predpisi in
usmeritvami elaborata o vplivih na okolje in Analize tveganja za onesnaženje
podzemne vode zaradi razširitve KPK. Rezultati monitoringa so javni. Investitor
poskrbi za dostopnost podatkov.
30. člen
(organizacija gradbišča)
(1) Organizacija gradbišča je omejena na obseg območja DPN iz
4. člena te uredbe. 
(2) Obveznosti investitorja in izvajalca so poleg navedenih v
16., 21., 22., 23., 24., 25., 26., 27. in 29. členu med gradnjo še: 
-       
zavarovanje gradbišča, tako da bosta zagotovljeni varnost in nemotena
raba sosednjih objektov in zemljišč; 
-       
promet v času gradnje organizirati tako, da ne prihaja do zastojev na
cestnem omrežju, zagotoviti dostope do vseh zemljišč in objektov v času gradnje
in po njenem zaključku, ob zastojih ali ovirah na cestah se vzpostavi obvoze,
jih ustrezno označi in o tem obvešča uporabnike cest; 
-       
začasne dostopne poti do gradbišč so locirane in urejene tako, da bodo v
čim manjši meri prizadeti elementi cest, bivalno okolje, naravno okolje in
obstoječe ureditve. V kolikor so med gradnjo izvedene dodatne začasne dostopne
poti do gradbišča, se jih izvede v soglasju z lastnikom zemljišča in
upoštevanjem trenutne rabe tangiranega in sosednjih zemljišč; 
-       
po izvedbi posegov v prometne površine se izvede sanacijo gradbenega
posega tako, da se prepreči kakršnokoli zmanjšanje nosilnosti vozišča. Prometno
površino se sanira v enaki obliki in kvaliteti, kot je bila pred gradbenim
posegom; 
-       
pred začetkom gradnje se skupaj z upravljavci evidentira stanje
obstoječe infrastrukture in zaščiti vse obstoječe komunalne, energetske in telekomunikacijske
objekte, vode in naprave, po gradnji sanira morebitne poškodbe; 
-       
zagotovi se vse potrebne varnostne ukrepe in organizacijo na gradbišču,
da bo preprečeno čezmerno onesnaževanje okolja, ob nezgodi se zagotovi
takojšnje ukrepanje za to usposobljenih delavcev; 
-       
v času gradnje in v času obratovanja se zagotovi nemoteno prometno,
komunalno, energetsko in telekomunikacijsko oskrbo obstoječih objektov; 
-       
odpravi se vse morebitne negativne posledice, ki nastanejo zaradi
gradnje in obratovanja kompresorske postaje; 
-       
morebitne poškodbe okoliških objektov, vodov in naprav, nastale v času
gradnje, sanira investitor; 
-       
v primeru križanja načrtovane infrastrukture z ozemljili daljnovodov se
izdela študijo o vplivu in ustrezni zaščiti ter elaborat izvedbe.
XI. DOPUSTNA ODSTOPANJA
31. člen
(dopustna odstopanja)
(1) Pri realizaciji državnega prostorskega načrta so dopustna
odstopanja od funkcionalnih, oblikovalskih in tehničnih rešitev, določenih s to
uredbo, če se pri nadaljnjem podrobnejšem proučevanju energetskih, tehnoloških,
geoloških, hidroloških, geomehanskih in drugih razmer pridobijo tehnične
rešitve, ki so oblikovalsko, energetsko-tehnično, tehnološko ali
okoljevarstveno primernejše ter ne poslabšujejo prostorskih in okoljskih
razmer. 
(2) Odstopanja od funkcionalnih, oblikovalskih in tehničnih
rešitev iz prejšnjega odstavka ne smejo spreminjati načrtovanega videza
območja, ne smejo poslabšati bivalnih razmer na območju državnega prostorskega
načrta oziroma na sosednjih območjih ter ne smejo biti v nasprotju z javnimi
koristmi. Z odstopanji morajo soglašati organi in organizacije, v delovno
področje katerih spadajo ta odstopanja. 
(3) Pri realizaciji državnega prostorskega načrta so dopustna
odstopanja glede tlorisnih dimenzij objektov in višine objektov ter višinskih
kot objektov. Odstopanje pri tlorisnih gabaritih je + / - 15%, pri višini
objektov pa + / - 10%. 
(4) Za dopustna odstopanja po tej uredbi se štejejo tudi
druga križanja gospodarske infrastrukture s prostorskimi ureditvami,
načrtovanimi s tem državnim prostorskim načrtom, ki niso določena s to uredbo.
K vsaki drugačni rešitvi križanja gospodarske infrastrukture s prostorskimi
ureditvami mora investitor pridobiti soglasje upravljavca.
XII. NADZOR
32. člen
(nadzor)
Nadzor nad izvajanjem te uredbe opravlja Ministrstvo za
okolje in prostor, Inšpektorat Republike Slovenije za okolje in prostor.
XIII. PREHODNE IN KONČNE DOLOČBE
33. člen
(izvajanje dejavnosti do izvedbe prostorskih ureditev)
Do izvedbe razširitve kompresorske postaje in ureditev iz 2.
člena te uredbe je na območju državnega prostorskega načrta iz 4. člena te
uredbe dopustno izvajanje kmetijske dejavnosti na obstoječih kmetijskih
zemljiščih, gradnja ter redna investicijsko-vzdrževalna dela na prometni,
komunalni, energetski in telekomunikacijski infrastrukturi ter vse druge
dejavnosti, ki jih je možno izvajati skladno z merili in pogoji te uredbe, pod
pogojem, da z njimi soglaša upravljavec kompresorske postaje.
34. člen
(prostorski akti)
Z dnem uveljavitve te uredbe se za območje DPN iz 4. člena te
uredbe šteje, da so spremenjeni in dopolnjeni naslednji občinski prostorski
akti: 
Občina Kidričevo: 
-       
Prostorske sestavine Družbenega plana občine Ptuj za obdobje 1986-1990
(Uradni vestnik občin Ormož in Ptuj, št. 25/86, 28/86, 12/87, 28/90, 32/90,
25/91, 12/93, 16/94), 
-       
Odlok o spremembah in dopolnitvah prostorskih sestavin srednjeročnega
družbenega plana občine Ptuj za obdobje 1986-1990 za območje občine Kidričevo,
dopolnjenega v letu 1996 (Uradni list RS, št. 49/97), 
-       
Odlok o spremembah in dopolnitvah prostorskih sestavin dolgoročnega
plana občine Ptuj za obdobje 1986-2000 in srednjeročnega plana občine Ptuj za
obdobje 1986-1990, za območje občine Kidričevo, dopolnjenih v letu 2001 (Uradni
list RS, št. 83/04), 
-       
Prostorski ureditveni pogoji za območje Mestne občine Ptuj izven mesta
Ptuj (Uradni vestnik občin Ormož in Ptuj, št. 20/92, 22/92 - popravek, 27/93,
26/94), Odlok o spremembah in dopolnitvah odloka o prostorskih ureditvenih
pogojih za območje občine Ptuj izven mesta Ptuj - v obsegu, ki velja za območje
Občine Kidričevo, kot Odlok o prostorskih ureditvenih pogojih za območje Občine
Kidričevo (Uradno glasilo slovenskih občin, št. 21/06).
35. člen
(prenehanje uporabe)
Z dnem uveljavitve te uredbe se preneha uporabljati: 
-       
Uredba o lokacijskem načrtu za vzporedni plinovod M 1/1 na odseku
Kidričevo-Rogatec (Uradni list RS, št. 34/01, 110/02 - ZUreP-1, 34/06 in 33/07
- ZPNačrt) v delu, ki se nanaša na območje parcel št. 3, 6, 9, 12, 13/2, 18,
19/4, 20/3 in 520, vse k.o. Dragonja vas, katerih del ureja ta uredba. 
-       
Uredba o lokacijskem načrtu za plinovod M 1/1 Ceršak-Kidričevo (Uradni
list RS, št. 27/07 in 33/07 - ZPNačrt) v delu, ki se nanaša na območje parcel
št. 2/1, 3, 6, 9, 12, 13/2, 15, 19/4, 520 in 522, vse k.o. Dragonja vas,
katerih del ureja ta uredba.
36. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00719-22/2010
Ljubljana, dne 1. julija 2010
EVA 2010-2511-0081
Vlada Republike Slovenije
mag. Mitja Gaspari l.r. 
Minister