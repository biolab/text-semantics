1. člen
(1) Ta pravilnik določa pogoje minimalne kakovosti, ki jih
morajo izpolnjevati sladkorji (v nadaljnjem besedilu: izdelki), ki so namenjeni
za prehrano ljudi, in metodo za določanje tipa barve, konduktometrično
določanje pepela ter barve raztopine belega in ekstra belega sladkorja, ki so
navedene v prilogi, ki je sestavni del tega pravilnika. 
(2) Konduktometrično določanje pepela v raztopini sladkorja
je določanje pepela na osnovi merjenja prevodnosti sladkorne raztopine.
2. člen
Določbe tega pravilnika se ne uporabljajo za: 
-       
sladkor v prahu, 
-       
kandirani sladkor in 
-       
sladkor v obliki kristalov.
3. člen
Izdelki, navedeni v prilogi, morajo v prometu poleg pogojev
iz predpisa o splošnem označevanju predpakiranih živil, izpolnjevati še
naslednje pogoje glede označevanja: 
1.     
brez poseganja v 6. točko tega člena se morajo za označevanje izdelkov
uporabljati samo imena izdelkov, navedena v delu A priloge. Imena izdelkov iz
3. točke dela A priloge, se lahko uporabljajo tudi za poimenovanje izdelkov iz
te točke; 
2.     
ne glede na določbo 1. točke in če se s tem ne zavaja potrošnikov, se za
izdelke: 
- 
opredeljene v delu A priloge lahko poleg obveznega imena izdelka
uporabljajo tudi druge oznake in nazivi, splošno uporabljeni v različnih
državah članicah; 
- 
lahko imena teh izdelkov uporabijo tudi v imenih izdelkov za označevanje
drugih izdelkov, če je to običajno; 
3.     
za predpakirane izdelke, ki tehtajo manj kot 20 g, na oznaki ni treba
navesti neto mase; 
4.     
pri oznakah raztopine sladkorja, raztopine invertnega sladkorja in
sirupu iz invertnega sladkorja mora biti navedena vsebnost suhe snovi in
invertnega sladkorja; 
5.     
oznaka pri glukoznem sirupu ali sušenem glukoznem sirupu mora vsebovati
oznako »kristaliziran«; 
Če izdelka iz 7. in 8. točke dela A priloge, vsebujeta več
kot 5% fruktoze na suho snov, morata biti, glede imena izdelka in kot
sestavini, označena kot »glukozni-fruktozni sirup« ali »fruktozni-glukozni
sirup« ali kot »sušeni glukozni-fruktozni sirup« ali »sušeni fruktozni-glukozni
sirup«, odvisno od tega, ali izdelek vsebuje večji delež glukoze ali fruktoze.
4. člen
Nazivna oziroma neto količina, dovoljena negativna odstopanja
ter način označevanja nazivne oziroma neto količine za predpakirane izdelke
morajo biti v skladu s predpisom, ki ureja predpakirane izdelke.
5. člen
Uredbe EU, na katere se v prilogi sklicuje ta pravilnik, so
do 1. maja 2004 na vpogled pri Ministrstvu za kmetijstvo, gozdarstvo in
prehrano, v slovenskem prevodu.
6. člen
(1) Z dnem uveljavitve tega pravilnika preneha veljati
pravilnik o kakovosti sladkorjev (Uradni list RS, št. 6/01), razen 8. člena ter
prilog 2 in 3. 
(2) V 8. členu pravilnika o kakovosti sladkorjev se besedi
»kakovostni pogoji« nadomestita z besedami »pogoji minimalne kakovosti«. 
(3) Ne glede prvi odstavek tega člena so lahko izdelki, ki so
bili proizvedeni in označeni pred 12. julijem 2004, v prometu do porabe zalog.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 324-01-20/2004
Ljubljana, dne 25. marca 2004.
EVA 2004-2311-0144
mag. Franci But l. r. 
Minister 
za kmetijstvo, gozdarstvo in prehrano
Soglašam!
dr. Dušan Keber l. r. 
Minister 
za zdravje
* Ta pravilnik vsebinsko povzema
Direktivo Sveta 2001/111/ES (UL L št. 10/53, 12. 1. 2002)

Priloga