I.
Minister za okolje in prostor odreja javno razgrnitev: 
1.     
predloga najustreznejše variantne rešitve, ki ga je pod številko naloge 5828
izdelal LUZ d.d., Ljubljana (v nadaljnjem besedilu: predlog najustreznejše
variantne rešitve); 
2.     
okoljskega poročila za avtocestni odsek Draženci–mednarodni mejni prehod
Gruškovje, ki ga je pod številko projekta 471 julija 2006 izdelal OIKOS, d.o.o.
Domžale (v nadaljnjem besedilu: okoljsko poročilo); 
3.     
revizije okoljskega poročila, ki jo je julija 2006 izdelal okoljski
izvedenec mag. Jorg Hodalič, in 
4.     
povzetka za javnost.
II.
Gradivo iz prejšnje točke tega sklepa bo javno razgrnjeno od
29. septembra do 29. oktobra 2006, in sicer: 
-       
na Ministrstvu za okolje in prostor, Direktoratu za prostor, Dunajska
21, Ljubljana, 
-       
v prostorih Občine Videm, Videm pri Ptuju 54, Videm pri Ptuju, 
-       
v prostorih Občine Podlehnik, Podlehnik 21, Podlehnik, 
-       
v prostorih Občine Žetale, Žetale 4, Žetale. 
Javne obravnave bodo potekale: 
-       
za območje Občine Videm, 11. oktobra 2006 z začetkom ob 16.30 uri v
dvorani Občine Videm, Videm pri Ptuju 54, Videm pri Ptuju, 
-       
za območje Občine Podlehnik, 11. oktobra 2006 z začetkom ob 18.30 uri v sejni
sobi Občine Podlehnik, Podlehnik 21, Podlehnik, 
-       
za območje Občine Žetale, 12. oktobra 2006 z začetkom ob 16.30 uri v
prostorih Občine Želate.
III.
Med javno razgrnitvijo in javnimi obravnavami ima javnost
pravico dajati mnenja in pripombe k predlogu najustreznejše variantne rešitve
in k okoljskemu poročilu. Pripombe in predlogi se do 29. oktobra 2006 lahko
dajo pisno na mestih javne razgrnitve kot zapis v knjigo pripomb in predlogov,
pisno ali ustno na javnih obravnavah ali se pošljejo na elektronski naslov:
gp.mop@gov.si, pri čemer se v rubriki »Zadeva« navedejo ključne besede »DLN
Draženci – MMP Gruškovje«.
IV.
Med javno razgrnitvijo iz I. točke tega sklepa imajo v
postopku celovite presoje vplivov na okolje pravico dajati mnenja in pripombe
fizične ali pravne osebe, ki imajo na območju, na katero se predlog
najustreznejše variantne rešitve nanaša, stalno prebivališče ali sedež ali v
lasti nepremičnino, in nevladne organizacije iz prvega odstavka 153. člena
Zakona o varstvu okolja (Uradni list RS, št. 39/06 – uradno prečiščeno
besedilo, 49/06 – ZMetD in 66/06 – odl. US).
V.
Med javno razgrnitvijo iz I. točke tega sklepa Ministrstvo za
okolje in prostor, Direktorat za prostor, vabi na 2. prostorsko konferenco, ki
bo potekala 10. oktobra 2006 z začetkom ob 13.00 uri v sejni sobi Ministrstva
za okolje in prostor, Direktorata za prostor, Dunajska 21, Ljubljana, v
podhodu. 
Na prostorski konferenci bo predstavljen predlog
najustreznejše variantne rešitve. Nanjo so vabljeni zlasti predstavniki lokalne
skupnosti, gospodarstva, interesnih združenj, organizirane javnosti in nosilcev
urejanja prostora. 
Gradivo iz prvega odstavka te točke je na vpogled na
Ministrstvu za okolje in prostor, Direktoratu za prostor, Dunajska 21,
Ljubljana, vsak delovni dan med 13.00 in 15.30, na sedežih Občine Videm, Občine
Podlehnik in Občine Žetale, in sicer med uradnimi urami, na spletni strani
Ministrstva za okolje in prostor, http://www.mop.gov.si, v rubriki Javne
objave, državni lokacijski načrti.
VI.
Ta sklep se objavi v Uradnem listu Republike Slovenije, na
spletni strani Ministrstva za okolje in prostor (www.mop.gov.si), v časopisu
Dnevnik, in na krajevno običajen način v časopisu Štajerski tednik.
Št. 350-08-48/2005
Ljubljana, dne 14. septembra 2006
EVA 2006-2511-0188
Janez Podobnik l.r.
Minister
za okolje in prostor