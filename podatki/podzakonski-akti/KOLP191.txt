I. SPLOŠNE DOLOČBE
1. člen
Krajevna veljavnost kolektivne pogodbe
Kolektivna pogodba velja za območje
Republike Slovenije.
2. člen
Stvarna veljavnost kolektivne pogodbe
(1) Kolektivna pogodba velja za podpisnike
kolektivne pogodbe, ki po standardni klasifikaciji dejavnosti (Uradni list RS,
št. 34/94, 3/95, 33/95, 15/96, 2/02) na pridobiten način opravljajo dejavnost
45.23 gradnja cest, železniških prog, letališč in športnih objektov.
(2) Za druge delodajalce, ki po standardni
kvalifikaciji dejavnosti (Uradni list RS, št. 34/94, 3/95, 33/95, 15/96, 2/02)
na pridobiten način opravljajo dejavnost 45.23 gradnja cest, železniških prog,
letališč in športnih objektov in so člani Združenja delodajalcev Slovenije,
kolektivna pogodba velja, pod pogojem, da k njej pristopijo.
3. člen
Osebna veljavnost
(1) Ta Kolektivna pogodba velja za vse
delavce zaposlene pri delodajalcih, ki jih zajema stvarna veljavnost te
kolektivne pogodbe, razen, če ni s posamezno pogodbo o zaposlitvi drugače
določeno, vendar ne manj ugodno kot je določeno s to pogodbo.
(2) Ta Kolektivna pogodba velja tudi za
učence, vajence, dijake in študente na praktičnem usposabljanju.
4. člen
Časovna veljavnost
(1) Ta pogodba je sklenjena za nedoločen
čas. Veljati začne 1. 8. 2004. Pogodba se objavi v Uradnem listu Republike
Slovenije.
(2) Veljavnost tarifne priloge, ki je
sestavni del te kolektivne pogodbe, je določena v tarifni prilogi.
(3) Če do preteka veljavnosti tarifne
priloge ni sklenjena nova tarifna priloga, se njena veljavnost podaljša, do
sklenitve nove tarifne priloge.
5. člen
Pomen izrazov v tej kolektivni pogodbi
(1) Izraza delavec in delodajalec se v tej
kolektivni pogodbi uporabljata v pomenu in obsegu kot to opredeljuje zakon o
delovnih razmerjih.
(2) Gospodarska dejavnost je vsaka
dejavnost, ki se opravlja z namenom pridobivanja dobička, v statusni obliki, ki
jo predvideva zakon. Šteje se, da gre za opravljanje gospodarske dejavnosti na
pridobiten način, če je subjekt statusno organiziran v obliki, katere temeljni
namen je pridobivanje dobička.
(3) Poslovodne osebe so osebe, ki vodijo
poslovanje pri delodajalcu in so s temi pooblastili vpisane v ustrezni
register.
(4) Splošni akt je akt delodajalca, ki na
splošno ureja posamezna vprašanja v zvezi z delovnimi razmerji, skladno z
zakonom o delovnih razmerjih.
(5) Sistemizacija delovnih mest je splošni
akt delodajalca, ki določa delovna mesta in pogoje za zasedbo delovnih mest.
(6) Kolektivna pogodba obsega obligacijski
in normativni del. Obligacijski del opredeljuje razmerja med stranema
kolektivne pogodbe ter preprečevanje in reševanje kolektivnih sporov,
normativni del pa določa obseg pravic delavcev in obveznosti delodajalcev.
Sestavni del normativnega dela kolektivne pogodbe je tudi tarifna priloga.
(7) Pomen izrazov, ki se nanašajo na plače
in druge vrste plačil je pojasnjen v poglavju, ki opredeljuje plačilo za delo.
(8) Stranke te kolektivne pogodbe so
podpisniki na delodajalski in na delojemalski strani.
6. člen
Enotni minimalni standardi
Določila in zneski iz te pogodbe in tarifne
priloge so obvezni enotni minimalni standardi pri delodajalcih.
II. NORMATIVNI DEL
7. člen
Razvrstitev del
(1) Delovna mesta se razvrščajo v devet
tarifnih razredov glede na zahtevano strokovno izobrazbo, določeno v aktu o
sistemizaciji delovnih mest.
(2) Tarifni razredi so naslednji:
I. tarifni razred: (enostavna dela)
Delovna mesta, za katera se ne zahteva
priučitev in za katera zadostuje nedokončana osnovna šola.
II. tarifni razred: (manj zahtevna dela)
Delovna mesta, za katera se zahtevajo poleg
osnovnošolske izobrazbe še krajši eno ali več mesečni tečaji.
III. tarifni razred: (srednje zahtevna
dela)
Delovna mesta, za katera se zahteva do 2 leti
javno priznanega poklicnega ali strokovnega izobraževanja ali program USO z 2
letoma delovnih izkušenj oziroma po NPK-nacionalni poklicni kvalifikaciji.
IV. tarifni razred: (zahtevna dela)
Delovna mesta, za katera se zahteva najmanj 2
leti in pol javno priznanega poklicnega ali 3 leta javno priznanega poklicnega
ali strokovnega izobraževanja, ali program USO z 10 leti delovnih izkušenj
oziroma po NPK nacionalni poklicni kvalifikaciji.
V. tarifni razred: (bolj zahtevna dela)
Delovna mesta, za katera se zahtevajo 3 leta
javno priznanega poklicnega ali strokovnega izobraževanja in mojstrski,
delovodski ali poslovodski izpit.
Delovna mesta, za katera se zahteva 4 ali 5
let javno priznanega strokovnega izobraževanja.
VI. tarifni razred: (zelo zahtevna dela)
Delovna mesta, za katera se zahteva višja
strokovna izobrazba.
VII. tarifni razred: (visoko zahtevna dela)
VII/1 Delovna mesta, za katera se zahteva
visoka strokovna izobrazba.
VII/2 Delovna mesta za katera se zahteva
univerzitetna izobrazba.
VIII. tarifni razred: (najbolj zahtevna
dela)
Delovna mesta, za katera se zahteva
magisterij, specializacija ali državni izpit po končanem visokem univerzitetnem
izobraževanju ali strokovnem izobraževanju.
IX. tarifni razred: (izjemno pomembna,
najbolj zahtevna dela).
Delovna mesta, za katera se zahteva doktorat.
Tipična dela
oziroma poklici se razvrstijo v posamezne tarifne razrede:


Tar. razred

Tipična delovna mesta


I.

NK
  gradbeni delavec


 

NK
  asfalter


 

NK cestar za
  enostavna dela


II.

PU
  gradbeni delavec


 

PU cestar


 

PU zidar


 

PU tesar


 

PU
  asfalter


 

PU
  strojnik LGM


III.

PU cestni
  preglednik


 

cestar


 

vzdrževalec
  AC


 

strojnik
  LGM


IV

KV zidar


 

KV tesar


 

KV
  asfalter


 

cestni
  preglednik


 

strojnik
  TGM


 

voznik


 

skupinovodja


 

pobiralec
  cestnin


V.

delovodja


 

gr. tehnik


 

prometnik


 

knjigovodja


VI.

vodja
  enote


 

vodja
  gradbišča


 

vodja
  priprave dela


 

glavni
  knjigovodja


VII./1VII./2

vodja
  projekta


 

projektant


VIII.

svetovalec


IX.

-


(3) Delodajalec mora pred sprejetjem akta o
sistematizaciji delovnih mest pridobiti mnenje sindikata.
SKLENITEV IN PRENEHANJE POGODBE O ZAPOSLITVI
8. člen
Pogodba o zaposlitvi
(1) Pogodba o zaposlitvi poleg sestavin, ki
jih določa zakon, lahko vsebuje tudi določila o:
-       
tarifnem oziroma plačilnem razredu,
-       
poskusnem delu,
-       
pripravništvu,
-       
dogovoru o arbitražnem reševanju individualnih delovnih sporov,
-       
drugih obveznostih delavca in delodajalca.
(1) Delodajalec je dolžan delavcu pred
podpisom pogodbe o zaposlitvi omogočiti seznanitev z vsebino kolektivnih pogodb
in splošnih aktov, ki določajo njegove pravice in obveznosti.
(2) Delavec lahko kadarkoli zahteva vpogled
v vsebino kolektivnih pogodb in splošnih aktov, delodajalec pa mu tega ne sme
odreči.
9. člen
Poskusno delo
(1) Poskusno delo ne sme trajati dlje kot
je določeno v objavi.
(2) Način spremljanja in ocenjevanja
poskusnega dela se določi v pogodbi o zaposlitvi.
10. člen
Pripravništvo
(1) Kdor prvič začne opravljati delo,
ustrezno vrsti in stopnji svoje strokovne izobrazbe z namenom, da se usposobi
za samostojno opravljanje dela v delovnem razmerju, sklene pogodbo o zaposlitvi
kot pripravnik.
(2) Pripravništvo se določi za različno
dolga obdobja glede na stopnjo strokovne izobrazbe:
-       
za dela IV. in V. stopnje strokovne izobrazbe največ 6 mesecev,
-       
za dela VI. stopnje strokovne izobrazbe največ 9 mesecev,
-       
za dela VII. stopnje strokovne izobrazbe največ 12 mesecev.
(3) Delavcu – pripravniku, ki opravlja
pripravništvo tako, da dela s krajšim delovnim časom od polnega, se glede na
dolžino delovnega časa, čas pripravništva podaljša največ za tri mesece (IV. in
V. stopnja), štiri mesece (VI. stopnja) oziroma največ za šest mesecev (VII.
stopnja).
(4) Pripravništvo poteka po programu, ki ga
pripravi mentor. Mentor mora imeti najmanj enako stopnjo strokovne izobrazbe
kot pripravnik in tri leta delovnih izkušenj.
(5) V pogodbi o zaposlitvi pripravnika se
določi način spremljanja in ocenjevanja pripravništva.
(6) Pripravniška doba se lahko na predlog
mentorja skrajša, vendar ne na manj kot polovico prvotno določenega trajanja
pripravništva.
(7) Pripravniški izpit vsebuje preizkus
znanja stroke in delovnega področja, za katero se je usposabljal pripravnik.
Komisija za pripravniški izpit šteje najmanj tri člane, ki imajo najmanj enako
stopnjo strokovne izobrazbe kot pripravnik in tri leta delovnih izkušenj.
Mentor sodeluje pri delu komisije, vendar ni njen član.
(8) Pripravništva ni treba opravljati
delavcu, ki je v nadaljnjem izobraževanjem med trajanjem delovnega razmerja
dosegel višjo stopnjo strokovne izobrazbe v okviru svojega poklica ali stroke
in delavcu, ki je pridobil poklicno izobrazbo v dualnem sistemu poklicnega
izobraževanja.
(9) Delavcu, ki se je ob delu izobraževal v
drugi stroki ali za drug poklic in je že opravil pripravniški izpit, se
pripravniška doba sorazmerno skrajša.
(10) Pripravnik opravlja pripravniški izpit
najpozneje do izteka pripravniške dobe. Če pripravniškega izpita ne opravi, ga
ima pravico ponovno opravljati v roku, ki ne sme biti krajši od 15 dni in ne
daljši od 45 dni. Če pripravniškega izpita tudi drugič ne opravi, mu delovno
razmerje preneha z dnem, ko ga ni opravil.
11. člen
Primeri in pogoji za opravljanje tudi
drugega dela
(1) Delavec mora opravljati tudi drugo
delo, ki ni predmet pogodbe o zaposlitvi v naslednjih primerih:
-       
ko je treba nadomestiti začasno odsotne delavce (nadomeščanje do 14
delovnih dni),
-       
v utemeljenih primerih, ko je treba zagotoviti neprekinjenost delovnega
procesa in je delo nujno opraviti, da se prepreči nastanek škode,
-       
ob uvajanju novih delovnih procesov, predlogov in izboljšav.
(2) Potrebe po opravljanju drugega dela
opredeli delodajalec in o tem obvesti delavca v roku, ki ga določa pogodba o
zaposlitvi, najpozneje pa en dan pred datumom začetka dela. V izjemnih in
utemeljenih primerih delodajalec lahko odredi delo brez predhodnega obvestila.
(3) Če mora delavec v celoti opravljati
drugo delo, ki ni predmet njegove pogodbe o zaposlitvi, mu za čas opravljanja
drugega dela pripada najmanj taka plača kakršno bi prejel, če bi opravljal delo
po svoji pogodbi o zaposlitvi oziroma plača, ki je zanj ugodnejša.
12. člen
Napotitev na delo v drug kraj
(1) Če je kraj opravljanja dela v pogodbi o
zaposlitvi širše določen, delavca ni mogoče napotiti iz kraja v kraj brez
njegove privolitve v naslednjih primerih:
-       
če traja pot na delo in z dela v običajnih okoliščinah z javnimi
prevoznimi sredstvi več kot tri ure, matere delavke z otrokom do treh let
starosti pa, če pot traja več kot dve uri;
-       
če gre za delavca, starejšega od 55 let oziroma delavko, starejšo od 51
let.
(2) V primerih napotitve delavca na delo v
drug kraj mora delodajalec delavcu povrniti celotne stroške prevoza na delo in
z dela.
(3) Če napotitev delavca na delo v drug
kraj brez njegove privolitve zaradi oddaljenosti kraja dela zahteva spremembo
delavčevega prebivališča, mu je treba zagotoviti enakovredne bivalne razmere in
možnosti šolanja otrok (osnovno šolstvo).
13. člen
Opravljanje dela v tujini
Upravičeni razlogi (poleg tistih, ki jih
določa 211. člen Zakona o delovnih razmerjih), zaradi katerih delavec lahko
odkloni napotitev na začasno delo v tujino, so:
-       
vzgoja in varstvo otroka, ki še ni dopolnil 18 let starosti, če delavec
živi sam z otrokom in skrbi za njegovo vzgojo in varstvo,
-       
težja bolezen otroka ali posvojenca, staršev, zakonca, ki živijo v
skupnem gospodinjstvu in ki zahteva skrb in nego družinskega člana, ki ne more
skrbeti sam zase.
PRAVICE, OBVEZNOSTI IN ODGOVORNOSTI DELAVCEV
14. člen
Delovni čas
(1) Delovni čas je efektivni delovni čas in
čas odmora ter čas upravičene odsotnosti z dela v skladu z zakonom in to
kolektivno pogodbo.
(2) Efektivni delovni čas je vsak čas, v
katerem delavec dela, kar pomeni, da je na razpolago delodajalcu in izpolnjuje
svoje obveznosti iz pogodbe o zaposlitvi.
(3) Polni delovni čas traja največ 40 ur na
teden.
(4) Delovni teden ima praviloma 5 delovnih
dni.
(5) Razporeditev delovnega časa v
koledarskem letu se opredeli v planu izrabe letnega delovnega časa. Delodajalec
mora je pred sprejemom plana izrabe letnega delovnega časa s predlogom plana
seznaniti sindikat. Sindikat lahko v 8 dneh od seznanitve poda svoje mnenje.
Delodajalec se je do mnenja sindikata dolžan opredeliti. Če sindikat v 8 dneh
ne da mnenja, se šteje, da s planom soglaša.
(6) Plan izrabe letnega delovnega časa
delodajalec oblikuje skladno s potrebami delovnega procesa najpozneje do 31. 3.
tekočega koledarskega leta.
(7) Pri neenakomerni razporeditvi delovnega
časa in začasni prerazporeditvi delovnega časa se upošteva polni delovni čas po
šestem odstavku 147. člena zakona o delovnih razmerjih kot povprečna delovna
obveznost v obdobju 12 mesecev.
(8) Dnevni ali tedenski počitek v
povprečnem minimalnem trajanju kot je določen v zakonu, se zagotavlja v roku
dveh mesecev (158. členu zakona o delovnih razmerjih).
15. člen
Delovni čas, krajši od polnega delovnega
časa
(1) Če delavec dela s krajšim delovnim
časom od polnega, ker to zahtevajo koristi otroka, se razporeditev delovnega
časa določi z dogovorom med delavcem in delodajalcem.
(2) Delavec, ki ima sklenjeno pogodbo o
zaposlitvi za delovni čas krajši od polnega, ima enake pravice kot delavec, ki
dela polni delovni čas, uresničuje pa jih sorazmerno času za katerega ima
sklenjeno pogodbo o zaposlitvi, razen tistih pravic za katere zakon in ta
pogodba določata drugače.
16. člen
Drugi primeri opravljanja nadurnega dela
Drug izjemen, nujen in nepredviden primer,
ko se mora opravljati nadurno delo je nenadno, izjemno začasno povečanje obsega
dela na določenem delovnem mestu.
17. člen
Letni dopust
(1) Delavcem, ki imajo 5-dnevni delovni
tednik, pripada 20 dni osnovnega dopusta.
(2) Delavcem, ki imajo delovni čas
razporejen na več kot 5 dni v tednu, se osnovni 20-dnevni dopust sorazmerno
poveča; tistim, ki imajo delovni čas razporejen na manj kot 5 dni v tednu, pa
sorazmerno zmanjša.
(3) Proste sobote se ne vštevajo v letni
dopust.
(4) Delavec ima pravico 2 dni letnega
dopusta izrabiti tiste dneve, ki jih sam določi, če o tem obvesti delodajalca 3
dni pred nastopom dopusta.
(5) Poleg osnovnega dopusta, določenega v
prvem in drugem odstavku tega člena, delavcem pripadajo še dodatni dnevi
dopusta po naslednjih kriterijih:
Skupna delovna doba:
do 15 let                                                                        0
dni
nad 15 do 20 let                                                           2
dni
nad 20 do 25 let                                                           4
dni
nad 25 do 30 let                                                           5
dni
nad 30 do 35 let                                                           6
dni
nad 35 let                                                                     7
dni
Zahtevnost del delovnega mesta
-       
VI. tarifni razred                                                    1
dan dopusta
-       
VII. IX. tarifni razred                                              2
dni dopusta
Težji pogoji dela
-       
delovodja, skupinovodja, mehanik,
voznik, strojnik, gradbeni delavec,
cestar in cestni preglednik,
ter delavec v zimski službi                                    1
dan dopusta
-       
delavec na asfaltih, delavec
v kamnolomu in delavec
na cestni osi                                                          2
dni dopusta
Delavec
je upravičen do dodatnega dopusta po tej točki le po enem kriteriju.
Kontinuirano nočno delo (izmensko delo)
-       
delavec, ki dela samo popoldan
več kot 14 dni v mesecu                                      1
dan dopusta
-       
delavec, ki dela v turnusu več kot
14 dni z nočnim delom v mesecu                         2
dni dopusta
Kontinuirano opravljanje dela pobiralca
cestnine
Na delovnem mestu pobiralca cestnine, ki
opravlja delo s strankami pripada:
-       
nad 200 do 400 strank na dan                              1 dan dopusta
-       
nad 400 do 600 strank na dan                              2 dni dopusta
-       
nad 600 strank na dan                                          3 dni
dopusta
Posebne socialne in zdravstvene razmere:
Glede na posebne socialne in zdravstvene
razmere pripada:
-       
staršem za vsakega otroka
do 15. leta starosti                                                   1
dan dopusta
-       
invalidom, delavcem z najmanj
60% telesno okvaro in delavcem,
ki varujejo in negujejo otroka s telesno
in duševno prizadetostjo                                       3
dni dopusta
-       
starejšim delavcem, ki so dopolnili
55 let in delavkam, ki so dopolnile 51 let
starosti v povezavi z 236. člen ZDR                     3
dni dopusta
18. člen
Pravica do plačane in neplačane odsotnosti
z dela
(1) Delavec ima pravico do plačane odsotnosti
z dela do največ sedem delovnih dni v posameznem koledarskem letu zaradi:
-       
lastne poroke                                                        2
dni
-       
rojstva otroka                                                        1
dan
-       
poroke otroka                                                        1
dan
-       
smrti zakonca, otrok, posvojenca, staršev           2 dni
-       
smrti zakončevih staršev, starih staršev,
bratov, sester                                                        1
dan
-       
selitve delavca oziroma družine
v interesu delodajalca                                           2
dni
-       
selitve delavca oziroma družine                           1 dan
-       
elementarnih nesreč                                             3 dni
(2) Odsotnost v zgornjih primerih je treba
koristiti ob nastopu dogodka. Dnevi odsotnosti zaradi selitve se ne seštevajo.
(3) Odsotnost delavca iz prvega odstavka
tega člena je v breme delodajalca.
(4) Delodajalec lahko odobri delavcu
neplačano odsotnost z dela (odsotnost brez pravice do nadomestila plače).
(5) O trajanju in vsebini obveznosti
delavca in delodajalca v zvezi z neplačano odsotnostjo z dela skleneta delavec
in delodajalec poseben pismen dogovor (sporazum). Dogovor opredeljuje kdo je
plačnik prispevkov delavca in prispevkov delodajalca za čas odsotnosti z dela.
19. člen
Varnost in zdravje pri delu
Področje varnosti in zdravja pri delu
urejajo predpisi in drugi akti s področja varstva in zdravja pri delu.
20. člen
Izobraževanje delavcev
(1) Delavci imajo pravico, da se
izobražujejo v interesu delodajalca, delodajalec pa ima pravico, da delavce
napoti na izobraževanje.
(2) Delavec se je dolžan izobraževati, če
ga delodajalec napoti na izobraževanje in sklene z njim pogodbo o
izobraževanju.
(3) Izobraževanje delavcev je lahko
organizirano med delovnim časom ali izven delovnega časa.
(4) Če je izobraževanje organizirano med
delovnim časom, se čas izobraževanja šteje v redni delovni čas, delavec pa ima
enake pravice kot če bi delal.
(5) Za izobraževanje v interesu delodajalca
se šteje tudi izobraževanje sindikalnih zaupnikov o socialnem partnerstvu in
delovno pravni zakonodaji.
21. člen
Izpiti
(1) V primeru, ko se delavec izobražuje v
interesu delodajalca in je napoten na izobraževanje, izobraževanje pa je
organizirano izven delovnega časa, delavcu pripada:
-       
en delovni dan za vsak izpit na ravni izobraževanja do vključno V.
stopnje zahtevnosti,
-       
dva delovna dneva za vsak izpit na višji in visoki stopnji
izobraževanja,
-       
štiri delovne dni za maturo oziroma zaključni izpit na ravni
izobraževanja do vključno V. stopnje zahtevnosti,
-       
pet delovnih dni za diplomo na višji ali visoki stopnji izobraževanja,
-       
tri delovne dni za vsak izpit na podiplomskem študiju,
-       
deset delovnih dni za zaključni magistrski izpit oziroma specialistični
izpit ali magistrsko oziroma specialistično nalogo,
-       
deset delovnih dni za doktorat.
(2) Do odsotnosti iz prejšnjega odstavka je
delavec upravičen samo, ko prvič opravlja izpit.
(3) Vsa razmerja zvezi z izobraževanjem se
uredijo s pogodbo o izobraževanju.
22. člen
Povračilo stroškov, povezanih z
izobraževanjem
(1) Delavcu, ki se izobražuje v skladu s
prvim odstavkom 21. člena te pogodbe delodajalec krije zlasti naslednje
stroške, povezane z izobraževanjem:
-       
prevoz,
-       
kotizacijo,
-       
šolnino.
(2) Stroške prehrane in stroške bivanja
delodajalec povrne delavcu, glede na naravo izobraževanja, če je tako določeno
s pogodbo o izobraževanju.
23. člen
Pravice in obveznosti delavca in
delodajalca po končanem izobraževanju
(1) Delodajalec mora po končanem
izobraževanju izpolniti obveznosti iz pogodbe o izobraževanju najpozneje v roku
šestih mesecev.
(2) Če delodajalec ne izpolni obveznosti iz
prvega odstavka tega člena, je delavec prost svojih obveznosti iz pogodbe o
izobraževanju.
(3) Če delavec ne izpolni svojih obveznosti
iz pogodbe o izobraževanju, mora delodajalcu povrniti vse stroške, povezane z
izobraževanjem.
24. člen
Vajenci
(1) Pravice in obveznosti delodajalca in
vajenca se opredelijo z učno pogodbo, skladno z zakonom o poklicnem in
strokovnem izobraževanju.
(2) Delodajalec mora sindikatu pri
delodajalcu omogočiti pregled sklenjenih učnih pogodb z vajenci ter nadzor nad
izvajanjem določb zakona o vajeniškem razmerju.
25. člen
Mentorji praktičnega pouka
(1) Delodajalec, ki izvaja praktični pouk v
sistemu strokovnega in poklicnega izobraževanja, zagotavlja delavcu – mentorju
praktičnega pouka dodatno strokovno in andragoško-pedagoško usposabljanje za
opravljanje nalog mentorja.
(2) Če gre za delovne obveznosti mentorja v
znatnejšem obsegu, se mentor in delodajalec dogovorita o ustrezni oprostitvi
mentorja od njegovih rednih delovnih obveznosti za čas, ko opravlja naloge
mentorja praktičnega pouka.
26. člen
Učenci in študenti na praksi
Delodajalec zagotavlja učencem in študentom
na praksi:
-       
plačilo za opravljeno delo oziroma nagrado v skladu z določili te
kolektivne pogodbe (55. člen),
-       
seznanitev z varnostno oceno tveganja in zaščitnimi sredstvi pri
opravljanju dela,
-       
zavarovanje za primer poklicne bolezni in poškodbe na delu,
-       
mentorstvo med izvajanjem prakse in uvajanjem v delo,
-       
prehrano med delom.
DISCIPLINSKA IN ODŠKODNINSKA ODGOVORNOST
27. člen
Disciplinski postopek in ukrepi
(1) Druge disciplinske sankcije poleg
opomina, ki jih delodajalec lahko delavcu izreče v disciplinskem postopku, so:
-       
javni opomin;
-       
denarna kazen v višini od 5% do 20% povprečne mesečne plače delavca v
zadnjih treh mesecih. Disciplinski ukrep denarne kazni se lahko izreče v
trajanju od 1 do 3 mesecev.
(2) Pooblastila disciplinskega organa
delodajalca v disciplinskem postopku ima zakoniti zastopnik delodajalca oziroma
od njega pooblaščena oseba v skladu s prvim odstavkom 18. člena Zakona o
delovnih razmerjih.
(3) Delodajalci lahko z aktom opredelijo
način in vsebino priporočenega obnašanja in ravnanja delavcev v delovnem
razmerju (kodeks).
28. člen
Odškodninska odgovornost
(1) Med strankama pogodbe o zaposlitvi
veljajo glede uveljavljanja in ugotavljanja odškodninske odgovornosti splošna
pravila civilnega prava.
(2) V primerih pavšalne odškodnine so
primeri škodnih ravnanj delavca naslednji:
-       
okvara delovnih sredstev,
-       
povzročitelj škode pod vplivom alkohola ali narkotičnih sredstev,
-       
zamuda roka, pomembnega za določena dejanja.
(3) Pavšalna odškodnina znaša do dve
osnovni plači delavca v mesecu, ko se odmerja.
DELOVANJE SINDIKATA
29. člen
Pogoji za delovanje sindikata
(1) S kolektivno pogodbo se ne posega v
svobodno ustanavljanje in delovanje sindikatov pri delodajalcih ter v pravice
sindikata, da v skladu s svojo vlogo in nalogami daje pobude, predloge,
stališča in zahteve pristojnim organom.
(2) Delodajalec zagotavlja sindikatu
organiziranemu pri delodajalcu:
-       
prost dostop zunanjih sindikalnih predstavnikov v družbo na podlagi
vnaprejšnjega obvestila,
-       
svobodo sindikalnega obveščanja in širjenja sindikalnega tiska.
30. člen
Materialni pogoji za sindikalno delo
(1) S kolektivno pogodbo pri delodajalcu
oziroma s pogodbo o zagotavljanju pogojev za sindikalno delo med sindikati in
delodajalcem se določijo materialni pogoji za delo sindikata.
(2) Če s pogodbo iz prejšnjega odstavka ni
drugače določeno, je za delo sindikatov zagotovljeno:
-       
ena plačana ura letno na vsakega člana sindikata pri delodajalcu, vendar
ne manj kot 30 ur letno, če je do 20 zaposlenih in ne manj kot 60 ur, če je več
kot 20 zaposlenih, ter pol ure za vsakega od preostalih zaposlenih delavcev, za
opravljanje sindikalnih funkcij. V tako določeno število ur se ne všteva
sodelovanje sindikalnih zaupnikov v organih sindikalnih central in v organih
sindikatov dejavnosti – na višjih ravneh. O okvirnem režimu izrabe določenega
števila ur za delo sindikalnih zaupnikov se dogovorijo sindikati in poslovodna
oseba. Pri tem upoštevajo potrebe in interese članov sindikatov in zahteve
delovnega procesa,
-       
prostorski pogoji za delo sindikatov, njihovih organov in sindikalnih
zaupnikov,
-       
tehnična izvedba obračuna in plačevanje članarine sindikatom za člane
sindikata v breme delodajalca,
-       
trije plačani delovni dnevi letno za usposabljanje sindikalnih
zaupnikov, vendar skupno število teh ur ne more presegati tretjine ur iz prve
alinee tega odstavka.
(3) Število sindikalnih zaupnikov pri
delodajalcu določi sindikat v skladu s svojim statutom oziroma pravili ter
pogodbo o zagotavljanju pogojev za sindikalno delo iz prvega odstavka tega
člena.
(4) Sindikat ima pravico sklicati članski
sestanek enkrat letno, med delovnim časom, po predhodnem dogovoru z
delodajalcem.
(5) Ne glede na zagotovljene materialne
pogoje za delo sindikata po tem členu se delodajalec in reprezentativni
sindikat pri delodajalcu lahko dogovorita, da za čas opravljanja profesionalne
funkcije pripada sindikalnemu zaupniku plača najmanj v višini, kot jo je
prejemal pred začetkom opravljanja te funkcije.
31. člen
Imuniteta sindikalnega zaupnika
(1) Sindikalni zaupnik uživa posebno pravno
varstvo pred odpovedjo.
(2) Delodajalec mora v primeru, če namerava
sindikalnemu zaupniku odpovedati pogodbo, pisno obvestiti sindikat o svojih
namerah in odločitvah ter pridobiti soglasje sindikata.
(3) Sindikat se mora do namer delodajalca
pisno opredeliti v roku 8 dni.
(4) Delodajalec ne sme odpovedati pogodbe o
zaposlitvi sindikalnemu zaupniku, če sindikat ni dal soglasja.
PLAČILO ZA DELO
32. člen
Splošne določbe
(1) Vsi zneski v tej kolektivni pogodbi, ki
se nanašajo na osebne prejemke delavcev, so v bruto zneskih.
(2) Osebni prejemki delavca v delovnem
razmerju so:
-       
plača delavca,
-       
druge vrste plačil.
(3) Plače se izplačujejo najmanj enkrat
mesečno in sicer najpozneje do 18. dne v mesecu za pretekli mesec.
(4) Plače se izplačujejo v denarni obliki
na osebni račun delavca.
(5) Pri uveljavljanju pravice na podlagi
delovne dobe pri zadnjem delodajalcu se za delovno dobo pri zadnjem delodajalcu
šteje tudi delovna doba pri delodajalcih, ki so pravni predniki zadnjega
delodajalca in pri delodajalcih, ki so kapitalsko povezani z večinskim deležem.
33. člen
Plače
(1) Plačilo za delo delavca sestavljajo: 
-       
osnovna plača, 
-       
dodatki, 
-       
plačilo za delovno uspešnost, 
-       
plačilo za poslovno uspešnost. 
(2) Osnovna plača je plača, ki jo delavec
in delodajalec določita v pogodbi o zaposlitvi, upoštevaje zahtevnosti
delovnega mesta, za katerega je delavec sklenil pogodbo o zaposlitvi. 
(3) Osnovna plača je opredeljena najmanj v
višini najnižje osnovne plače določenega tarifnega razreda. 
(4) Najnižja osnovna plača je opredeljena v
tarifni prilogi te Kolektivne pogodbe. 
(5) Najnižja osnovna plača pomeni najnižje
plačilo za delo delovnega mesta v določenem tarifnem razredu in je opredeljena
za normalne delovne pogoje in polni delovni čas. Polni delovni čas znaša 174 ur
mesečno. 
(6) Za normalne delovne pogoje se štejejo
pogoji, v katerih se delo pretežno opravlja. Ti pogoji so sestavina delovnega
mesta in so vključeni v osnovno plačo. 
(7) Delovna mesta oziroma dela pri
delodajalcu so praviloma znotraj tarifnih razredov razporejena še v plačilne
razrede.
34. člen
Tarifna priloga
Tarifna priloga kolektivne pogodbe določa: 
-       
zneske najnižjih osnovnih plač, 
-       
usklajevanje najnižjih osnovnih plač, 
-       
višino regresa za letni dopust, 
-       
višino povračil stroškov v zvezi s službenim potovanjem doma ali v
tujini, 
-       
višino nadomestila za ločeno življenje, 
-       
višino terenskega dodatka in 
-       
višino povračila stroškov prehrane med delom.
35. člen
Plače na podlagi delovne uspešnosti
(1) Delavcu pripada tudi del plače iz
naslova delovne uspešnosti.
(2) Osnove za določanje delovne uspešnosti
so količina, kakovost, gospodarnost dela, inventivnost in inovativnost. Delovna
uspešnost se meri oziroma ocenjuje za posameznika ali skupinsko, po vnaprej
določenih merilih, ki so delavcem znana pred začetkom opravljanja dela.
(3) Podrobnejša merila za ugotavljanje
delovne uspešnosti in odstotek plače, ki pripada delavcu iz naslova delovne
uspešnosti se določijo z aktom delodajalca po predhodnem mnenju sindikata.
(4) Pri določanju meril je treba upoštevati
načelo, da delavec z ustrezno delovno usposobljenostjo in normalnim delovnim
naprezanjem dosega osnovno plačo, določeno s pogodbo o zaposlitvi.
36. člen
Dodatki za posebne pogoje dela
(1) Delavcem pripadajo dodatki za posebne
pogoje dela, in sicer:
-       
za delo v delovnem času, ki je za delavce manj ugoden,
-       
dodatki zaradi posebnih obremenitev pri delu, neugodnih vplivov okolja
in nevarnosti pri delu.
(2) Dodatki se obračunavajo le za čas, ko
je delavec delal v pogojih, zaradi katerih mu dodatek pripada.
(3) Osnova za izračun dodatkov je osnovna
plača delavca za poln delovni čas.
(4) Za delo v delovnem času, ki je za
delavce manj ugoden, pripadajo delavcem dodatki najmanj v naslednjem odstotku
od osnove:
-       
za čas dela v popoldanski in nočni izmeni, kadar 
se delovni proces izvaja v
drugi in tretji izmeni
oziroma v turnusu popoldan in
ponoči                                              10%
-       
za nočno delo                                                                                    50%
-       
za delo preko polnega delovnega časa  – nadurno delo                   30%
-       
za delo v nedeljo                                                                                50%
-       
za delo na dela proste dneve in praznike po zakonu                        150%
-       
za delo na dela proste sobote                                                            25%
-       
za čas pripravljenosti na domu                                                          20%
(5) Delavcu pripada na dela prosti dan in
praznik dodatek po peti alinei četrtega odstavka, če mu ni zagotovljen dela
prosti dan. Če je delavcu zagotovljeno koriščenje na drug dan, mu pripada
dodatek v višini 50% in za prosti dan nadomestilo plače v višini 100% osnove.
(6) Dodatek za delo v nedeljo in dodatek za
delo v soboto se izključujeta z dodatkom za delo na dela proste dneve in
praznike po zakonu.
(7) Delavcem pripada za posebne
obremenitve, neugoden vpliv okolja in nevarnost pri delu, ki niso vsebovani v
zahtevnosti dela dodatek v višini 20% od osnovne plače. Primere, ko se
izplačuje ta dodatek določi delodajalec na podlagi poprejšnjega mnenja sindikata.
37. člen
Dodatek za delovno dobo
(1) Delavcu
pripada dodatek za delovno dobo v višini, kot je določena v tej tabeli od
osnovne plače za vsako izpolnjeno leto skupne delovne dobe in delovne dobe pri
delodajalcu.


Skupna
  del. doba / let

%

Delovna
  doba v CG / let

%


nad 1 leto

1

nad 1 leto

2


nad 3 leta

2

nad 5 let

3


nad 5 let

6

nad 10 let

4


nad 10 let

8

nad 20 let

5


nad 15 let

11

nad 25 let

6


nad 20 let

13

 

 


nad 25 let

15

 

 


nad 30 let

17

 

 


Nad 31 let se znesek 17% poveča za vsako
dopolnjeno leto za 0,5%.
(2) Pri uveljavljanju pravice iz prejšnjega
odstavka se v delovno dobo vštevajo izpolnjena leta delovne dobe, ki jih je
delavec prebil v delovnem razmerju doma oziroma v tujini, ali pri opravljanju
samostojne dejavnosti, ki so ustrezno potrjena z vpisom v delovno knjižico.
Dokupljena, beneficirana in posebne zavarovalne dobe ne štejejo kot dobe pri
uveljavljanju dodatka za delovno dobo.
38. člen
Nadomestila plače
(1) Delavcu pripada nadomestilo plače za
čas odsotnosti z dela v primeru:
-       
bolezni,
-       
poklicne bolezni in nesreče pri delu,
-       
letnega dopusta in plačane odsotnosti v skladu s to pogodbo,
-       
državnih praznikov in dela prostih dni po zakonu,
-       
odsotnosti z dela, če je delavec napoten na izobraževanje oziroma če se
izobražuje v interesu delodajalca,
-       
v drugih primerih, določenih z zakonom, kolektivno pogodbo ali splošnim
aktom delodajalca.
(2) V vseh navedenih primerih, razen v
primeru prve alinee, pripada delavcu nadomestilo v višini 100% osnove. V
primeru iz prve alinee pripada delavcu nadomestilo v višini najmanj 80% osnove
za dneve odsotnosti z dela.
(3) Osnovo za izračun nadomestila določa
137. člen zakona o delovnih razmerjih.
(4) Za čas stavke so delavci upravičeni do
nadomestila v višini 70% osnovne plače za največ 4 delovne dneve, v primeru
kršenja imunitete sindikalnih zaupnikov pa 2 delovna dneva, pod naslednjimi
pogoji, ki se upoštevajo skupaj:
-       
da stavkajo zaradi kršitev kolektivne pogodbe glede plač, regresa ali
imunitete sindikalnih zaupnikov in
-       
je stavka organizirana v skladu z zakonom in po stavkovnih pravilih.
39. člen
Del plače na podlagi uspešnosti poslovanja
(1) Delavcem pripada del plače na podlagi
uspešnosti poslovanja. Kriterije za določitev dela plače na podlagi uspešnosti
poslovanja določi delodajalec po predhodnem mnenju reprezentativnega sindikata
pri delodajalcu. Ob sprejetju odločitve o višini sredstev za izplačilo plače na
tej podlagi se delodajalec in reprezentativni sindikat pri delodajalcu
dogovorita tudi o tem ali se ta del plače izplača v denarju, delnicah in
odložitvi njenega izplačila.
(2) Delavcu, ki ni delal vse leto pripada,
del plače iz prejšnjega odstavka sorazmerno času, ko je bil na delu.
40. člen
Nagrada ob koncu leta
Delavcem se lahko enkrat letno, praviloma
ob koncu leta, izplača denarna nagrada, največ v višini ene mesečne plače, če
poslovodna oseba oceni, da rezultati poslovanja to omogočajo.
41. člen
Obračun plače
(1) Delavcu mora biti ob izplačilu plače
vročen pisni obračun, ki vsebuje zlasti naslednje podatke:
-       
osnovno plačo delavca,
-       
dodatek po posameznih vrstah,
-       
plačo iz naslova delovne uspešnosti,
-       
nadomestila plače po posameznih vrstah,
-       
bruto plačo,
-       
zneske prispevkov za socialno varnost,
-       
neto plačo,
-       
davek od osebnih prejemkov,
-       
neto izplačilo plače.
(2) Ob obračunu plače lahko delodajalec na
istem obračunskem listu delavcu obračuna vse prejemke iz delovnega razmerja in
sicer povračila stroškov v zvezi z delom in druge osebne prejemke in del plače
iz naslova uspešnosti poslovanja.
DRUGE VRSTE PLAČIL
42. člen
Regres za letni dopust
(1) Regres za letni dopust pripada delavcu
enkrat letno in se izplača najpozneje do 1. julija tekočega koledarskega leta.
(2) V primeru nelikvidnosti delodajalca se
regres za letni dopust lahko izplača najkasneje do 1. novembra tekočega
koledarskega leta. Višina regresa se določi v tarifni prilogi te pogodbe.
43. člen
Jubilejne nagrade
(1) Delavcu pripada jubilejna nagrada v
višini:
-       
za 10 let delovne dobe pri zadnjem delodajalcu v višini ene izhodiščne
plače I. tarifnega razreda,
-       
za 20 let delovne dobe pri zadnjem delodajalcu v višini dveh izhodiščnih
plač I. tarifnega razreda,
-       
za 30 let delovne dobe pri zadnjem delodajalcu v višini treh izhodiščnih
plač I. tarifnega razreda.
(2) Zadnji delodajalec je tisti, ki je
izplačevalec jubilejne nagrade.
(3) Jubilejna nagrada se izplača v roku
enega meseca po dopolnitvi pogojev iz te točke.
(4) Delavcu, ki je pri zadnjem delodajalcu
za isti jubilej že prejel jubilejno nagrado, mu jubilejna nagrada ne pripada.
(5) Ne glede na določila tega člena mora
delodajalec izplačati jubilejno nagrado tudi delavcu, ki je dopolnil 40 let
skupne delovne dobe v višini štirih izhodiščnih plač prvega tarifnega razreda.
44. člen
Odpravnina ob upokojitvi
(1) Delavcu pripada ob upokojitvi
odpravnina v višini dveh povprečnih mesečnih plač v Republiki Sloveniji za
pretekle tri mesece oziroma v višini dveh povprečnih mesečnih plač delavca za
pretekle tri mesece, če je to za delavca ugodneje.
(2) Odpravnina ob upokojitvi mora biti
izplačana najpozneje ob izplačilu zadnje plače.
(3) V primeru smrti delavca se odpravnina,
ki bi jo delavec po tem členu dobil, izplača dedičem.
45. člen
Solidarnostne pomoči
(1) Ob smrti delavca ali njegovega ožjega
družinskega člana, če ga je delavec vzdrževal, delavcu oziroma njegovi družini
pripada solidarnostna pomoč. V prvem primeru pripada družini solidarnostna
pomoč v višini 60% povprečne mesečne plače v Republiki Sloveniji za pretekle
tri mesece, v drugem primeru pa pripada delavcu solidarnostna pomoč v višini
40% enakega povprečja.
(2) Ožji družinski člani so zakonec, otroci
(zakonski in zunajzakonski) ter posvojenci, ki jih je po zakonu dolžan
preživljati.
(3) Solidarnostno pomoč se izplača v treh
dneh po pridobitvi uradnega dokumenta o smrti in najpozneje v 30 dneh.
(4) Solidarnostno pomoč v drugih primerih
predlaga sindikat družbe. O upravičenosti in višini odloči poslovodni organ
delodajalca.
46. člen
Prehrana med delom
(1) Delavcem se zagotovi povračilo stroškov
za prehrano med delom za dneve prisotnosti na delu. Do povračila stroškov
prehrane med delom so upravičeni tudi delavci, ki delajo najmanj s polovičnim
delovnim časom, učenci, vajenci in študentje na praksi.
(2) Znesek povračila stroškov prehrane med
delom, ki se določi na dan in način usklajevanja sta navedena v tarifni prilogi
te pogodbe.
(3) Delavec, ki dela več kot 10 ur, je upravičen
do dodatnega povračila stroškov za prehrano v višini kot je določeno v tarifni
prilogi.
47. člen
Prevoz na delo in z dela
(1) Delavcu pripada povračilo stroškov za
prevoz na delo in z dela v višini 100% stroškov javnega prevoza.
(2) Če ni možnosti prevoza z javnimi
prevoznimi sredstvi se povrne za vsak kilometer 15% cene neosvinčenega
95-oktanskega motornega bencina.
48. člen
Povračilo stroškov za opravljanje
službenih prevozov
(1) Za opravljene prevoze z lastnim vozilom
v službene namene pripada delavcu na podlagi potnega naloga kilometrina.
(2) Delavcem katerih delovni proces zahteva
za opravljanje del lastno osebno vozilo, pripada povračilo stroškov za
opravljanje službenih prevozov v višini, ki jo določa izvršilni predpis, ki
ureja povračila stroškov v zvezi z delom
(3) Kilometrina se obračunava na podlagi
potnega naloga.
49. člen
Službena potovanja
(1) Za povračilo stroškov, ki so jih imeli
delavci pri opravljanju določenih del in nalog na službenem potovanju, se šteje
dnevnica (povračilo stroškov za prehrano), povračilo stroškov za prenočišče in
povračilo stroškov za prevoz.
(2) Do povračila stroškov na službenem
potovanju so upravičeni delavci, ki jih delodajalec s potnim nalogom napoti na
službeno potovanje, in sicer pod enakimi pogoji in v višini, ki je določena v
tarifni prilogi.
(3) Delavcu se na službenem potovanju v
tujino povrnejo dejanski stroški v skladu s predpisi, ki veljajo za državne
organe.
50. člen
Terenski dodatek
(1) Delavci so upravičeni do terenskega
dodatka, če delajo in bivajo na terenu kjer je organizirana prehrana in
prenočišče in se dnevno ne vozijo v kraj stalnega in začasnega bivališča.
(2) Terenski dodatek se izplačuje v višini,
ki je določena v tarifni prilogi.
51. člen
Delo na oddaljenem gradbišču
(1) Delavcem, ki več kot 6 ur delajo na
terenu, kjer ni organizirane prehrane in prenočišča in se dnevno vozijo na
delovišče, ki je oddaljeno od sedeža delodajalca, pripada ustrezni znesek
terenskega dodatka.
(2) Preostale pogoje in višino dodatka iz
predhodnega odstavka določi delodajalec po predhodnem mnenju sindikata.
52. člen
Ločeno življenje
(1) Delavec, ki je začasno napoten na delo
zunaj kraja svoje stalne zaposlitve in hkrati zunaj kraja stalnega prebivališča
svoje ožje družine, je upravičen do nadomestila za ločeno življenje.
(2) Nadomestilo za ločeno življenje obsega
nadomestilo stroškov stanovanja in nadomestilo stroškov prehrane. Višina
nadomestila se izplačuje in usklajuje po tarifni prilogi.
(3) Terenski dodatek, povračila stroškov na
službeni poti in dodatek za ločeno življenje se med seboj izključujejo.
53. člen
Inovacije
(1) Delavcu pripada za inovacijo najmanj
10% letne čiste gospodarske koristi po naslednjih merilih:
-       
tehnični in gospodarski pomen inovacije za podjetje,
-       
koristi, ki jih podjetje lahko doseže z uporabo inovacije,
-       
vrednost sredstev, ki jih bo podjetje vložilo za uresničitev inovacije,
-       
delež predlagatelja pri inovaciji,
-       
druge okoliščine, ki so pomembne ob odmeri plačila.
(2) Šteje se,da je predlog inovacije
koristen, če se poveča dohodek ali prihranek podjetja.
(3) Kot prihranek se šteje zlasti:
-       
prihranek pri času ali materialu,
-       
vrednost porabljenega materiala,
-       
stroški, ki jih je podjetje imelo s pridobitvijo predloga inovacije.
(4) Nadomestilo za konkretno inovacijo se
določi s pogodbo med inovatorjem in delodajalcem.
54. člen
Dodatno pokojninsko zavarovanje
Delodajalec se zavezuje, da bo v roku enega
leta po sprejetju te pogodbe, skupaj s sindikatom sprejel pokojninski načrt za
plačevanje prispevka dodatnega pokojninskega zavarovanja (II. steber).
55. člen
Prejemki učencev, vajencev in študentov na
praksi
(1) Učencem in študentom na praksi se za
polni delovni čas obvezne prakse izplača plačilo najmanj v višini 15% povprečne
plače v Republiki Sloveniji za pretekli mesec.
(2) Učenci, vajenci in študenti na praksi
imajo pravico do povračila stroškov prehrane med delom in do povračila stroškov
za prevoz na delo in z dela.
(3) Učenci, vajenci in študentje imajo
pravico do plačila tudi, če prejemajo štipendijo.
(4) Vajencem pripadajo izplačila skladno z
zakonom in učno pogodbo.
56. člen
Prejemki mentorjev
Delavcu mentorju pripravnika, mentorju
praktičnega pouka in mentorju usposabljanja brezposelnih oseb pri delodajalcu
pripada dodatek za mentorstvo. Višino in pogoje izplačila določi poslovodna
oseba delodajalca.
III. OBLIGACIJSKI DEL
57. člen
Pozitivna izvedbena dolžnost
Pogodbene stranke te kolektivne pogodbe si
morajo z vsemi sredstvi, ki so jim na voljo, prizadevati za pravilno
izvrševanje te kolektivne pogodbe in spoštovanje njenih določil.
58. člen
Negativna izvedbena dolžnost
Pogodbene stranke so dolžne opustiti vsako
dejanje, ki bi nasprotovalo izvrševanju te kolektivne pogodbe.
59. člen
Sprememba oziroma dopolnitev kolektivne
pogodbe
(1) Vsaka pogodbena stranka lahko kadar
koli predlaga spremembo oziroma dopolnitev te kolektivne pogodbe.
(2) Predlog sprememb in dopolnitev mora na
delodajalski strani podpreti vsaj ena tretjina strank, na delojemalski strani
pa je glede sprememb in dopolnitev potrebno soglasje vseh strank.
(3) Pogodbena stranka, ki želi spremembo
oziroma dopolnitev te kolektivne pogodbe, po pridobljenem soglasju svoje strani
iz 2. odstavka tega člena, predloži pogodbenim strankam druge strani, predlog
sprememb in dopolnitev z obrazložitvijo razlogov in ciljev s priporočenim
pismom.
(4) Druga pogodbena stran se mora do
predloga opredeliti v 30 dneh.
(5) Če druga pogodbena stran ne sprejme
predloga za spremembo ali dopolnitev te kolektivne pogodbe oziroma se do
predloga ne opredeli v 30 dneh, lahko predlagateljica začne postopek
pomirjanja.
60. člen
Sklenitev nove kolektivne pogodbe
(1) Postopek za sklenitev nove kolektivne
pogodbe se lahko kadar koli začne na pisno obrazloženo pobudo katere koli
stranke te kolektivne pogodbe na eni ali drugi pogodbeni strani.
(2) Pobudo za sklenitev nove kolektivne
pogodbe mora na delodajalski strani podpreti vsaj ena tretjina pogodbenih
strank, na delojemalski strani pa je glede pobude za sklenitev nove kolektivne
pogodbe potrebno soglasje vseh strank.
(3) Druga pogodbena stran se mora v 30 dneh
opredeliti do pobude.
(4) Če se druga pogodbena stran ne opredeli
do pobude ali jo zavrne, lahko predlagateljica nove kolektivne pogodbe začne
postopek pomirjanja.
(5) Pogajanja za novo kolektivno pogodbe se
lahko začnejo, ko ena pogodbena stran predloži drugi pogodbeni strani predlog
nove kolektivne pogodbe.
61. člen
Reševanje kolektivnih sporov
Spore med pogodbenima stranema te
kolektivne pogodbe, ki jih ni bilo mogoče rešiti z medsebojnimi pogajanji,
rešujeta komisija za pomirjanje in arbitraža.
62. člen
Postopek pomirjanja
(1) Postopek pomirjanja se začne s
predlogom najpozneje v roku 30 dni od nastanka spora.
(2) Predlagatelj pomirjanja v predlogu
navede vsebino spornega razmerja in imenuje dva člana v komisijo za pomirjanje.
(3) Druga pogodbena stran odgovori na predlog
in imenuje dva člana v komisijo za pomirjanje v roku 30 dni od prejema
predloga.
(4) Člani komisije sporazumno imenujejo
predsednika komisije kot petega člana.
(5) Če druga pogodbena stran ne odgovori na
predlog, ne imenuje članov v komisijo za pomirjanje, če člani komisije ne
imenujejo predsednika komisije za pomirjanje ali če pogodbeni strani kolektivne
pogodbe ne sprejmeta predloga za rešitev spora komisije za pomirjanje, se
postopek ustavi.
63. člen
Pisni sporazum
Sporazum, ki je dosežen v postopku pomirjanja
mora biti v pisni obliki.
64. člen
Arbitražni postopek
(1) V primeru ustavitve postopka pomirjanja
lahko katera koli od pogodbenih strani sproži postopek pred arbitražo v roku 30
dni od dneva ustavitve postopka pomirjanja.
(2) Arbitraža odloča v sestavi tričlanskega
senata. Po enega člana ter njegovega namestnika določita pogodbeni strani.
Pogodbeni strani sporazumno določita predsednika in njegovega namestnika iz
vrst priznanih strokovnjakov s področja delovnega prava.
(3) Glede rokov se v postopku pred
arbitražo smiselno uporabljajo določila o rokih, ki veljajo za postopek
pomirjanja.
(4) Arbitraža mora sprejeti odločitev v 4
mesecih od prejema zahteve za uvedbo arbitražnega postopka, v nasprotnem
primeru lahko katera koli stran sproži spor pred sodiščem.
65. člen
Objava
Sporazum pogodbenih strani v postopku
pomirjanja in odločitev arbitraže se sporoči organu, pristojnemu za
registracijo kolektivne pogodbe, in se objavi.
66. člen
Komisija za razlago kolektivne pogodbe
(1) Pogodbeni strani te kolektivne pogodbe
imenujeta petčlansko komisijo za razlago kolektivne pogodbe. Vsaka stran
imenuje po dva člana, petega člana, ki je tudi predsednik komisije, imenujeta
sporazumno.
(2) Komisija za razlago sprejema razlage in
priporočila. Razlage te kolektivne pogodbe komisija objavi v Uradnem listu
Republike Slovenije.
(3) Razlage komisije pomenijo obvezen način
uporabe določil te kolektivne pogodbe za delodajalce in delojemalce ter obvezno
podlago za odločanje v sporih o pravicah in obveznostih delavcev in delodajalcev,
ki izhajajo iz te kolektivne pogodbe.
(4) Priporočilo je strokovni predlog
stranema te kolektivne pogodbe za ureditev določenega vprašanja.
(5) Komisija za razlago mora svojo
odločitev sprejeti praviloma v treh mesecih.
67. člen
Pristop h kolektivni pogodbi
(1) Sindikati ali delodajalci in njihova
združenja lahko pristopijo k tej kolektivni pogodbi in s tem postanejo njeni
podpisniki.
(2) K tej pogodbi se pristopi s podpisom
pristopne izjave.
(3) Pristopna izjava mora biti podana v
pisni obliki.
68. člen
Prenehanje kolektivne pogodbe
Šteje se, da je kolektivna pogodba
prenehala veljati na podlagi sporazuma obeh pogodbenih strani ali na podlagi
odpovedi.
69. člen
Odpoved kolektivne pogodbe
(1) To kolektivno pogodbo lahko s
6-mesečnim odpovednim rokom odpove katera koli stranka na delodajalski strani
ali katerakoli stranka na delojemalski strani, pri čemer Združenje delodajalcev
Slovenije lahko odpove to kolektivno pogodbo le v primeru, če več kot dve
tretjini pogodbenih strank na delodajalski strani da odpoved.
(2) Odpoved mora biti pisna in nasprotni
pogodbeni strani vročena s priporočenim pismom. Odpoved mora pogodbena stranka,
ki daje odpoved, poslati v objavo v Uradnem listu Republike Slovenije.
Odpovedni rok teče od prvega naslednjega dne od objave v Uradnem listu
Republike Slovenije.
(3) Pogodbene stranke svojo odpoved pisno s
priporočenim pismom vročijo Združenju delodajalcev Slovenije in vsem pogodbenim
strankam na nasprotni strani ter istočasno pisno obvestijo o dani odpovedi vse
preostale pogodbene stranke na svoji strani.
IV. VODENJE REGISTRA POGODBENIH STRANK
70. člen
Register
(1) Združenje delodajalcev Slovenije vodi
enoten register pogodbenih strank te kolektivne pogodbe.
Register obsega:
-       
seznam strank te kolektivne pogodbe,
-       
datum sklenitve te kolektivne pogodbe,
-       
datum odpovedi te kolektivne pogodbe po posameznih strankah,
-       
podatke o časovni veljavnosti te kolektivne pogodbe in njene tarifne
priloge,
-       
zbirko listin.
(2) V register vpisane podatke smejo
pregledovati stranke te pogodbe, druge pravne in fizične osebe pa le, če
izkažejo pravni interes.
(3) Združenje delodajalcev Slovenije lahko
sprejme poslovnik za delo registra.

Tarifna
priloga

Kolektivna pogodba dejavnosti Cestnega
gospodarstva - KPD-CG (Uradni list RS, št. 135/04) vsebuje naslednje končne določbe:
»V. KONČNA DOLOČILA
71. člen
Za vsa določila, ki niso navedena v tej kolektivni
pogodbi se uporablja veljavna Splošna kolektivna pogodba za gospodarske
dejavnosti.
72. člen
Za delodajalce, za katere velja ta
kolektivna pogodba, in za pri njih zaposlene delavce, se ne uporablja
Kolektivna pogodba gradbenih dejavnosti.
73. člen
Z uveljavitvijo te kolektivne pogodbe v
celoti preneha veljati Kolektivna pogodba za cestno gospodarstvo (Uradni list
RS, št. 21/98 in 108/01).
74. člen
Komisija za razlago te kolektivne pogodbe
mora biti imenovana v roku treh mesecev od sklenitve te kolektivne pogodbe.«.

Aneks št. 1 k tarifni prilogi h Kolektivni
pogodbi dejavnosti cestnega gospodarstva (Uradni list RS, št. 89/05) določa:
»1
V skladu z drugim odstavkom 2. točke Tarifne
priloge h Kolektivni pogodbi dejavnosti cestnega gospodarstva (Uradni list RS,
št. 135/04 in 50/05) je najnižji znesek povečanja plač 5.900 SIT in ga prejmejo
od 1. avgusta 2005 dalje vsi zaposleni, ki tega zneska ne dosežejo na osnovi
tretjega odstavka 1. točke Tarifne priloge.«;
ter vsebuje naslednjo končno določbo:
»2
Ta aneks začne veljati po objavi v Uradnem
listu RS, uporablja pa se od 1. 8. 2005 dalje.«.

Zakon o kolektivnih pogodbah – ZkolP (Uradni
list RS, št. 43/06)
v zvezi s prenehanjem veljavnosti določb kolektivne pogodbe določa:
»34. člen
(prenehanje
veljavnosti kolektivnih pogodb)
(1) Določbe kolektivnih pogodb, ki veljajo na dan uveljavitve tega
zakona, se uporabljajo do preteka določenega roka veljavnosti oziroma do
sklenitve novih kolektivnih pogodb, če niso v nasprotju s tem zakonom ali
zakonom, ki ureja individualna delovna razmerja. 
(2) Določbe kolektivnih pogodb, katerih sklenitelji na strani delodajalcev
so samo delodajalske asociacije z obveznim članstvom, prenehajo veljati z
iztekom prehodnega obdobja iz 32. člena tega zakona.«;
ter vsebuje naslednjo končno določbo:
»36. člen
(uveljavitev
zakona)
Ta zakon začne veljati petnajsti dan po objavi v Uradnem listu
Republike Slovenije.«.

Aneks št. 2 k Tarifni prilogi h Kolektivni
pogodbi dejavnosti cestnega gospodarstva (Uradni list RS, št. 111/06) določa:
»3. člen
Pogodbene stranke se zavezujejo, da bodo s
KPCG do 17. 12. 2006 uvedle nov plačni sistem, ki bo temeljil na najnižjih
osnovnih plačah. Pri tem bodo v najnižje osnovne plače vključile dodatke po
Zakonu o izvajanju dogovora o politiki plač v zasebnem sektorju v obdobju 2004–2005.
4. člen
Ostala določila tarifne priloge, ki s tem
aneksom niso spremenjena, ostanejo v veljavi.«;
ter vsebuje naslednjo končno določbo:
»5. člen
Ta aneks začne veljati z dnem objave v
Uradnem listu RS, uporablja pa se od 1. 8. 2006 dalje.«.

Spremembe in dopolnitve Kolektivne pogodbe dejavnosti
cestnega gospodarstva - KPD-CG (Uradni list RS, št. 19/07) vsebujejo naslednjo končno
določbo:
»4. člen
(1) Te spremembe in dopolnitve veljajo
naslednji dan po objavi v Uradnem listu RS, uporabljajo pa se od 1. 1. 2007
dalje. 
(2) Določila te kolektivne pogodbe, ki se s
temi spremembami in dopolnitvami ne spreminjajo, ostanejo v veljavi.«.