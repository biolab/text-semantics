I. SPLOŠNE DOLOČBE
1. člen
(namen pravilnika in področje uporabe)
(1) Ta pravilnik določa minimalne tehnične zahteve za umestitev
oziroma načrtovanje, projektiranje, gradnjo in vzdrževanje cestnih priključkov
na javne ceste, z namenom zagotavljanja prometne varnosti in predpisane
prepustnosti.
(2) Javne ceste so opredeljene v predpisih s področja javnih
cest.
(3) Priključek na javno cesto (v nadaljnjem besedilu:
priključek) je projektno-tehnična in gradbena ureditev priključevanja
ciljno-izvornega prometa na javno cesto.
(4) Pri umestitvi, načrtovanju in projektiranju priključkov
na javne ceste se glede sestave, vsebine in oblike projektne dokumentacije
uporabljajo določbe predpisov, ki urejajo izdelovanje projektne dokumentacije,
določbe predpisov o javnih cestah in varnosti cestnega prometa, določbe
predpisov o projektiranju cest in prometni signalizaciji in opremi cest ter
tehnične specifikacije za ceste, katerih uporaba je predpisana kot obvezna, če
s tem pravilnikom ni določeno drugače.
(5) Ta pravilnik se uporablja pri umeščanju oziroma
načrtovanju in projektiranju prometne ureditve ter dimenzioniranju tehničnih
elementov za novo predvidene priključke in rekonstrukcijo obstoječih
priključkov na javne ceste v fazi prostorskega načrtovanja in projektiranja
javnih cest.
(6) Ta pravilnik upošteva postopek informiranja v skladu z
Direktivo 98/34/ES Evropskega parlamenta in Sveta z dne 22. junija 1998 o
določitvi postopka za zbiranje informacij na področju tehničnih standardov in
tehničnih predpisov (UL L št. 204 z dne 21. 7. 1998, str. 37), kot je bila
nazadnje spremenjena z Direktivo 98/48/ES Evropskega parlamenta in Sveta z dne
20. julija 1998 o spremembi Direktive 98/34/ES o določitvi postopka za zbiranje
informacij na področju tehničnih standardov in tehničnih predpisov (UL L št.
217 z dne 5. 8. 1998, str. 18).
(7) Določbe tega pravilnika se ne uporabljajo za proizvode,
ki se proizvajajo oziroma dajejo v promet v drugih državah članicah Evropske
unije, Evropskega gospodarskega prostora in Turčije, če so proizvedeni v skladu
z njihovo nacionalno zakonodajo.
(8) Postopki v zvezi z izvajanjem nadzora nad proizvodi iz
prejšnjega odstavka morajo biti v skladu z Uredbo (ES) št. 764/2008 Evropskega
parlamenta in Sveta z dne 9. julija 2008 o določitvi postopkov za uporabo
nekaterih nacionalnih tehničnih pravil za proizvode, ki se zakonito tržijo v
drugi državi članici, in o razveljavitvi Odločbe št. 3052/95/ES (UL L št. 218 z
dne 13. 8. 2008, str. 21).
2. člen
(območje priključka)
(1) Območje priključka na javno cesto je:
-       
del javne ceste, določen z mejami, znotraj katerih se spremenijo
elementi in dimenzije prečnega profila javne ceste (glavne prometne smeri) ali
znotraj katerih se spremenijo označbe na vozišču na glavni prometni smeri (v
nadaljnjem besedilu: GPS). V primeru, da se elementi GPS za potrebe izvedbe
priključka ne spreminjajo, območje priključka na GPS sega do skrajnih meja polja
preglednosti,
-       
del priključka (stranske prometne smeri) od roba javne ceste do meje
spremembe normalnega prečnega profila stranske prometne smeri (v nadaljnjem
besedilu SPS),
-       
vsi pripadajoči deli GPS in SPS, ki so v funkciji zagotavljanja ustrezne
ravni prometne varnosti, prevoznosti in stabilnosti GPS in so posledica
izgradnje priključka (površine za nemotorizirane udeležence v prometu,
avtobusna postajališča, podporni in oporni zidovi, premostitveni objekti,
protihrupne ograje, elementi za odvodnjavanje in drugo).
(2) Območje priključka na javno cesto je prikazano na sliki
1.
II. SPLOŠNI POGOJI ZA IZBIRO LOKACIJE PRIKLJUČKA, DELITEV
PRIKLJUČKOV, PROMETNE UREDITVE IN ODDALJENOST MED PRIKLJUČKI
3. člen
(pogoji za določitev lokacije priključka)
(1) Priključek na javno cesto se lahko izvede le na tistih
lokacijah, na katerih je zagotovljena ustrezna preglednost in na katerih ne bo
prišlo do poslabšanja prepustnosti javne ceste pod predpisano mejo.
(2) Preglednost se določa v skladu z določbami priloge 1, ki
je sestavni del tega pravilnika, ter določbami drugih predpisov s področja
javnih cest.
(3) V primeru, da zahtevana preglednost ni zagotovljena, je
za zagotovitev prometne varnosti potrebno uvesti dodatne ukrepe za zagotovitev
zahtevane preglednosti (odstranitev grajenih ovir, razširitev vkopnih brežin,
semaforizacija, cestna ogledala, ...).
(4) Uvedba omejitve hitrosti na javni cesti z namenom
zagotavljanja zadostne preglednosti v priključku ni dovoljena. Prav tako na
cestah izven naselij zaradi nezadostne preglednosti ni dovoljena uporaba
cestnih ogledal. Ta se lahko uporabljajo samo znotraj naselij v primeru, da je
preglednost zmanjšana zaradi obstoječe okoliške pozidave in zasaditve na
sosednjih zemljiščih.
(5) Preveritev prepustnosti javne ceste ob uvedbi priključka
je sestavni del idejne cestne zasnove (IDZ) za novo predvideni ali
rekonstruirani priključek, razen v primerih, ko je s tem pravilnikom določeno
drugače.
(6) Pogoju iz prejšnjega odstavka ni treba zadostiti v
primerih, navedenih v sedmem odstavku 7. člena tega pravilnika.
(7) Pri preveritvi ustreznosti lokacije novo predvidenega
priključka je potrebno upoštevati gostoto priključkov glede na kategorijo ceste
in prometno obremenitev ter potek ceste (v ali zunaj naselja). Kriteriji za
oddaljenost med priključki so navedeni v 9. členu tega pravilnika in v
predpisih o kategorizaciji cest.
(8) V primeru, da ni možno zadostiti pogojem iz prejšnjega
odstavka, je treba za več objektov skupaj zgraditi en sam priključek na javno
cesto.
4. člen
(delitev priključkov po funkciji)
(1) Po funkciji se priključki ločijo na:
-       
skupinske in
-       
individualne.
(2) Med skupinske priključke sodijo priključki, ki jih pod enakimi
pogoji uporablja več uporabnikov (stanovanjske stavbe in bloki z več kot
štirimi stanovanjskimi enotami, poslovni objekti, športni objekti, hoteli,
tovarne, gramoznice, kamnolomi, kopališča, avto kampi in podobno).
(3) Med individualne priključke sodijo priključki, namenjeni
dostopu posameznih uporabnikov do stavbnih, kmetijskih in gozdnih površin in do
največ štirih stanovanjskih enot.
(4) V primeru, da individualni priključek zaradi novih
dodatnih posegov v prostor (novogradnje, spremembe namembnosti in drugo) ne
izpolnjuje več pogojev, določenih za individualne priključke, ga je treba pred
začetkom povečanega prometnega povpraševanja preurediti v skupinskega.
5. člen
(delitev priključkov po vrstah in vrste ukrepov)
(1) Po vrstah se priključki delijo na:
-       
priključevanje brez priključnih zavijalnih lokov (slika 2a),
-       
priključevanje preko pogreznjenega robnika (slika 2b),
-       
priključevanje s priključnimi zavijalnimi loki brez ukrepov na glavni
prometni smeri (slika 2c),
-       
priključevanje s priključnimi zavijalnimi loki z ali brez ločilnega
otoka na stranski prometni smeri in z ali brez ukrepov na glavni prometni smeri
(slika 2d).


(2) Vrste ukrepov na glavni prometni smeri obsegajo:
-       
brez ukrepov na glavni prometni smeri,
-       
razširitev voznega pasu, s katerega se zavija v levo,
-       
poseben pas za zavijanje v levo brez zaporne ploskve,
-       
poseben pas za zavijanje v levo z zaporno ploskvijo,
-       
poseben pas za zavijanje v levo z deniveliranim otokom,
-       
pas za prosto zavijanje desno (z ali brez izvoznega pasu).
Vrste ukrepov na glavni prometni smeri so prikazane na sliki
3.


(3) Individualni priključek na G1 in G2 zunaj naselja in na
vse druge ceste s PLDP > 7.500 se pri projektiranju obravnava kot skupinski
priključek.
6. člen
(prometne ureditve priključkov)
(1) Glede na smer vožnje so dopustne naslednje prometne
ureditve priključka:
a)    
enosmerna cesta v GPS:
- 
desno zavijanje na priključek ali desno zavijanje s priključka,
- 
zavijanje s priključka v eno ali drugo smer;
b)    
dvosmerna cesta v GPS:
- 
sistem ''desno – desno''
- 
zavijanje s priključka v obe smeri, zavijanje na priključek iz obeh
smeri,
- 
zavijanje s priključka v obe smeri, zavijanje na priključek samo v
desno.
(2) Dovoljene prometne ureditve priključka so prikazane na
sliki 4.
7. člen
(prometne obremenitve in prepustnost)
(1) Pri umeščanju, načrtovanju in projektiranju priključka je
treba upoštevati obstoječe prometne obremenitve vseh vrst prometa, plansko
dobo, pričakovano povprečno letno stopnjo rasti prometa, porazdelitev prometnih
tokov, pričakovano povečanje prometnih obremenitev vseh vrst prometa zaradi
dejavnosti, zaradi katere se priključek izvaja, strukturo prometa po vrstah
vozil, merodajno vozilo, število prečkanja pešcev in kolesarjev v začetnem in v
planiranem letu obratovanja priključka in ostale dejavnike, ki bi lahko
vplivali na prometne obremenitve in prepustnost glavne prometne smeri.
(2) Obstoječe prometne obremenitve na glavni prometni smeri
na lokaciji priključka se ugotovijo z izvedbo 16 urnega štetja prometa vseh
vrst udeležencev v prometu.
(3) Planska doba za napoved prometnih obremenitev je 20 let.
(4) Povprečna letna stopnja rasti na glavni prometni smeri se
določi na podlagi števnih podatkov prometnih obremenitev zadnjih petih let.
(5) Predvidene prometne obremenitve na stranski prometni
smeri se določijo na podlagi velikosti priključene površine in vrste dejavnosti
na njej.
(6) V analizi prometnih tokov, če je s tem pravilnikom
zahtevana, se upošteva vplivno območje priključka, povprečno stopnjo potovanj,
generacijo in distribucijo cestnega prometa, faktor jutranje in popoldanske
konične ure (FKU od 0,80 do 0,90) ter merilo čakalnih časov (zamude), kar
določa merodajno prometno obremenitev (vozil/uro ali EOV/h) po prometnih
tokovih v priključku.
(7) Prometna analiza priključka se ne zahteva za individualni
in skupinski priključek na malo prometno cesto, za individualni priključek v
naselju in za individualni priključek na cesto s PLDP < 5000.
(8) Izračun prepustnosti priključka je identičen izračunu
prepustnosti križišča, ki je opredeljen v skladu z določili Pravilnika o
projektiranju cest (Uradni list RS, št. 91/05 in 26/06; v nadaljnjem besedilu:
pravilnik o projektiranju cest).
(9) Pri izračunu prepustnosti priključka je treba upoštevati
vpliv obstoječih sosednjih priključkov ali križišč na odseku glavne prometne
smeri, katerega dolžina je opredeljena v petem odstavku 16. člena pravilnika o
projektiranju cest.
(10) Pri izračunu prepustnosti priključka v bližini
nivojskega prehoda železniške proge je treba upoštevati pogostost in čas
trajanja zapore ceste pred prehodom.
8. člen
(presoja prometne varnosti na obstoječih priključkih)
(1) Ocena ustreznosti obstoječih tehničnih elementov glavne
prometne smeri in projektno-tehničnih ter prometno-tehničnih razmer cestišča na
območju obstoječega priključka vsebuje:
-       
podatke o omejitvi hitrosti, dimenzijah horizontalnih elementov glavne
in stranske prometne smeri, velikosti vzdolžnih nagibov in vertikalnih
zaokrožitev nivelete, dimenzijah elementov v prečnem profilu, horizontalni in
vertikalni preglednosti na glavni prometni smeri in stranskih prometnih smereh,
obstoječi prometni signalizaciji in javni razsvetljavi,
-       
oceno kakovosti vozne površine,
-       
oceno odstopanj od veljavnih predpisov in standardov,
-       
način potekanja prometa v času, ko se je zgodilo največje število
prometnih nesreč, in
-       
rezultate opazovanja potekanja prometa.
(2) Strokovne ugotovitve opazovanja potekanja prometa na
območju priključka dajo naslednje podatke: dejanske hitrosti vožnje vozil,
varnost prečkanja, omejitev preglednosti in ocene drugih omejitev v prometu, ki
lahko vplivajo na varnost potekanja prometa na glavni prometni smeri na območju
priključka.
(3) Pri izdelavi projekta sanacije priključka na cesti s PLDP
≥ 5000 vozil/dan je treba upoštevati statistične podatke o številu in
posledicah prometnih nesreč z nastalimi stroški v nesrečah za obdobje najmanj
zadnjih treh let.
(4) Za zagotavljanje prometne varnosti je na cestah, na
katerih je dovoljena hitrost enaka ali več kot 70 km/h, dovoljeno skupinski
priključek urediti le po sistemu ''desno – desno'' ter glede na prometne
potrebe zgraditi ali urediti poseben pas za zavijanje levo z GPS.
(5) Na območju skupinskega priključka je treba na GPS
uveljaviti prepoved prehitevanja.
9. člen
(oddaljenosti med priključki in oddaljenost priključka do
nivojskega prehoda z železniško progo)
(1) Območji dveh zaporednih priključkov na cesti zunaj
naselja se na cestah G1, G2, R1 in R2 ne smeta prekrivati.
(2) Območji dveh zaporednih skupinskih priključkov na cesti v
naselju se na cestah kategorij G, R in LC ne smeta prekrivati.
(3) Najmanjša oddaljenost med priključki zunaj naselja je
odvisna od kategorije ceste in projektne hitrosti in mora biti večja od
dvakratne zaustavitvene razdalje, določene s pravilnikom o projektiranju cest.
(4) Na cesti zunaj naselja s PLDP ≤ 3000 vozil/dan in v
naselju s PLDP ≤ 5000 vozil/dan je dopusten tudi manjši medsebojni odmik od
predpisanega iz prejšnjega odstavka, vendar le v primeru, da je zadoščeno
pogoju preglednosti pri priključevanju. Najmanjši odmik do sosednje priključne
krivine na glavni prometni smeri ali do roba pogreznjenega robnika je 5,0 m.
(5) Na cestah, ki imajo dve smerni vozišči, ločeni ali z
ločilnim pasom ali pa samo z dvojno ločilno neprekinjeno črto, se sme
priključke izvesti samo po sistemu ''desno – desno''. Vsaka drugačna prometna
ureditev takega priključka se mora izvesti po določilih, ki veljajo za
načrtovanje križišč v eni (nivojska križišča) ali več ravninah (večnivojsko
križišče).
(6) Priključek na cesto v GPS mora biti v območju nivojskega
prehoda ceste čez železniško progo urejen v skladu s predpisi, ki urejajo
varnost v železniškem prometu. V primeru velikega prometa na priključku in pri
večji pogostosti vlakov se priporoča izvedba posebnega čakalnega pasu na SPS pa
tudi na GPS, če prostorske razmere to omogočajo.
III. PROJEKTIRANJE PRIKLJUČKOV
1. Pogoji priključevanja
10. člen
(horizontalni elementi cest v območju individualnega in
skupinskega priključka)
(1) Pri vodenju tras priključnih cest je treba upoštevati
naslednje pogoje:
-       
os stranske prometne smeri se mora priključevati na os glavne prometne
smeri pod kotom 90°± 15°,
-       
na zaključnem delu pred samim priključevanjem mora biti os stranske
prometne smeri v premi,
-       
če se izvede priključevanje na glavni prometni smeri v krivini, mora
biti priključek lociran na zunanji strani krivine,
-       
priključevanje na notranji strani krivine je dovoljeno le v primeru, če
je polmer krožnega loka tolikšen, da omogoča vozniku ustrezno preglednost
(tabela 1).
Tabela 1: Minimalni polmer horizontalnega
krožnega loka Rmin na cesti v GPS v odvisnosti od hitrosti VP,
na katerem je še dovoljeno priključevanje na notranji strani krivine


VP

Rmin


90

400


80

350


70

250


60

200


50

150


40

100


Pri utemeljitvi umestitve priključka na notranjo stran krožnega
loka je treba posebej upoštevati tudi vzdolžni nagib ceste v GPS.
(2) V primeru, da ni možno zadostiti pogojem iz prejšnjega
odstavka, je treba poiskati drugo lokacijo priključka ali pa uvesti svetlobno
signalno napravo (semafor).
2. Projektno-tehnični elementi priključkov
2.1 Projektno-tehnični elementi individualnega priključka
11. člen
(elementi individualnega priključka)
(1) Elementi individualnega priključka, izvedenega preko
bankine ali s pogreznjenim robnikom, so:
-       
širina priključka: 3,0–5,0 m, razširitev v območju bankine pod kotom
45°,
-       
v območju pogreznjenega robnika se širina priključka na vsako stran
poveča za 1 m; prehod med pogreznjenim in dvignjenim robnikom se izvede na
dolžini enega metra v naselju in na dolžini treh metrov izven naselja.
(2) Vzdolžni nagib individualnega priključka je ±4% v mejah
na dolžini 5 m od roba GPS.
(3) Prečni nagib individualnega priključka mora biti enak
vzdolžnemu nagibu roba glavne prometne smeri.
2.2 Projektno-tehnični elementi skupinskega priključka
2.2.1 Elementi horizontalnega poteka skupinskega priključka
12. člen
(zavijalni loki)
(1) Zavijalni loki v skupinskih priključkih so sestavljeni iz
treh krožnih lokov (košarasta krivina), katerih velikosti so v medsebojnem
razmerju R1 : R2 : R3 = 2 : 1 : 3.
(2) R(2) je minimalna vrednost zavijalnega radija, ki jo
narekujejo konstrukcijske lastnosti vozil in se razlikujejo v odvisnosti od
tipa vozila.
(3) Minimalne vrednosti zavijalnih lokov za različne tipe
vozil so prikazane v tabeli 2.
(4) Oblikovanje uvozov in izvozov iz krožnih križišč je
določeno s TSC 03.340 Krožna križišča.
(5) Od zahtev iz prvega odstavka tega člena se lahko odstopi
v primeru, če je javna cesta kategorizirana kot malo prometna cesta in v
primeru individualnega priključka.
Tabela 2: Minimalne vrednosti zavijalnih
lokov za različne tipe vozil


Tip vozila

Polmeri zavijalnih
  lokov R2 [m]


levo
zavijanje

desno zavijanje


z ločilnimi
otoki

brez ločilnih
otokov


osebno vozilo

6

10

6


tovorna vozila in avtobusi

10

12

10


sedlasti vlačilci in
  tovorna vozila s prikolicami

12

15

12


zgibni avtobusi

15

25

15


(6) Pri določitvi velikosti in
položaja zavijalnih lokov je treba glede na vrsto vozil in njihovo pogostost
upoštevati in zagotoviti zadostno vozno širino v odcepni smeri. V posebej
omejenih prostorskih razmerah je treba prevoznost v vse smeri dokazati s
šablonami ali z grafičnim računalniškim orodjem na načrtu za priključek.
(7) Zavijalne loke je treba oblikovati kot sestavljeno
krivino treh lokov (R1 : R2 : R3 = 2 : 1 : 3).
2.2.2 Elementi vertikalnega poteka cest v območju skupinskega
priključka
13. člen
(vzdolžni in prečni nagibi priključnih cest)
(1) Najprimernejša dela ceste za lokacijo priključka sta blag
vzdolžni nagib ali velika konkavna zaokrožitev v niveleti ceste v GPS.
(2) Konveksna zaokrožitev na glavni prometni smeri je
ustrezno mesto za lokacijo priključka le v primeru, da je polmer vertikalne
zaokrožitve r ≥ 1,75 rmin.
(3) Maksimalni vzdolžni nagib nivelete ceste v GPS v območju
skupinskega priključka ne sme presegati vrednosti smax = 3,5%.
(4) Ne glede na določbo prvega odstavka tega člena je v
primeru, da izvedba skupinskega priključka ne zahteva gradbenih del na glavni
prometni smeri, največji vzdolžni nagib lahko enak tistemu, ki je po veljavnem
pravilniku o projektiranju cest za posamezno vrsto ceste in vrsto terena
določen kot največji dopustni nagib nivelete.
(5) Pri oblikovanju višinskega poteka skupinskega priključka
se ne sme spreminjati vrednosti zahtevanega prečnega nagiba glavne prometne
smeri. Če je tak ukrep nujen, ga je treba v projektni dokumentaciji za
priključek strokovno in stroškovno utemeljiti.
(6) Območje vertikalnega loma nivelete, ki nastane zaradi
vzdolžnega nagiba stranske prometne smeri, je treba prilagoditi prečnemu nagibu
vozišča glavne prometne smeri. V območju neposrednega priključevanja naj le-ta
ne bo večji od 2,5%, če poteka trasa glavne prometne smeri v premi. Če trasa
glavne prometne smeri poteka v loku, naj le-ta ne presega vrednosti 4%, kar je
hkrati tudi vrednost maksimalnega nagiba stranske prometne smeri v območju
neposrednega priključevanja.
(7) V primerih, ko se ne dosegajo pogoji, predpisani v
prejšnjem odstavku, je dovoljena izvedba ''kolena'' (slika 5), ob upoštevanju
naslednjih pogojev:
-       
vzdolžni nagib stranske prometne smeri mora biti manjši ali enak sSPS
≤ 2,5%,
-       
radij vertikalne zaokrožitve mora biti večji ali enak rV ≥ 500,
-       
vsota prečnega nagiba GPS in vzdolžnega nagiba SPS mora biti qGPS
+ sSPS ≤ 5%.
(8) Minimalni vzdolžni nagib cest v območju neposrednega
priključevanja pogojujejo predvidene naprave za odvodnjavanje. V območju
neposrednega priključevanja minimalni vzdolžni nagib ceste v GPS ne sme biti
manjši od 0,5%.
(9) Če je vozišče ceste v GPS vzdolžno ali prečno nagnjeno
manj od minimalno zahtevanih vrednosti, je treba izvesti posebne ukrepe za
odvodnjavanje ceste.
2.2.3 Elementi prečnega profila cest v območju skupinskega
priključka
14. člen
(elementi prečnega profila cest v območju skupinskega
priključka)
(1) Elementi prečnega profila priključnih cest so v območju
priključka enaki elementom cest izven območja priključka, njihove dimenzije pa
so odvisne od dovoljene hitrosti na območju priključka ter morebitnih posebnih
zahtev vožnje v priključku.
(2) Če bosta na novo priključevana površina in/ali vrsta
dejavnosti na njej generirali toliko prometa vseh vrst, da bo le-ta vplival na
sestavo normalnega prečnega profila in/ali druge dimenzije ceste, na katero se
priključuje, je treba prometne in druge površine na območju priključka
zasnovati v odvisnosti od prihodnje ureditve ceste na glavni prometni smeri.
(3) Pas za zavijanje v levo v območju priključka je enake
širine kot pas za vožnjo naravnost oziroma za 0,25 m ožji, vendar ne manj kot
2,75 m.
(4) Prometni pas v območju priključka, razširjen za zavijanje
v levo, je širine od 4,75 m do 5,50 m.
(5) Širina pasu za desno zavijanje je enaka širini pasu za
vožnjo naravnost.
15. člen
(prometni pasovi za zavijanje v levo)
(1) Pas za zavijanje v levo je sestavljen iz:
-       
čakalnega dela (lA),
-       
zaustavljalnega dela (lV),
-       
prehodnega dela (lZ1) in
-       
dolžine razširitve vozišča (lZ).
Elementi pasu za leve zavijalce so prikazani na sliki 6.
(2) Čakalni del (lA) je namenjen čakanju vozil na
sprejemljivo časovno praznino med vozili iz nasprotne smeri, ki nadaljujejo z
vožnjo naravnost skozi priključek.
Njegova dolžina naj ustreza dolžini kolone vozil, ki čakajo
na zavijanje v levo in se jo določi v sklopu analize priključka z ustreznim
računalniškim orodjem za izračun prepustnosti.
Minimalna dolžina čakalnega dela pasu je 20 m, na prometno
manj zahtevnih cestah pa 10 m. Okvirne normalne velikosti čakalnega dela na
pasu za zavijanje v levo so od 20 m do 40 m. V izjemnih primerih (prostorske
omejitve) je dovoljeno, da dolžina kolone sega na pas za zaviranje.
(3) Zaustavljalni del (lV) je namenjen zaviranju
vozila pred čakalnim delom. Začne se v zadnji točki razširitvenega dela ter
konča v prvi točki čakalnega dela. Dolžina zaustavljalnega dela je odvisna od
dovoljene hitrosti v križišču, vzdolžnega nagiba ceste in jakosti prometnega
toka, od katerega se odcepljajo vozila, ki zavijajo v levo (tabela 3).
Tabela 3: Dolžina zaustavljalnega dela (lV)


Prometna količina v
  smeri, od katere se odcepljajo vozila, ki zavijajo v levo [voz./h]

Vzdolžni nagib s
  [%] in dovoljena hitrost v križišču V [km/h]


s ≤ –4%

–4% < s < 4%

s ≥ 4%


40

50

60

70

40

50

60

70

40

50

60

70


< 400

0

0

10

20

0

0

10

15

0

0

5

10


≥ 400

0

0

25

40

0

0

20

30

0

0

15

20


(4) Prehodni del (lZ1)
je namenjen za uvoz s pasu za vožnjo naravnost na pas za zavijanje v levo.
Dolžine prehodnih delov so za različne hitrosti na območju
priključka navedene v tabeli 4.
Tabela 4: Dolžina prehodnega dela pasu za
zavijanje v levo (lZ1 zaokrožene vrednosti)


V [km/h]

40

50

60

70


lZ1 [m]

30

30

35

40


(5) Razširitev vozišča, ki je potrebna zaradi dodajanja pasu
za zavijanje v levo, mora biti izvedena s takimi elementi in oblikovana tako,
da imajo vozila, ki vozijo po deviiranem pasu oziroma deviiranih pasovih v GPS,
take vozne pogoje, ki ustrezajo vozni hitrosti, ki je predvidena za vožnjo
skozi križišče.
Minimalna dolžina razširitvenega odseka lZ je
odvisna od hitrosti in od velikosti odmika prometnega pasu od prvotne cestne
osi. Določi se po enačbi
kjer je:
lZ               dolžina
razširitve [m],
VK             hitrost v križišču
[km/h],
i                 odmik prometnega pasu od
prvotne cestne osi
V premi se vozišče praviloma širi obojestransko, v krivini pa
ob notranjem robu. Če se vozišče širi obojestransko, se za »i« upošteva tisti
odmik izmed dveh, ki je večji. Če je ob robu zavijalnega prometnega pasu še
ločilni pas, se za določitev odmika prometnega pasu od cestne osi k širini pasu
prišteje še širina ločilnega pasu.
(6) Da se pri razširjanju vozišča na notranji strani krivine
izognemo nasprotni krivini, mora polmer krožnega loka R, s katerim izvedemo
zaokrožitev, ustrezati naslednji neenačbi:
(7) Da pri izvedbi razširitve na notranji strani krivine ne
bi povečali ukrivljenosti prometnega pasu nad vrednost, ki je za posamezno
določena z Rmin, mora velikost polmera krožnega loka, s katerim izvedemo
razširitev, zadostiti pogoju:
(8) Na cestah visoke kategorije in na prometno močneje
obremenjenih cestah se razširitev izvede tako, da se za vsakega od obeh ali več
prometnih pasov v eni smeri kreira njihova lastna cestna os (razmaknitev osi) z
geometrijskimi elementi, odvisnimi od predvidene vozne hitrosti skozi križišče.
Pri formiranju teh osi je treba na celotni dolžini pasu za zavijanje v levo
zagotoviti nezmanjšano širino tega pasu.
16. člen
(prometni pasovi za zavijanje v desno)
(1) Pas za zavijanje v desno je sestavljen iz prehodnega in
zaustavljalnega dela. Če je v priključku predviden prometni otok, ima pas za
zavijanje v desno še del za izvedbo zavijanja.
Prehodni in zaustavljalni del se oblikujeta na enak način kot
pri pasu za zavijanje v levo.
(2) V primeru, da se z računom prepustnosti dokaže, da bo ta
zadostna tudi brez izvedbe pasu za zavijanje v desno, se oblikovanje površine
za zavijanje v priključku lahko izvede tudi v poenostavljeni obliki. V urbanem
okolju se lahko uporabi rešitev, prikazana na sliki 7, izven urbanega okolja pa
rešitev, prikazana na sliki 8.

(3) Ustreznost uporabljenih širin pasov za zavijanje in
pokrite površine je treba preveriti s šablonami ali primernim grafičnim
računalniškim orodjem, za merodajno vozilo in v vseh smereh ter izvedeno
preveritev grafično dokumentirati. Dokumentirana grafična preveritev je
sestavni del projektne dokumentacije.
17. člen
(prometni otoki)
(1) V priključkih se lahko predvidijo prometni otoki kot
otoki za motorizirane udeležence (usmerjevalni otoki in ločilni prometni otoki)
in/ali kot otoki za pešce in kolesarske prehode.
(2) Višina robnika prometnega otoka je 7 cm na cestah zunaj
naselja ter 7 cm ali 12 cm v naselju.
(3) Ne glede na določbo prejšnjega odstavka je v primeru, da
je prometni otok urejen v območju prehoda za pešce, minimalna višina robnika 12
cm.
(4) Če je v območju prometnega otoka vozišče na zunanji
strani zaključeno z robnikom, mora biti oddaljenost med robnikoma najmanj 3,35
m.
(5) Na cestah zunaj naselja in cestah v naselju, na katerih
je hitrost omejena na 70 km/h, je ob robniku prometnega otoka treba izvesti
robni pas in ga označiti z robno črto.
18. člen
(usmerjevalni otoki in način uporabe priključka)
(1) Usmerjevalni otoki so najpomembnejši element
kanaliziranja prometnih tokov motoriziranih udeležencev v priključku.
(2) Možni sta dve obliki usmerjevalnega otoka: trikotnik ali
kaplja, ki pa se lahko izvedeta ali kot denivelirana ali pa kot označena s
talno signalizacijo. Usmerjevalni otok oblike trikotnika je določen v prilogi
2, oblike kaplje pa v prilogi 3, ki sta sestavni del tega pravilnika.
(3) Pri usmerjevalnih otokih oblike kaplje ločimo dve vrsti:
tiste, ki se uporabljajo v križiščih in priključkih, kjer na cesti v GPS ni
posebnih pasov za zavijanje v levo, in tiste, ki se uporabljajo v križiščih in
priključkih, kjer so na cesti v GPS ločeni pasovi za zavijanje v levo. Postopek
konstrukcije je podan v prilogi 3, ki je sestavni del tega pravilnika.
(4) Način uporabe priključka oziroma način vožnje pri
zavijanju na/iz priključka (slika 9) se določi glede na kategorijo ceste ter
tip priključka (tabela 5).
Tabela 5: Način vožnje pri zavijanju
na/iz priključka


 

zunaj naselja

v naselju


Individualni
priključek

Skupinski
priključek

Individualni
priključek

Skupinski
priključek


G, R1, R2, LG

2

1

2

2


R3, LC, JP, LZ, LK in
  ostale ceste

4

2

4

4 (3*)


Opomba: *v primeru prometno močno
obremenjenih priključkov SPS
19. člen
(ločilni otok oziroma ločilni pas)
(1) Ločilni otok je površina, namenjena ločevanju smernih
vozišč z namenom varovanja vozil pred nasprotnim prometom. Hkrati le-ti nudijo
boljšo raven prometne varnosti nemotoriziranim udeležencem v prometu pri
prečkanju priključka.
(2) V primeru, da je na območju priključka ločilni otok na
cesti izven naselja namenjen čakanju pešcev in/ali kolesarjev (prehod pešcev v
dveh fazah), znaša minimalna širina otoka 3,1 m.
(3) Najmanjša širina ločilnega pasu znaša 1,2 m v naselju,
izven naselja pa 2,1 m.
20. člen
(vodenje pešcev)
(1) Če se v priključku pojavljajo pešci, se jim mora, za čim
varnejše gibanje in prehajanje, zagotoviti posebne – ločene površine.
(2) V območju priključka se pešce vodi po površinah, ki so
vzporedne cesti ali kolesarski stezi. Praviloma se uporablja dvostezna
pešpot/pločnik (širine 2,0 m), enostezna rešitev pa se uporablja le v izjemnih
primerih (prostorske omejitve).
(3) Za določanje širine hodnika za pešce se uporabljajo
predpisi o projektiranju cest.
21. člen
(prehodi za pešce na območju priključka)
(1) Pri določanju lokacije prehoda za pešce in opreme
priključka v primeru nivojskega prehoda za pešce in svetlobno signalnih naprav
se upošteva veljavne predpise s tega področja.
(2) V nadaljevanju navedena pravila za projektiranje prehodov
za pešce v območju nivojskih priključkov veljajo, če so le-ta v urbanem okolju,
smiselno pa se uporabljajo tudi pri priključkih izven urbanega okolja (če je
treba upoštevati promet pešcev).
(3) Temeljni pravili, ki ju je pri določanju lokacije prehoda
za pešce potrebno upoštevati, sta:
-       
v primeru semaforiziranega nivojskega priključka mora biti lokacija
prehoda za pešce na stranski prometni smeri pred talno označbo, ki označuje
odvzem prednosti,
-       
v primeru nesemaforiziranega nivojskega priključka mora biti lokacija
prehoda za pešce za talno označbo, ki označuje odvzem prednosti.
Pravili iz prve in druge alineje tega odstavka sta prikazani
na sliki 10.
(4) Od pravil, določenih v prejšnjem odstavku, je dovoljeno
odstopanje v primeru obstoječe goste pozidave, ki ovira (zmanjšuje) preglednost
na javnih poteh in na cestah v stanovanjskih naseljih.
(5) Minimalen odmik prehoda za pešce od roba glavne prometne
smeri je v primeru odmika prehoda za pešce 5 m.
(6) V primeru odmika prehoda za pešce je treba izvesti ukrepe
za kanaliziranje (fizično usmerjanje) pešcev v območju prehoda.
(7) V primeru, da je prehod za pešce lociran na poti, ki jo
uporablja večje število slepih in slabovidnih oseb, je treba ureditev prehoda
za pešce prilagoditi specifičnim potrebam teh oseb.
(8) Vodenje pešcev na območju krožnih križišč se ureja v
skladu z določili TSC 03.341.
(9) Na mestu prehoda za pešce je treba zagotoviti ustrezne,
od vozišča denivelirane, čakalne površine.
22. člen
(vodenje kolesarjev na območju priključka)
(1) Pri cestah za mešani promet je treba na območju
priključka poskrbeti tudi za pravilno in prometno varno vodenje kolesarjev.
(2) Način vodenja kolesarjev v območju priključka je enak kot
pred priključkom.
23. člen
(odvodnjavanje priključka)
(1) Z izvedbo priključka se ne sme poslabšati kvaliteta
odvodnjavanja glavne prometne smeri.
(2) Odvodnjavanje mora biti strokovno pravilno rešeno za vse
površine priključka ali križišča (vozišča, površine za kolesarje in pešce,
brežine, ...).
(3) Voda iz stranskih prometnih smeri ne sme teči preko ceste
v glavni prometni smeri.
(4) Površina vozišča na območju priključka se odvodnjava v
prečni in vzdolžni smeri z odtokom površinske vode preko bankine ali skozi
cestne jaške z vtokom pod robnikom ali povozno rešetko. Povozne rešetke se ne
sme uporabljati v območju kolesarskih pasov.
(5) Zaradi odvodnjavanja priključka se ne sme spremeniti
prečnega nagiba glavne prometne smeri.
(6) Revizijske jaške kanalizacije in druge vgrajene podzemne
vode se locira izven vozišča.
(7) Vzdolžni profili po robovih voznih površin v priključku
ali prikaz z izohipsami po vozišču so sestavni del projektne dokumentacije
vsake rekonstrukcije in novogradnje priključka.
24. člen
(infrastrukturni vodi)
(1) Infrastrukturni (komunalni) vodi morajo potekati izven
območja vozišča glavne prometne smeri.
(2) Pokrovov jaškov podzemnih vodov praviloma ni dovoljeno
predvideti na vozišču na območju priključka.
(3) Zahteve prvega odstavka tega člena ne veljajo za meteorno
in fekalno kanalizacijo, katerih jaški s pokrovi se morajo nahajati izven osi
kolotekov.
25. člen
(prometna signalizacija in oprema ter obveščanje in
oglaševanje)
(1) Na območju priključka se uporablja prometna signalizacija
in oprema, določena z veljavnimi predpisi.
(2) Postavljanje objektov za obveščanje in oglaševanje na
območju priključka se izvaja po določilih za obveščanje in oglaševanje v
območju križišč pravilnika o projektiranju cest.
26. člen
(cestna razsvetljava)
(1) Cestna razsvetljava priključka mora zagotoviti predpisano
raven svetlosti in osvetljenosti vseh prometnih površin in ustrezno optično
vodenje pri zmanjšani vidljivosti.
(2) Cestna razsvetljava na glavni prometni smeri v območju
priključka je določena z veljavnimi predpisi.
(3) Zahteve glede cestne razsvetljave ne veljajo za
individualne priključke na cestah izven naselja.
27. člen
(omejitev rabe prostora na območju priključka)
Znotraj meja cestnega telesa in preglednega trikotnika ni
dovoljena zasaditev, postavitev skulptur, likovnih del in podobnega na način,
ki bi oviral preglednost na območju priključka ali bi lahko kako drugače
vplival na zmanjšanje pretočnosti ali prometne varnosti na območju priključka.
28. člen
(vrsta in dimenzioniranje voziščne konstrukcije priključka)
(1) Vozišče na stranski prometni smeri mora biti na začetnem
odseku izvedeno z materiali, ki preprečujejo nanašanje blata, peska in drugih
materialov na vozišče glavne prometne smeri.
(2) Vozišče mora biti utrjeno z vezano plastjo ali tlakovano
najmanj na dolžini 5 m oziroma tudi na večji dolžini, odvisno od tipičnega
vozila.
(3) Dimenzioniranje voziščne konstrukcije skupinskega
priključka je sestavni del projektne dokumentacije za skupinski priključek.
29. člen
(začasni priključek)
(1) Začasni priključek je priključek, ki je potreben zaradi
začasne preureditve prometnega režima, ki je posledica začasnih dejavnosti ali
del, ki trajajo največ do sedem dni.
(2) Promet v območju začasnega kratkotrajnega priključka je
urejen izključno z izvedbo začasne prometne signalizacije.
(3) Začasni priključek je predviden na javni cesti samo v
primeru, če dovoza ni mogoče urediti preko že obstoječega priključka v bližini.
(4) Kadar je začasni priključek možno izvesti z dveh ali več
javnih cest, se lokacijo zanj izbere na cesti najnižje kategorije, po kateri je
predvideni promet možen in dopusten.
(5) Elaborat začasne prometne ureditve lahko izdela samo
pooblaščena projektantska organizacija v skladu z določili Pravilnika o načinu
označevanja in zavarovanja del na javnih cestah in ovir v cestnem prometu
(Uradni list RS, št. 116/06 in 88/08).
(6) Začasni priključek ne sme povzročiti zastojev in
poslabšanja prometne varnosti na cesti v GPS.
(7) Upravljavec javne ceste v izdanem soglasju za začasni
priključek predpiše rok uporabe in odstranitve priključka.
30. člen
(gradbiščni priključek)
(1) Gradbiščni priključek je začasni priključek, namenjen
priključevanju gradbišča, ki traja več kot sedem dni.
(2) Gradbiščni priključek je dovoljeno predvideti na javni
cesti samo v primeru, če ni mogoče urediti dovoza preko obstoječega priključka
v bližini.
(3) Pri določanju elementov gradbiščnega priključka je treba
upoštevati vsa določila tega pravilnika, ki veljajo za skupinske priključke.
(4) Kadar je gradbiščni priključek možno izvesti z dveh ali
več javnih cest, se lokacijo zanj izbere na cesti najnižje kategorije, po
kateri je predvideni promet možen in dopusten.
(5) Priključek gradbiščne ceste, ki se priključuje na
asfaltirano vozišče, mora biti asfaltiran v dolžini najmanj 15,0 m od prostora
za čiščenje podvozja tovornih vozil do roba vozišča ceste v GPS.
(6) Če je gradbiščni priključek v uporabi tudi ponoči ali na
prometno neugodni lokaciji zunaj naselja, ga je treba opremiti z ustrezno
prometno signalizacijo z dodatnimi rumenimi utripajočimi lučmi.
(7) Odsek ceste se po odstranitvi gradbiščnega priključka
vzpostavi v prvotno stanje.
(8) Upravljavec javne ceste v izdanem soglasju za gradbiščni
priključek predpiše rok uporabe in odstranitve priključka.
IV. PREHODNA IN KONČNA DOLOČBA
31. člen
(prehodna določba)
(1) Projektna dokumentacija za priključke na javne ceste, ki
je v izdelavi ob uveljavitvi tega pravilnika, se lahko dokonča najpozneje v
treh mesecih po uveljavitvi tega pravilnika v skladu z veljavnimi tehničnimi
predpisi, smernicami in standardi za ceste ter s smernicami in projektnimi
pogoji upravljavca ceste.
(2) Ne glede na določbo prejšnjega odstavka se lahko po 1.
januarju 2010 zahtevi za izdajo gradbenega dovoljenja priloži samo projekt,
izdelan v skladu s tem pravilnikom.
32. člen
(uveljavitev pravilnika)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-196/2008/23-0031075
Ljubljana, dne 6. oktobra 2009
EVA 2009-2411-0012
dr. Patrick Vlačič l.r. 
Minister 
za promet
Soglašam!
Karl Erjavec l.r. 
Minister 
za okolje in prostor
Katarina Kresal l.r. 
Ministrica 
za notranje zadeve

Priloga
1: Določitev polja preglednosti
Priloga
2: Usmerjevalni otok oblike trikotnika
Priloga
3: Konstrukcija kaplje