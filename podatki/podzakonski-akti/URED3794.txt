I. SPLOŠNE DOLOČBE
1. člen
S to uredbo se določajo pristojni organi in
kazenske določbe v zvezi z izvajanjem Uredbe Evropskega parlamenta in Sveta
(ES) št. 1935/2004 z dne 27. oktobra 2004 o materialih in izdelkih,
namenjenih za stik z živili, in o razveljavitvi direktiv 80/590/EGS in
89/109/EGS (UL L št. 338 z dne 13. novembra 2004, str. 4; v nadaljnjem
besedilu: Uredba 1935/2004/ES).
2. člen
Pristojni organ za izvajanje Uredbe
1935/2004/ES in te uredbe je ministrstvo, pristojno za zdravje, ki v ta namen
opravlja naslednje naloge:
1.    
sprejema vloge za izdajo dovoljenja, s katerim se odobri nova snov, in
vloge za spremembo veljavnega dovoljenja ter pisno potrdi njihov sprejem, v
skladu z 9. in 12. členom Uredbe 1935/2004/ES,
2.    
o prispelih vlogah nemudoma obvesti Evropsko agencijo za varnost hrane,
3.    
poskrbi, da so vloga in dodatne informacije, ki jih pošlje vlagatelj, na
voljo Evropski agenciji za varnost hrane.
3. člen
Uradni zdravstveni nadzor nad izvajanjem te
uredbe izvajajo zdravstveni inšpektorji in veterinarski inšpektorji, v skladu s
svojimi pristojnostmi.
II. KAZENSKA DOLOČBA
4. člen
Z globo od 2.000 do 30.000 eurov se kaznuje
za prekršek pravna oseba, če:
-      
proizvaja in daje v promet materiale in izdelke, ki niso v skladu s 3.
členom Uredbe 1935/2004/ES; 
-      
označuje, oglašuje ali predstavlja materiale in izdelke tako, da zavaja
potrošnike (3. člen Uredbe 1935/2004/ES); 
-      
proizvaja ali uporablja pri proizvodnji živil aktivne ali inteligentne
materiale in izdelke na način, ki ni usklajen s 4. členom Uredbe 1935/2004/ES;
-      
uporablja snov ali material za stik z živili, ki v Skupnosti ni dovoljen
oziroma zanj dovoljenje ni bilo izdano (11. člen Uredbe 1935/2004/ES);
-      
ne upošteva pogojev ali omejitev uporabe, kakor so določeni v dovoljenju
za snov ali material (11. člen Uredbe 1935/2004/ES);
-      
takoj ne obvesti Komisije o morebitnih novih znanstvenih ali tehničnih
podatkih, ki bi utegnili vplivati na oceno varnosti odobrene snovi v zvezi z
zdravjem ljudi (11. člen Uredbe 1935/2004/ES);
-      
materialov in izdelkov ne označi v skladu s 15. in 17. členom Uredbe 1935/2004/ES;
-      
ne priloži pisne izjave v skladu s 16. členom Uredbe 1935/2004/ES;
-      
nima vzpostavljenega sistema in postopkov za sledljivost materialov in
izdelkov za stik z živili pred prihodom v podjetje ali obrat in po odhodu
materiala in izdelka iz podjetja oziroma obrata (17. člen Uredbe 1935/2004/ES).
Z globo od 800 do 12.000 eurov se za
prekršek iz prejšnjega odstavka kaznuje tudi samostojni podjetnik posameznik.
Z globo od 120 do 1.000 eurov se za
prekršek iz prvega odstavka tega člena kaznuje tudi odgovorna oseba pravne
osebe ali odgovorna oseba samostojnega podjetnika posameznika.

Uredba o izvajanju Uredbe Evropskega
parlamenta in Sveta (ES) o materialih in izdelkih, namenjenih za stik z živili,
in o razveljavitvi direktiv 80/590/EGS in 89/109/EGS (Uradni list RS, št. 53/05)
vsebuje naslednjo končno določbo:
»III. KONČNA DOLOČBA
5. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o dopolnitvi Uredbe o izvajanju Uredbe
Evropskega parlamenta in Sveta (ES) o materialih in izdelkih, namenjenih za
stik z živili, in o razveljavitvi direktiv 80/590/EGS in 89/109/EGS (Uradni
list RS, št. 66/06) vsebuje naslednjo končno določbo:
»2. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah Uredbe o izvajanju Uredbe
Evropskega parlamenta in Sveta (ES) o materialih in izdelkih, namenjenih za
stik z živili, in o razveljavitvi direktiv 80/590/EGS in 89/109/EGS (Uradni
list RS, št. 31/08) vsebuje naslednjo končno določbo:
»2. člen
Ta uredba začne veljati petnajsti dan po
objavi v Uradnem listu Republike Slovenije.«.