1. člen
Konzulat Republike Slovenije v Bitoli na čelu s častnim konzulom
se poviša v Generalni konzulat Republike Slovenije v Bitoli na čelu s častnim
generalnim konzulom.
Konzularno območje obsega občine Bitola, Demir Hisar,
Krivogaštani, Kruševo, Mogila, Prilep, Resen, Novaci in Dolneni.

Sklep o povišanju Konzulata Republike
Slovenije v Bitoli v Generalni konzulat Republike Slovenije v Bitoli (Uradni
list RS, št. 80/09) vsebuje naslednjo končno določbo:
»2. člen
Ta sklep začne veljati naslednji dan po objavi v Uradnem listu
Republike Slovenije.«.

Sklep o spremembi Sklepa o povišanju Konzulata
Republike Slovenije v Bitoli v Generalni konzulat Republike Slovenije v Bitoli
(Uradni list RS, št. 16/15) vsebuje naslednjo končno določbo:
»II
Ta sklep se objavi v Uradnem listu Republike Slovenije.«.