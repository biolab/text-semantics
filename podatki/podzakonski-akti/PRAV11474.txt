1. člen
Ta pravilnik določa izobrazbo, ki jo morajo
imeti vzgojitelji predšolskih otrok, pomočniki vzgojiteljev predšolskih otrok,
svetovalni delavci in drugi strokovni delavci v programih za predšolske otroke
in v prilagojenih programih za predšolske otroke s posebnimi potrebami.
2. člen
V tem pravilniku uporabljeni izrazi imajo
naslednji pomen:
-       
visokošolski strokovni študijski program – študijski program, sprejet
pred 11. junijem 2004, po katerem se v skladu s 15. členom Zakona o
spremembah in dopolnitvah Zakona o visokem šolstvu (Uradni list RS, 94/06; v
nadaljnjem besedilu: ZViS-E) pridobi raven izobrazbe, ki ustreza ravni
izobrazbe, pridobljeni s študijskim programom prve stopnje,
-       
univerzitetni študijski program – študijski program, sprejet pred
11. junijem 2004, po katerem se v skladu s 15. členom ZViS-E pridobi
raven izobrazbe, ki ustreza ravni izobrazbe, pridobljeni s študijskim programom
druge stopnje,
-       
visokošolski strokovni študijski program prve stopnje – študijski
program prve stopnje v skladu s 33. členom Zakona o visokem šolstvu (Uradni
list RS, 119/06 – uradno prečiščeno besedilo, 64/08, 86/09; v nadaljnjem
besedilu: ZViS),
-       
univerzitetni študijski program prve stopnje – študijski program prve
stopnje v skladu s 33. členom ZViS,
-       
magistrski študijski program druge stopnje – študijski program druge
stopnje v skladu s 33. členom ZViS.
3. člen
V tem pravilniku izobrazba pomeni študijski
program za pridobitev izobrazbe, po katerem se pridobi strokovni naslov v
skladu z Zakonom o strokovnih in znanstvenih naslovih (Uradni list RS, št.
61/06), pri posameznih strokovnih delavcih pa tudi študijski program
izpopolnjevanja v skladu s 33.a členom ZViS.
Za posamezne strokovne delavce izobrazba
pomeni končan javnoveljavni izobraževalni program.
4. člen
Če v tem pravilniku ni navedeno, ali je
ustrezen enopredmetni ali dvopredmetni študijski program, se šteje, da je
ustrezen tako enopredmetni kot dvopredmetni študijski program.
Če je v tem pravilniku pri posameznem
predmetu naveden dvopredmetni študijski program, je ustrezen ne glede na to, na
katerem mestu je predmet naveden.
5. člen
1.     
Vzgojitelj predšolskih otrok
Vzgojitelj predšolskih otrok v programu za
predšolske otroke je lahko, kdor je končal:
-       
visokošolski strokovni študijski program predšolske vzgoje,
-       
visokošolski strokovni študijski program prve stopnje predšolska vzgoja,
-       
magistrski študijski program druge stopnje predšolska vzgoja, zgodnje
učenje in poučevanje ali zgodnje učenje.
Vzgojitelj predšolskih otrok v programu za
predšolske otroke je lahko tudi, kdor je končal:
-       
univerzitetni študijski program in si pridobil strokovni naslov
profesor,
-       
univerzitetni študijski program s področja izobraževanja, umetnosti,
humanističnih ved ali družboslovja,
-       
visokošolski strokovni ali univerzitetni študijski program socialno
delo,
-       
magistrski študijski program druge stopnje in si pridobil strokovni
naslov magister profesor,
-       
magistrski študijski program druge stopnje s področja izobraževanja,
umetnosti, humanističnih ved ali družboslovja,
-       
magistrski študijski program druge stopnje socialno delo, socialno
vključevanje in pravičnost na področju hendikepa, etičnosti in spola ali
socialno delo z družino
in je opravil študijski program za
izpopolnjevanje iz predšolske vzgoje.
Ne glede na določbo prejšnjega odstavka te
točke študijskega programa za izpopolnjevanje iz predšolske vzgoje ni potrebno
opravljati tistemu, ki je pridobil srednjo strokovno izobrazbo iz predšolske
vzgoje.
2.     
Vzgojitelj predšolskih otrok s posebnimi potrebami
Vzgojitelj predšolskih otrok v prilagojenem
programu za predšolske otroke z motnjami v duševnem razvoju je lahko, kdor je
končal:
-       
univerzitetni študijski program defektologije (smer defektologija za
osebe z motnjami v duševnem razvoju in osebe z motnjami v telesnem in gibalnem
razvoju) ali specialne in rehabilitacijske pedagogike (smer defektologija za
osebe z motnjami v duševnem razvoju in osebe z motnjami v telesnem in gibalnem
razvoju),
-       
magistrski študijski program druge stopnje specialne in rehabilitacijske
pedagogike (smer posebne razvojne in učne težave).
Vzgojitelj predšolskih otrok v prilagojenem
programu za predšolske otroke je lahko tudi, kdor izpolnjuje pogoje za
vzgojitelja predšolskih otrok v programu za predšolske otroke in je opravil
študijski program ustreznega specialnopedagoškega izpopolnjevanja.
Vzgojitelj predšolskih otrok v prilagojenem
programu za gluhe in naglušne predšolske otroke je lahko, kdor je končal:
-       
univerzitetni študijski program defektologije (smer defektologija za
osebe z motnjami sluha in govora) ali specialne in rehabilitacijske pedagogike
(smer defektologija za osebe z motnjami sluha in govora),
-       
magistrski študijski program druge stopnje logopedija in
surdopedagogika.
Vzgojitelj predšolskih otrok v prilagojenem
programu za gluhe in naglušne predšolske otroke je lahko tudi, kdor izpolnjuje
pogoje za vzgojitelja predšolskih otrok v programu za predšolske otroke in je
opravil študijski program ustreznega specialnopedagoškega izpopolnjevanja.
Vzgojitelj predšolskih otrok v prilagojenem
programu za slepe in slabovidne predšolske otroke je lahko, kdor je končal:
-       
univerzitetni študijski program defektologije (smer defektologija za
osebe z motnjami v duševnem razvoju in osebe z motnjami v telesnem in gibalnem
razvoju) ali specialne in rehabilitacijske pedagogike (smer defektologija za
osebe z motnjami v duševnem razvoju in osebe z motnjami v telesnem in gibalnem
razvoju),
-       
magistrski študijski program druge stopnje specialne in rehabilitacijske
pedagogike (smer tiflopedagogika in specifične učne težave).
Vzgojitelj predšolskih otrok v prilagojenem
programu za slepe in slabovidne predšolske otroke je lahko tudi, kdor
izpolnjuje pogoje za vzgojitelja predšolskih otrok v programu za predšolske
otroke in je opravil študijski program ustreznega specialnopedagoškega
izpopolnjevanja.
Vzgojitelj predšolskih otrok v prilagojenem
programu za gibalno ovirane predšolske otroke je lahko, kdor je končal:
-       
univerzitetni študijski program defektologije (smer defektologija za
osebe z motnjami v duševnem razvoju in osebe z motnjami v telesnem in gibalnem
razvoju) ali specialne in rehabilitacijske pedagogike (smer defektologija za
osebe z motnjami v duševnem razvoju in osebe z motnjami v telesnem in gibalnem
razvoju),
-       
magistrski študijski program druge stopnje specialne in rehabilitacijske
pedagogike (smer posebne razvojne in učne težave).
Vzgojitelj predšolskih otrok v prilagojenem
programu za gibalno ovirane predšolske otroke je lahko tudi, kdor izpolnjuje
pogoje za vzgojitelja predšolskih otrok v programu za predšolske otroke in je
opravil študijski program ustreznega specialnopedagoškega izpopolnjevanja.
3.     
Pomočnik vzgojitelja predšolskih otrok
Pomočnik vzgojitelja predšolskih otrok v
programu za predšolske otroke in v prilagojenem programu za predšolske otroke
je lahko, kdor je končal izobraževalni program za pridobitev srednje strokovne
izobrazbe predšolska vzgoja.
Pomočnik vzgojitelja predšolskih otrok v programu
za predšolske otroke in v prilagojenem programu za predšolske otroke je lahko
tudi, kdor izpolnjuje pogoje za vzgojitelja predšolskih otrok.
4.     
Vzgojitelj predšolskih otrok za dodatno strokovno pomoč
Vzgojitelj predšolskih otrok za dodatno
strokovno pomoč v programu za predšolske otroke je lahko, kdor je končal:
-       
univerzitetni študijski program defektologije, pedagogike (smer
pedagogika), psihologije, socialne pedagogike ali specialne in rehabilitacijske
pedagogike ali
-       
magistrski študijski program druge stopnje logopedija in
surdopedagogika, socialna pedagogika, specialna in rehabilitacijska pedagogika,
psihologija, pedagogika ali inkluzivna pedagogika.
Vzgojitelj predšolskih otrok za dodatno
strokovno pomoč v programu za predšolske otroke je lahko tudi, kdor izpolnjuje
pogoje za vzgojitelja predšolskih otrok v programu za predšolske otroke.
Katero od navedenih smeri izobrazbe mora
imeti vzgojitelj predšolskih otrok za dodatno strokovno pomoč posameznega
otroka, se glede na vrsto pomoči, ki jo otrok potrebuje, določi z odločbo o
usmeritvi.
5.     
Svetovalni delavec
Svetovalni delavec v programu za predšolske
otroke in v prilagojenem programu za predšolske otroke s posebnimi potrebami je
lahko, kdor je končal:
-       
univerzitetni študijski program defektologije, pedagogike (smer
pedagogika), psihologije, socialnega dela, socialne pedagogike ali specialne in
rehabilitacijske pedagogike ali
-       
magistrski študijski program druge stopnje psihologija, pedagogika,
socialno delo, socialno delo z družino, socialno vključevanje in pravičnost na
področju hendikepa, etničnosti in spola, duševno zdravje v skupnosti, socialna
pedagogika, specialna in rehabilitacijska pedagogika, supervizija, osebno in
organizacijsko svetovanje ali inkluzivna pedagogika.
6.     
Organizator prehrane
Organizator prehrane v programu za
predšolske otroke in v prilagojenem programu za predšolske otroke s posebnimi
potrebami je lahko, kdor je končal:
-       
visokošolski strokovni študijski program zdravstvene nege ali
sanitarnega inženirstva,
-       
univerzitetni študijski program gospodinjstva, biologije ali živilske
tehnologije,
-       
visokošolski strokovni študijski program prve stopnje zdravstvena nega
ali prehransko svetovanje – dietetika,
-       
univerzitetni študijski program prve stopnje živilstvo in prehrana ali
sanitarno inženirstvo,
-       
magistrski študijski program druge stopnje poučevanje (smer predmetno
poučevanje – biologija ali gospodinjstvo), zdravstvena nega, prehrana,
živilstvo ali dietetika.
Organizator prehrane v programu za
predšolske otroke in v prilagojenem programu za predšolske otroke s posebnimi
potrebami je lahko tudi, kdor izpolnjuje pogoje za vzgojitelja predšolskih
otrok v programih za predšolske otroke.
7.     
Organizator zdravstveno-higienskega režima
Organizator zdravstveno-higienskega režima
v programu za predšolske otroke in v prilagojenem programih za predšolske
otroke s posebnimi potrebami je lahko, kdor je končal:
-       
visokošolski strokovni študijski program zdravstvene nege ali
sanitarnega inženirstva,
-       
univerzitetni študijski program gospodinjstva, biologije ali živilske
tehnologije,
-       
visokošolski strokovni študijski program prve stopnje zdravstvena nega
ali prehransko svetovanje – dietetika,
-       
univerzitetni študijski program prve stopnje živilstvo in prehrana ali
sanitarno inženirstvo,
-       
magistrski študijski program druge stopnje poučevanje (smer predmetno
poučevanje – biologija ali gospodinjstvo), zdravstvena nega, prehrana,
živilstvo ali dietetika.
Organizator zdravstveno-higienskega režima
v programih za predšolske otroke in v prilagojenem programu za predšolske
otroke s posebnimi potrebami je lahko tudi, kdor izpolnjuje pogoje za
vzgojitelja predšolskih otrok v programih za predšolske otroke.
6. člen
Strokovni delavci morajo imeti ustrezna
pedagoško-andragoška oziroma specialnopedagoška znanja, predpisana z zakonom,
in sicer v obsegu najmanj 60 kreditnih točk po ECTS.
7. člen
Ne glede na določbe tega pravilnika je za
vzgojitelja, svetovalnega delavca, organizatorja prehrane in organizatorja
zdravstveno-higienskega režima ustrezna tudi izobrazba pridobljena po
študijskih programih za pridobitev magisterija znanosti oziroma doktorata
znanosti ustrezne smeri v skladu s 15. členom ZViS-E ali po študijskem programu
tretje stopnje ustrezne smeri v skladu s 33. členom ZViS.
8. člen
Vzgojitelji predšolski otrok, pomočniki
vzgojiteljev predšolskih otrok in drugi strokovni delavci, ki so do uveljavitve
tega pravilnika izpolnjevali z zakonom in drugimi predpisi določene pogoje za
opravljanje vzgojno-izobraževalnega dela v programu za predšolske otroke
oziroma v prilagojenem programu za predšolske otroke s posebnimi potrebami,
lahko opravljajo vzgojno-izobraževalno delo tudi po uveljavitvi tega pravilnika
na delovnih mestih strokovnih delavcev, za katera so do uveljavitve tega
pravilnika izpolnjevali z zakonom in drugimi predpisi določene pogoje.
9. člen
Z dnem uveljavitve tega pravilnika
prenehajo veljati 7., 8., 9., 10., 11. in 12. člen Pravilnika o normativih
in kadrovskih pogojih za opravljanje dejavnosti predšolske vzgoje (Uradni list
RS, št. 75/05, 82/05, 76/08, 77/09, 79/09 – popr., 102/09 in 105/10).
10. člen
Ta pravilnik začne veljati petnajsti dan po
objavi v Uradnem listu Republike Slovenije.
Št. 0070-132/2012
Ljubljana, dne 30. novembra 2012
EVA 2012-3330-0118
dr. Žiga Turk l.r.
Minister
za izobraževanje, znanost, kulturo
in šport