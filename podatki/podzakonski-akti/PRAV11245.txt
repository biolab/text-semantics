I. SPLOŠNE DOLOČBE
1. člen
(vsebina pravilnika)
Ta pravilnik določa dokumentacijo, ki jo
vodi oziroma izdaja glasbena šola.
2. člen
(način vodenja dokumentacije)
(1) Zbirke osebnih podatkov, ki jih v
skladu z zakonom vodi glasbena šola, se vodijo v predpisani dokumentaciji.
Glasbena šola mora voditi dokumentacijo tako, da je zagotovljeno varstvo
osebnih podatkov v skladu s predpisi.
(2) Dokumentacija se praviloma vodi v
elektronski obliki na način, da je omogočen tudi izpis na papir. Če glasbena
šola vodi dokumentacijo v elektronski obliki v enotni podatkovni bazi, si mora
z ustrezno programsko opremo zagotoviti dejansko ločitev uporabe in varovanje
podatkov glede na njihovo naravo in pravico do razpolaganja z njimi.
3. člen
(dokumentacija v skladu z drugimi
predpisi)
(1) Glasbena šola poleg dokumentacije,
določene s tem pravilnikom, vodi tudi dokumentacijo v skladu z drugimi predpisi.
(2) Dokumentacija, ki je določena s
tem pravilnikom, se ne evidentira v skladu s predpisi, ki urejajo upravno
poslovanje. Dokumentacija se vodi in hrani v skladu s tem pravilnikom po
kronološkem redu, šolskih letih, programih, predmetih in razredih.
II. VRSTE DOKUMENTACIJE
4. člen
(vrste dokumentacije)
(1) Glasbena šola vodi oziroma
izdaja naslednjo dokumentacijo:
1.    
knjige in splošne dokumente,
2.    
dokumentacijo o delu strokovnih organov,
3.    
dokumentacijo o delu strokovnih delavcev,
4.    
dokumentacijo o poteku pouka in drugega vzgojno
izobraževalnega dela,
5.    
dokumentacijo o učencih,
6.    
javne listine in potrdila,
7.    
drugo dokumentacijo.
(2) Dokumenti, ki jih vsebuje
dokumentacija iz prejšnjega odstavka, so določeni v prilogi, ki je sestavni del
tega pravilnika in vsebuje:
-      
naziv dokumenta,
-      
vsebino dokumenta,
-      
podatek ali se dokument vodi na predpisanem
obrazcu, ki ga določi minister, pristojen za izobraževanje (v nadaljnjem
besedilu: minister),
-      
čas hranjenja dokumenta.
(3) Obrazci dokumentov, ki jih v
skladu s tem pravilnikom določi minister in jih izpolnjujejo učenci oziroma
njihovi starši, so objavljeni tudi na spletnih straneh ministrstva, pristojnega
za izobraževanje in na državnem portalu e-uprava.
(4) Javne listine in potrdila, ki so
določeni s pravilnikom, ki ureja obrazce javnih listin v glasbeni šoli,
glasbena šola izdaja na obrazcih, določenih z navedenim pravilnikom.
III. JAVNE LISTINE IN POTRDILA
5. člen
(javne listine)
Glasbena šola izdaja naslednje javne
listine: spričevalo, spričevalo o končani nižji oziroma višji stopnji glasbene
šole, spričevalo o končanem programu (predšolska glasbena vzgoja, glasbena in
plesna pripravnica) in obvestilo o letnih ocenah.
6. člen
(vsebina javnih listin)
(1) Vsaka javna listina, ki jo izda
glasbena šola, mora vsebovati ime in sedež šole, evidenčno številko, kraj in
datum izdaje, ime in priimek podpisnika ter njegov podpis in pečat šole.
(2) Javno listino v imenu šole podpiše
uradna oseba, ki ima pooblastilo za zastopanje v pravnem prometu, vpisano v
sodni register, v skladu z zakonom in ustanovitvenim aktom šole (praviloma
ravnatelj oziroma direktor ali pomočnik ravnatelja ali druga pooblaščena
oseba), sopodpiše pa jo strokovni delavec oziroma druga pooblaščena oseba, če
je v obrazcu listine to predvideno.
7. člen
(nadomestne javne listine)
(1) Glasbena šola javno listino izda v
izvirniku le enkrat.
(2) Na zahtevo posameznika glasbena
šola izda nadomestno javno listino.
(3) Glasbena šola izda naslednje nadomestne
javne listine: spričevalo, spričevalo o končani nižji oziroma višji stopnji
glasbene šole, spričevalo o končanem programu (predšolska glasbena vzgoja,
glasbena in plesna pripravnica) in obvestilo o letnih ocenah.
(4) Glasbena šola izda nadomestno
javno listino iz prejšnjega odstavka na obrazcu izpis iz evidence.
(5) Izdajatelj nadomestne javne
listine navede ime šole oziroma pravnega naslednika, ki razpolaga z uradno
evidenco. Izpis iz evidence podpiše pooblaščena oseba izdajatelja in potrdi
pristnost listine s pečatom izdajatelja.
8. člen
(izdaja novega spričevala zaradi spremembe
ocen po ugovoru)
Učencu, ki mu je bila po ugovoru ocena
izboljšana, glasbena šola izda novo spričevalo, v katerem se navedejo ocene iz
vseh predmetov.
9. člen
(izdaja obvestila o letnih ocenah)
Učencu, ki ima pravico opravljati popravni
izpit, oziroma učencu, ki iz opravičenih razlogov ni uspešno opravil vseh
obveznosti v skladu s programom, glasbena šola ob koncu pouka izda obvestilo o
letnih ocenah. Po uspešno opravljenem popravnem izpitu v rokih, ki jih določa
šolski koledar, oziroma po uspešno opravljenih obveznostih v skladu s programom,
glasbena šola učencu izda spričevalo z ocenami iz vseh predmetov.
10. člen
(potrdila)
(1) Glasbena šola izda učencu
za uveljavljanje pravic po drugih predpisih na njegovo zahtevo potrdilo o
vpisu.
(2) Na zahtevo učenca, organov državne
uprave ter nosilcev javnih pooblastil glasbena šola izda potrdilo o vpisu
zaradi uveljavljanja pravic v skladu z drugimi predpisi.
IV. VODENJE DOKUMENTACIJE
11. člen
(sestavine dokumentov)
Vsi dokumenti, ki jih vodi oziroma izdaja
glasbena šola, morajo vsebovati ime in sedež šole, ime in priimek podpisnika
ter njegov podpis. Dokumentacija, ki sodi med knjige in splošne dokumente ter
vsi izhodni dokumenti morajo vsebovati tudi pečat šole. Vsi dokumenti, ki jih
izdaja glasbena šola, morajo vsebovati tudi evidenčno številko in datum.
12. člen
(popravljanje podatkov v dokumentih)
Če se naknadno ugotovi, da so podatki v
dokumentu nepopolni, netočni ali neažurni, glasbena šola podatke ustrezno dopolni
oziroma popravi. Glasbena šola podatke popravi tako, da v dokumentu prečrta
neustrezen podatek, zapiše pravilen podatek in popravek opremi s pečatom,
podpisom odgovorne osebe in datumom popravka ter obrazložitev zapiše v opombe.
Prečrtan neustrezen podatek mora ostati viden.
Če se naknadno ugotovi, da so podatki v
dokumentu nepopolni, netočni ali neažurni, glasbena šola podatke ustrezno
dopolni oziroma popravi. Glasbena šola podatke popravi tako, da v dokumentu
prečrta neustrezen podatek, zapiše pravilen podatek in popravek opremi s
pečatom, podpisom odgovorne osebe in datumom popravka ter obrazložitev zapiše v
opombe. Prečrtan neustrezen podatek mora ostati viden.
13. člen
(posredovanje dokumentacije)
Če se učenec prešola na drugo glasbeno
šolo, pošlje glasbena šola matični list šoli, na katero se učenec prešola.
Navedena dokumentacija se drugi šoli posreduje na podlagi njenega pisnega
zaprosila.
14. člen
(arhivsko gradivo)
(1) Za dokumente, ki imajo s
tem pravilnikom čas hranjenja določen v letih, začne čas teči od
1. januarja naslednjega leta.
(2) Ne glede na roke hranjenja,
določene v prilogi, mora glasbena šola po navodilih pristojnega arhiva odbrati
gradivo iz šolske dokumentacije, ki je arhivskega pomena.
(3) Dokumentacijo, ki jo glasbena šola
trajno hrani, in dokumentacijo, ki jo hrani kot arhivsko gradivo do izročitve
pristojnemu arhivu, mora glasbena šola arhivirati in varovati po predpisih o
arhivskem gradivu in varstvu osebnih podatkov.
(4) Glasbena šola lahko v soglasju z
ustanoviteljem zagotovi in organizira arhiviranje in shranjevanje dokumentacije
zunaj svojih prostorov ali pa v skupnih prostorih za več šol na določenem
območju.
15. člen
(uničenje dokumentacije)
(1) Glasbena šola mora uničiti
dokumentacijo z osebnimi podatki po preteku predpisanega roka hranjenja, tako
da ni več mogoče ugotoviti njene vsebine.
(2) Za brisanje podatkov iz
elektronsko vodenih zbirk podatkov se uporabi metoda brisanja podatkov, ki
onemogoča delno ali celotno restavracijo brisanih podatkov.
(3) Dokumentacija v obliki izpisa na
papir se uniči na način, ki onemogoča branje uničenih podatkov. Fizično
uničenje dokumentacije se izvede komisijsko, o čemer se sestavi zapisnik o
načinu uničenja, času in kraju ter predmetu uničenja ter navzočih članih
komisije, ki je to izvedla.
(4) Glasbena šola na način, določen v
tem členu, uniči tudi neveljavno, neuporabno oziroma poškodovano dokumentacijo.
16. člen
(smiselna uporaba dokumentacije)
Določbe tega pravilnika se smiselno
uporabljajo v zasebnih glasbenih šolah, ki so vpisane v razvid izvajalcev javnoveljavnih
programov glasbenega in plesnega izobraževanja pri ministrstvu, pristojnem za
izobraževanje.
17. člen
(uporaba obrazcev)
Obrazce, ki jih predpiše minister lahko
uporabljajo samo javne in zasebne glasbene šole, ki so na ministrstvu,
pristojnem za izobraževanje, vpisane v razvid izvajalcev javnoveljavnih
programov osnovnega glasbenega in plesnega izobraževanja.
V. PREHODNA IN KONČNA DOLOČBA
18. člen
(prenehanje veljavnosti predpisa)
Z dnem začetka uporabe tega pravilnika
preneha veljati Pravilnik o šolski dokumentaciji v glasbenih šolah (Uradni list
RS, št. 44/01, 1/04 in 66/06).
19. člen
(uveljavitev pravilnika)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne
1. septembra 2012.
Št. 0070-82/2012
Ljubljana, dne 1. avgusta 2012
EVA 2012-3330-0018
dr.
Žiga Turk l.r.
Minister
za izobraževanje, znanost,
kulturo in šport

Priloga:
Dokumentacija v glasbenih šolah