I SPLOŠNE DOLOČBE
1. člen
S tem aktom se določajo:
-      
metodologija za določitev omrežnine in
kriteriji za ugotavljanje upravičenih stroškov za elektroenergetska omrežja,
ločeno za prenosno in distribucijsko omrežje, 
-      
metodologija za obračunavanje omrežnine za
elektroenergetska omrežja, ločeno za prenosno in distribucijsko omrežje, 
-      
metodologija za obračunavanje omrežnine za
odjemalce, ki kupujejo električno energijo iz proizvodnih naprav iz obnovljivih
virov energije ter soproizvodnje z visokim izkoristkom do nazivne moči 10 MW,
za katero so pridobljena potrdila o izvoru in jo proizvajalci prodajajo
samostojno na trgu z električno energijo končnim odjemalcem, priključenim na
isto distribucijsko omrežje.
Sestavni del tega akta je Priloga 1, ki
določa trajanje posameznega regulativnega obdobja, izvedbene kriterije in
parametre za določitev omrežnine in za ugotavljanje upravičenih stroškov v
posameznem regulativnem obdobju.
2. člen
V tem aktu uporabljene okrajšave pomenijo:

– EZ:

Energetski zakon 


– GJS: 

gospodarska javna
  služba 


– SAIDI:

indeks povprečnega
  trajanja prekinitev napajanja v sistemu


– SAIFI:

indeks povprečne
  frekvence prekinitev napajanja v sistemu


– SODO:

sistemski operater
  distribucijskega omrežja


– SOPO:

sistemski operater
  prenosnega omrežja.

3. člen
V tem aktu so uporabljeni pojmi, kot so
določeni v EZ in podzakonskih predpisih, poleg njih pa imajo v tem aktu
uporabljeni pojmi naslednji pomen: 

– čezmejna izmenjava
  električne energije:

pomeni uvoz (vnos), izvoz (iznos)
  ali tranzit električne energije čez državno mejo, pri čemer se uporabi
  povezovalni vod, ki omogoča neposredno povezavo z omrežji sosednjih držav;
  tranzit električne energije se obravnava kot sočasni uvoz (vnos) in izvoz
  (iznos) enake količine električne energije;


 

 


– distribucijsko omrežje:

so objekti in naprave, ki
  sestavljajo omrežje od prenosnega omrežja do končnega odjemalca, ter
  povezovalni vodi, ki so potrebni za napajanje določenega območja na visoki
  napetosti (VN), srednji napetosti (SN) in nizki napetosti (NN);


 

 


– javna razsvetljava:

obsega porabo električne energije
  za osvetlitev javnih površin;


 

 


– kompenzacija:

je finančno nadomestilo uporabniku
  v primeru neizpolnjevanja zajamčenih standardov kakovosti oskrbe z električno
  energijo za tiste storitve, ki jih je sistemski operater dolžan izvajati v
  okviru svojih dejavnosti;


 

 


– letne
  obratovalne ure (T):

seuporabljajo
  za razvrstitev končnega odjemalca v odjemno skupino in se določijo iz
  razmerja med prevzeto energijo v preteklem letu (Wletni) in
  med največjo 15-minutno izmerjeno močjo v istem obdobju (Pmax),
  doseženo na prevzemno-predajnem mestu. Določijo se na podlagi enačbe:
T = Wletni/Pmax;
če končni odjemalec
  ni priključen na omrežje vse leto, se desna stran enačbe pomnoži s količnikom
  števila dni v letu in številom dni, ko je končni odjemalec priključen;
če se končni
  odjemalec priključi na omrežje na novo, se letne obratovalne ure določijo na
  podlagi pogodbenih vrednosti na letni ravni;


 

 


– minimalni
  standardi kakovosti oskrbe:

so eden izmed kriterijev za
  ugotavljanje upravičenih nadzorovanih stroškov delovanja in vzdrževanja;


 

 


– netransakcijska metoda:

je metoda za določanje tarifnih
  postavk za omrežnino, pri kateri so tarifne postavke za omrežnino neodvisne
  od transakcij;


 

 


– odjemna skupina:

je skupina, v katero se glede na
  skupino končnih odjemalcev, mesto priključitve (zbiralke, izvod) in režim
  obratovanja (obratovalne ure) razvrščajo delujoča merilna mesta za potrebe
  obračuna uporabe elektroenergetskega omrežja;


 

 


– omrežnina:

je del cene za uporabo omrežja, ki
  je namenski prihodek sistemskega operaterja za pokrivanje upravičenih
  stroškov dejavnosti sistemskega operaterja v posameznem letu regulativnega
  obdobja, ki vključuje tudi reguliran donos na sredstva;


 

 


– omrežnina
  za priključno moč:

je enkratni znesek, plačan za novo
  priključno moč iz soglasja za priključitev na omrežje oziroma za povečanje
  priključne moči, ki je namenjen ojačitvam in razvoju obstoječega omrežja; 


 

 


– območje distribucijskega
  omrežja:

je funkcionalni del
  distribucijskega omrežja s svojim nadzornim sistemom, na katerem sistemski
  operater ali tretja oseba skladno s pogodbo iz 23.a člena EZ vzpostavi nadzor
  kakovosti oskrbe z električno energijo, kot to določa ta akt; 


 

 


– prenosno omrežje:

so objekti in naprave, ki
  sestavljajo omrežje za prenos električne energije, in povezovalni vodi, ki
  obratujejo z nazivno napetostjo, enako oziroma višjo od 110 kV;


 

 


– presežek omrežnine:

presežek celotnega letnega zneska
  zaračunane omrežnine, povečan za znesek drugih letnih prihodkov sistemskega
  operaterja nad zneskom dejanskih upravičenih stroškov tega leta, ki se
  upošteva v okviru določitve omrežnine skladno z določili poglavja II5 tega
  akta;


 

 


– prevzemno-predajno mesto:

mesto, kjer se vršita prevzem in
  predaja električne energije in je na meji med omrežjem v upravljanju oziroma
  vodenju sistemskega operaterja in omrežjem uporabnika;


 

 


– prezasedenost:

je stanje prenosne poti, v katerem
  vsota moči sklenjenih poslov v določenem obdobju na posamezni prenosni poti
  presega njene tehnične ali obratovalne zmogljivosti;


 

 


– primanjkljaj omrežnine:

je presežek dejanskih upravičenih
  stroškov posameznega leta regulativnega obdobja nad celotnim letnim zneskom
  zaračunane omrežnine, povečanim za znesek drugih letnih prihodkov sistemskega
  operaterja, ki se upošteva v okviru določitve omrežnine skladno z določili
  poglavja II5 tega akta;


 

 


– skupina
  končnih odjemalcev:

je skupina, v katero se glede na
  napetostni nivo prevzemno-predajnega mesta, način ugotavljanja  moči  in
  glede na namen uporabe električne energije razvrščajo nova in obstoječa
  spremenjena merilna mesta za potrebe obračuna omrežnine za priključno moč;


 

 


– sredstva:

so opredmetena osnovna sredstva in
  neopredmetena sredstva v uporabi, ki jih za izvajanje svoje dejavnosti
  potrebuje sistemski operater; 


 

 


– uporabnik:

je pravna ali fizična oseba, ki iz
  omrežja odjema ali v omrežje oddaja energijo;


 

 


– upravičeni stroški:

so celotni upravičeni stroški,
  vključno z upravičenimi odhodki sistemskega operaterja; določeni so na
  podlagi kriterijev v II. poglavju tega akta in Prilogi 1 tega akta:
a) vnaprej za
  celotno regulativno obdobje (načrtovani upravičeni stroški regulativnega
  obdobja) ali za posamezno leto v regulativnem obdobju (načrtovani letni
  upravičeni stroški) oziroma 
b) ugotovljeni
  za nazaj za posamezno leto v regulativnem obdobju (dejanski letni upravičeni
  stroški).

4. člen
Javna agencija Republike Slovenije za
energijo (v nadaljnjem besedilu agencija) določa omrežnino tako, da določa
načrtovani znesek omrežnine za regulativno obdobje s ciljem:
-      
zagotavljati obratovanje, vzdrževanje ter
spodbujati razvoj distribucijskega in prenosnega omrežja v skladu s pravili
stroke in stanjem tehnike (ali z načelom najboljše dosegljive tehnologije)
tako, da se kakovost prenosa in distribucije električne energije trajno
izboljšuje ali ohranja;
-      
trajno izboljševati oziroma ohranjati raven
kakovosti oskrbe z električno energijo (v nadaljnjem besedilu kakovost oskrbe),
ki vsebuje komercialno kakovost, neprekinjenost napajanja in kakovost
napetosti; 
-      
izvajati ekonomsko reguliranje omrežnine za
elektroenergetska omrežja na način, ki spodbuja stroškovno učinkovitost
izvajalcev;
-      
sistemskim operaterjem zagotoviti trajno
poslovanje z reguliranim donosom na sredstva in
-      
zagotoviti stabilne in predvidljive razmere za
delovanje sistemskih operaterjev in stabilno okolje za vlagatelje oziroma
lastnike.
5. člen
Agencija kot osnovo metodologije za
določanje načrtovanega zneska omrežnine uporablja metodo regulirane omrežnine,
ki sistemskemu operaterju zagotavlja pokritje vseh letnih upravičenih stroškov
in ki pri določitvi omrežnine izhaja iz:
-      
določanja upravičenih stroškov, vključno z
določanjem reguliranega donosa na sredstva,
-      
upoštevanja vseh prihodkov sistemskega
operaterja kot virov za pokrivanje upravičenih stroškov iz prejšnje alineje,
-      
obveze sistemskega operaterja do prenosa
presežka omrežnine in njegove namenske uporabe za namene pokrivanja upravičenih
stroškov naslednjih let in
-      
pravice sistemskega operaterja, da se mu pri
določitvi načrtovanega zneska omrežnine naslednjih let upošteva primanjkljaj
omrežnine.
6. člen
Agencija kot osnovo metodologije za
obračunavanje omrežnine uporablja netransakcijsko metodo poštne znamke. Ta
izhaja iz sistema enotnih tarifnih postavk, ki jih plačujejo končni odjemalci
sistemskemu operaterju.
Tarifne postavke za omrežnino za prenosno
in distribucijsko omrežje se izračunajo na podlagi omrežnine, določene skladno
z metodologijo za določitev omrežnine.
7. člen
Agencija določa metodologijo za
obračunavanje omrežnine s ciljem:
-      
zagotoviti preglednost tarifnih postavk,
-      
uporabe netransakcijske metode določanja
tarifnih postavk, po kateri so tarifne postavke za omrežnino na celotnem
območju Republike Slovenije enotne,
-      
spodbujati uporabnike omrežij k optimalni
uporabi omrežij.
8. člen
Agencija pri uresničevanju ciljev iz tega
akta:
-      
upošteva pravila stroke ekonomskega
reguliranja,
-      
zahteva, da sistemski operaterji zaradi
primerljivosti enotno izkazujejo stroške izvajanja dejavnosti in druge podatke,
ki jih agencija potrebuje za namene reguliranja.
9. člen
Regulativno obdobje je obdobje enega ali
več zaporednih koledarskih let, za katero se določa regulativni okvir. Trajanje
posameznega regulativnega obdobja, izvedbene kriterije in parametre za
določitev načrtovanega zneska omrežnine in za ugotavljanje upravičenih stroškov
določa Priloga 1 tega akta.
Če agencija do zaključka posameznega
regulativnega obdobja ne uveljavi izvedbenih kriterijev in parametrov za
določitev načrtovanega zneska omrežnine za elektroenergetsko omrežje in
ugotavljanje upravičenih stroškov za naslednje regulativno obdobje, se
veljavnost tarifnih postavk za omrežnino in upravičenih stroškov zadnjega leta
regulativnega obdobja podaljša najdlje za leto dni.
10. člen
Regulativni okvir je vrednostna opredelitev
načrtovanih upravičenih stroškov sistemskega operaterja po posameznih letih
regulativnega obdobja, ki vključuje tudi reguliran (upravičen) donos na
sredstva, načrtovanih prihodkov iz omrežnine, drugih virov financiranja ter
presežkov ali primanjkljajev omrežnine iz preteklih let. 
Agencija izvaja regulativni nadzor tako, da
spremlja izvajanje regulativnega okvira s ciljem ugotavljanja odmikov od
regulativnega okvira ter določitve regulativnega okvira za naslednje
regulativno obdobje. 
II METODOLOGIJA ZA DOLOČITEV OMREŽNINE IN
KRITERIJI ZA UGOTAVLJANJE UPRAVIČENIH STROŠKOV 
1 Metoda regulirane omrežnine
11. člen
Metoda regulirane omrežnine se izvaja tako,
da se za regulativno obdobje sistemskemu operaterju z določitvijo načrtovanega
zneska omrežnine ob upoštevanju načrtovanih drugih prihodkov in presežka
omrežnine iz preteklih let glede na načrtovan količinski obseg porabe
električne energije zagotovi pokritje vseh upravičenih stroškov posameznega
leta regulativnega obdobja, ki vključujejo reguliran donos na sredstva in
pripadajoči del primanjkljaja.
Metoda regulirane omrežnine določa tudi
vzročno-posledično (namensko) povezavo upravičenih stroškov in prihodkov
sistemskega operaterja in na tej podlagi obvezo sistemskega operaterja, da
presežek omrežnine prenese in uporabi za pokrivanje upravičenih stroškov v
naslednjih letih oziroma pravico, da se mu pri določitvi načrtovanega zneska
omrežnine v naslednjih letih zagotovi primanjkljaj omrežnine.
Metoda regulirane omrežnine temelji tudi na
spodbudah, ki so odvisne od doseganja nižjih stroškov od upravičenih, in od
dosežene ravni kakovosti oskrbe.
12. člen
Načrtovani znesek omrežnine za posamezno
leto regulativnega obdobja, izražen v evrih, se izračuna na podlagi naslednje
enačbe:
v kateri oznake
pomenijo:
OMRt         načrtovani znesek omrežnine,
USt             načrtovani
upravičeni stroški,
DPt
            načrtovani drugi prihodki,
ΔRO
          odstopanje od regulativnega okvira, ki se odraža v presežku oziroma
primanjkljaju omrežnine,
ΔNSDV(Q) sprememba
upravičenih nadzorovanih stroškov delovanja in vzdrževanja, ki odraža
reguliranje s kakovostjo oskrbe, 
t                  leto
regulativnega obdobja,
TRO             trajanje
regulativnega obdobja, izraženo s številom let.
2 Kriteriji za ugotavljanje upravičenih
stroškov
13. člen
Agencija upošteva kriterije iz tega
poglavja in Priloge 1 tega akta za namene določitve upravičenih stroškov in
določitve načrtovanega zneska omrežnine.
Upravičeni stroški regulativnega obdobja se
izračunajo kot vsota upravičenih stroškov posameznih let v obdobju.
Upravičeni stroški posameznega leta so
izraženi v evrih in se izračunajo z naslednjo enačbo:
v kateri oznake
pomenijo:
USt             upravičeni stroški,
SDVt           stroški
delovanja in vzdrževanja,
SEEIt
         stroški električne energije za izgube v omrežju,
AMt
            amortizacija,
RDSt
         reguliran donos na sredstva,
t                  leto
regulativnega obdobja.
Upravičeni stroški sistemskih storitev
posameznega leta regulativnega obdobja se ugotavljajo ločeno od drugih
upravičenih stroškov.
14. člen
V primerih iz drugega odstavka 23.a člena
ali četrtega odstavka 23.b člena EZ se upravičeni stroški najema infrastrukture
in izvajanja določenih nalog določajo oziroma ugotavljajo po enakih kriterijih,
kot če bi bil sistemski operater lastnik omrežja ali bi sam izvajal določene
naloge iz prvega odstavka 23.a člena EZ.
Tako ugotovljeni upravičeni stroški so del
upravičenih stroškov sistemskega operaterja.
15. člen
Upravičenost stroškov se presoja ločeno za:
-      
stroške delovanja in vzdrževanja, ki zajemajo
stroške materiala, storitev, dela in stroške najema sredstev za izvajanje dejavnosti,
če sistemski operater ni lastnik teh sredstev,
-      
stroške električne energije za izgube, 
-      
stroške sistemskih storitev,
-      
stroške amortizacije in
-      
reguliran donos na sredstva.
16. člen
Pri presoji upravičenosti stroškov iz
prejšnjega člena tega akta se upoštevajo predvsem naslednji kriteriji:
-      
namenska raba sredstev,
-      
gospodarna in učinkovita raba sredstev in
-      
zagotavljanje kakovosti oskrbe.
17. člen
Agencija določa upravičene stroške,
povezane z naložbami v sredstva, potrebna za izvajanje dejavnosti sistemskega
operaterja, na podlagi presoje potrebnih sredstev iz načrtov razvoja omrežij,
skladno z EZ in predpisi, ki urejajo izvajanje dejavnosti sistemskih
operaterjev prenosnega in distribucijskega omrežja, in tudi na podlagi
investicijskih načrtov za vsako posamezno leto regulativnega obdobja. Sistemski
operater je dolžan vsako leto na podlagi desetletnih načrtov razvoja izdelati
podroben investicijski načrt za triletno obdobje. 
Investicijski načrti iz prejšnjega odstavka
tega člena vsebujejo najmanj podatke o predračunski vrednosti, terminskem
načrtu in oceni njihovih vplivov na kakovost oskrbe in na izgube v omrežju.
Podatki o načrtovanih naložbah v sredstva morajo biti navedeni ločeno za
naložbe v rekonstrukcije oziroma obnovo sredstev in za naložbe v nova sredstva.
V vsaki od navedenih kategorij morajo biti načrtovane naložbe v sredstva
opredeljene po napetostnih nivojih in po posameznih objektih. Izjema so
investicije SOPO na področju obratovanja in sistemskih storitev, kjer se lahko
uporabi tudi drugačna klasifikacija. Od celotne letne vrednosti načrtovanih
naložb v sredstva mora biti najmanj 80 odstotkov vrednosti opredeljene po
posameznih objektih ali skupinah objektov. Investicijski načrt mora obvezno
vsebovati vire financiranja za celotno vrednost načrtovanega obsega naložb v
sredstva.
2.1 Stroški delovanja in
vzdrževanja (SDV)
18. člen
Stroški delovanja in vzdrževanja so
stroški, ki nastajajo v zvezi z delovanjem in vzdrževanjem omrežja skladno s
predpisi, slovenskimi tehničnimi standardi in zahtevami sistemskih obratovalnih
navodil.
Stroški delovanja in vzdrževanja se
obravnavajo ločeno glede na možnost vpliva sistemskega operaterja na stroške,
in sicer se delijo na:
-      
nadzorovane stroške delovanja in vzdrževanja in
-      
nenadzorovane stroške delovanja in vzdrževanja.
Stroški delovanja in vzdrževanja
posameznega leta so izraženi v evrih in se izračunajo z naslednjo enačbo:
v kateri
oznake pomenijo:
NSDVt     nadzorovani
stroški delovanja in vzdrževanja,
NNSDVt   nenadzorovani
stroški delovanja in vzdrževanja,
t                leto
regulativnega obdobja.
2.1.1 Nadzorovani stroški
delovanja in vzdrževanja (NSDV)
19. člen
Nadzorovani stroški delovanja in
vzdrževanja vključujejo:
-      
stroške materiala,
-      
stroške storitev, 
-      
stroške dela in 
-      
druge stroške in odhodke.
Stroški iz prejšnjega odstavka ne
vključujejo:
-      
stroškov škod, povzročenih zaradi vplivov
narave (veter, poplava, sneg, žled, potres idr.), 
-      
stroškov za izvajanje investicij v lastni
režiji in 
-      
stroškov, ki se nanašajo na prejemke delavcev
iz naslova uspešnosti poslovanja podjetja.
Upravičeni stroški, ki se nanašajo na
prejemke zaposlenih, se priznavajo v višini, ki se obračuna skladno z zakonom
in kolektivno pogodbo, ki velja za elektrogospodarstvo. Ne priznavajo pa se
stroški plač in drugih prejemkov na podlagi uspešnosti poslovanja in udeležbe
na dobičku. Stroški plač in drugih prejemkov na podlagi uspešnosti poslovanja
in iz udeležbe na dobičku so posledica dogovora med delodajalci in delavci
(sindikati) ter se skladno z regulativno prakso krijejo iz donosa. 
Kot upravičene stroške materiala, stroške
storitev in druge stroške iz prvega odstavka tega člena se priznavajo stroški,
ki:
-      
so potrebni za izvajanje dejavnosti sistemskega
operaterja,
-      
so posledica opravljanja dejavnosti sistemskega
operaterja,
-      
nimajo značaja privatnosti in
-      
so skladni z običajno poslovno prakso.
Upravičenost nadzorovanih stroškov
delovanja in vzdrževanja se ugotavlja v odvisnosti od upravičenih nadzorovanih
stroškov delovanja in vzdrževanja, ki so bili določeni za pretekla in tekoče
regulativno obdobje, na podlagi kriterijev iz 16. člena tega akta ali
primerjalnih analiz učinkovitosti.
Upravičeni nadzorovani stroški delovanja in
vzdrževanja so določeni v obsegu, ki ob upoštevanju zahtevane učinkovitosti
zagotavlja doseganje minimalnih standardov kakovosti oskrbe.
Z opredelitvijo faktorja zahtevane
učinkovitosti (faktor U) se pri določanju upravičenih nadzorovanih stroškov
delovanja in vzdrževanja zahteva povečevanje učinkovitosti sistemskega
operaterja.
Faktor U agencija določi upoštevaje:
-      
relativno poslovno uspešnost posameznega
sistemskega operaterja,
-      
načrtovano splošno produktivnost gospodarstva
in
-      
premik mejnega področja.
Faktor U za posamezno regulativno obdobje
opredeljuje Priloga 1 tega akta. 
Upravičeni nadzorovani stroški delovanja in
vzdrževanja posameznega leta so prilagojeni za načrtovani indeks inflacije.
Načrtovani indeks inflacije za posamezno leto regulativnega obdobja opredeljuje
Priloga 1 tega akta.
2.1.2 Nenadzorovani stroški delovanja in
vzdrževanja (NNSDV)
20. člen
Nenadzorovani stroški delovanja in
vzdrževanja vključujejo stroške:
-      
zemljiških, vodnih in drugih prispevkov,
-      
na podlagi odločb občinskih in državnih
organov, 
-      
prevrednotovalne poslovne odhodke v zvezi s
terjatvami do kupcev, ki so posledica prisilnih poravnav in stečajev, 
-      
zavarovalnih premij, 
-      
rent in odškodnin, ki so posledica umestitve
infrastrukture v prostor in ne povečujejo nabavne vrednosti sredstev
sistemskega operaterja, 
-      
izdatke za varstvo okolja, ki ne povečujejo
nabavne vrednosti sredstev sistemskega operaterja,
-      
posebnih sistemskih storitev in
-      
povezane z delovanjem ENTSO-E (Evropska mreža
operaterjev prenosnih sistemov za električno energijo). 
Nenadzorovani stroški delovanja in
vzdrževanja vključujejo tudi vplačila v mehanizem medsebojnih nadomestil med
SOPO (mehanizem ITC). Navedena vplačila se v okviru določitve načrtovanih
upravičenih nenadzorovanih stroškov regulativnega obdobja ne načrtujejo
vnaprej, ampak se ugotavljajo in priznavajo v postopku regulativnega nadzora.
Nenadzorovani stroški delovanja in
vzdrževanja vključujejo tudi razliko:
-      
med stroški škod, povzročenih zaradi vplivov
narave (veter, poplava, sneg, žled, potres, idr.), in prihodki iz naslova
odškodnin zavarovalnic za povrnitev teh škod in
-      
med prevrednotovalnimi poslovnimi odhodki in
prihodki v zvezi z neopredmetenimi sredstvi in opredmetenimi osnovnimi
sredstvi, ki se nanašajo na elektroenergetsko infrastrukturo.
V okviru določitve načrtovanih upravičenih
nenadzorovanih stroškov regulativnega obdobja se razlika iz prejšnjega odstavka
tega člena ne načrtuje vnaprej, ampak se ugotavlja in priznava v postopku
regulativnega nadzora.
2.2 Stroški električne
energije za izgube v omrežju (SEEI)
21. člen
Stroški električne energije za izgube v
omrežju se določijo na podlagi priznanih količin izgub električne energije ob
upoštevanju priznane cene električne energije, določene po četrtem odstavku
tega člena.
Priznane količine izgub v posameznih letih
regulativnega obdobja na območju distribucijskega omrežja se določijo na
podlagi priznanega odstotka količinskih izgub in ob upoštevanju količinskega
letnega načrta porabe električne energije iz 67. člena tega akta. Agencija
določi priznani odstotek količinskih izgub glede na izmerjene količine na
prevzemno-predajnih mestih pri končnih odjemalcih na distribucijskem omrežju v
preteklem obdobju in na podlagi pričakovanega gibanja deleža količinskih izgub
v naslednjem regulativnem obdobju. Odstotek količinskih izgub na
distribucijskem omrežju se ugotavlja na podlagi razlik med količinami
električne energije, evidentiranimi na meji med prenosnim in distribucijskim
omrežjem, in količinami električne energije, izmerjenimi na prevzemno-predajnih
mestih pri končnih odjemalcih na distribucijskem omrežju v posameznih letih.
Pri tem se upoštevajo tudi količine električne energije, ki jo v distribucijsko
omrežje oddajajo proizvajalci, priključeni na to omrežje, in medsebojne
izmenjave med območji distribucijskega omrežja.
Priznane količine izgub v posameznih letih
regulativnega obdobja za prenosno omrežje se določijo na podlagi priznanega
odstotka količinskih izgub in ob upoštevanju količinskega letnega načrta porabe
električne energije iz 67. člena tega akta. Agencija določi priznani odstotek
količinskih izgub glede na izmerjene količine na prevzemno-predajnih mestih pri
končnih odjemalcih na prenosnem in distribucijskem omrežju v preteklem obdobju
in na podlagi pričakovanega gibanja deleža količinskih izgub v naslednjem
regulativnem obdobju. Odstotek količinskih izgub na prenosnem omrežju se
ugotavlja na podlagi razlik med količinami električne energije na
prevzemno-predajnih mestih med proizvajalci in prenosnim omrežjem ter
količinami električne energije na meji med prenosnim in distribucijskim
omrežjem oziroma omrežji končnih odjemalcev, priključenih na prenosno visokonapetostno
omrežje, v posameznih letih. Pri tem se upoštevajo tudi količine električne
energije, izmerjene na merilnih napravah, nameščenih na čezmejnih povezovalnih
vodih, na točki, kjer se nahaja referenčna meritev med sosednjima sistemskima
operaterjema prenosnega omrežja.
Priznana cena električne energije za izgube
se določi na podlagi cen električne energije, kot določa Priloga 1 tega akta.
Strošek izgub, ki je posledica tranzita
električne energije, se pokriva iz prihodkov od medsebojnih nadomestil med
sistemskimi operaterji prenosnega omrežja (mehanizem ITC). Udeležba izgub iz
naslova tranzita v celotnih izgubah na prenosnem omrežju se določi kot udeležba
tranzita v vsoti tranzita in odjema na prenosnem omrežju.
2.3 Stroški sistemskih
storitev (SSS)
22. člen
Za zagotavljanje zadostnih pogojev, ki
omogočajo zanesljivo in stabilno delovanje elektroenergetskega sistema, je
odgovoren SOPO, ki za izvajanje sistemskih storitev sklepa ustrezne pogodbe s
ponudniki sistemskih storitev. Ponudniki zagotavljajo izvajanje sistemskih
storitev iz proizvodnih objektov ali od končnih odjemalcev na območju Republike
Slovenije.
23. člen
Za zagotavljanje potrebnega obsega
sistemskih storitev, učinkovite in pregledne porabe sredstev ter enakopravnosti
med ponudniki mora SOPO izvesti enoten postopek zbiranja ponudb po enotnih
kriterijih, ki so navedeni v drugem odstavku tega člena, za vse ponudnike
posameznih sistemskih storitev hkrati. SOPO pridobi ponudbe za eno ali več let.
V povabilu za zbiranje ponudb mora SOPO
določiti kriterije, ki jih predpisujejo sistemska obratovalna navodila za
prenosno omrežje, in pogoje zagotavljanja posamezne sistemske storitve, in
sicer najmanj:
-      
za sekundarno regulacijo frekvence in moči:
a)      
obseg ponujene rezerve moči v MW in
b)      
gradient spreminjanja moči v MW/min;
-      
za minutno rezervo za terciarno regulacijo:
a)      
obseg ponujene rezerve moči v MW,
b)      
gradient spreminjanja moči v MW/min,
c)      
število zagonov rezerve na leto,
d)      
odzivni čas aktiviranja rezerve,
e)      
minimalni čas med dvema zagonoma rezerve,
f)       
znižanje proizvodnje za pokrivanje izpadov
večjih porabniških enot in
g)      
možnost uporabe rezerve pri izravnavi odstopanj
EES;
-      
za regulacijo napetosti in jalove moči:
a)      
ponujeni obseg proizvodnje in ponora jalove
moči za lokalno regulacijo napetosti in
b)    ponujeni obseg proizvodnje in ponora jalove moči za daljinsko
avtomatsko regulacijo napetosti;
-      
za zagon agregatov brez zunanjega napajanja:
a)      
seznam tehnično usposobljenih agregatov,
ponujenih za izvajanje storitve.
Ponudniki morajo podati ceno za vsako
sistemsko storitev ločeno, pri čemer se lahko za izbiro najugodnejšega
ponudnika upošteva tudi možnost sklenitve pogodb za obdobje, daljše od enega
leta, če je na ta način zagotovljena nižja cena.
Ne glede na določbo 22. člena tega akta
lahko SOPO del potrebne rezerve moči za izvajanje sistemske storitve minutne
rezerve za terciarno regulacijo zagotovi tudi od ponudnikov, ki zagotavljajo
izvajanje te storitve iz objektov ali elektroenergetskih sistemov zunaj območja
Republike Slovenije.
24. člen
SOPO izdela poročilo o zagotavljanju
potrebnega obsega posameznih sistemskih storitev, iz katerega izhaja:
-      
količinski obseg posameznih sistemskih
storitev, ki ga letno določi SOPO na podlagi predpisa, ki ureja sistemsko
obratovanje prenosnega elektroenergetskega omrežja,
-      
povabilo za zbiranje ponudb,
-      
prejete ponudbe in
-      
sklenjene pogodbe.
Poročilo iz prejšnjega odstavka SOPO
posreduje agenciji najkasneje do 30. septembra tekočega leta.
25. člen
Pri ugotavljanju upravičenih stroškov za
zagotavljanje sistemskih storitev agencija upošteva pogodbeno ceno za vsako
posamezno sistemsko storitev skladno z določili iz 23. člena in 24. člena tega
akta in presoja, ali je bila pogodba sklenjena z najugodnejšim ponudnikom.
Če SOPO pri izbiri ponudnikov sistemskih
storitev ni upošteval kriterijev iz 23. člena tega akta, agencija prizna
upravičene stroške sistemskih storitev na podlagi gibanja cen sistemskih
storitev v preteklih letih in gibanja cene energije. 
2.4 Amortizacija (AM)
26. člen
Izračun amortizacije sredstev, potrebnih za
izvajanje dejavnosti sistemskega operaterja, temelji na metodi enakomernega
časovnega amortiziranja. 
Strošek amortizacije se izračuna kot vsota
zneskov obračunane amortizacije od posameznih obstoječih in novih sredstev.
Amortizacija obstoječih sredstev se
izračuna glede na amortizacijsko osnovo in amortizacijsko stopnjo, ki upošteva
predvideno dobo koristnosti sredstev. Amortizacijske stopnje, ki so višje od
davčno priznanih, se ne priznajo.
Amortizacija novih sredstev se določi v
okviru vrednosti načrtovanih naložb v sredstva v posameznih letih regulativnega
obdobja s predvideno petintridesetletno dobo koristnosti sredstev. V
predvidenem prvem letu amortiziranja se upošteva polovična vrednost določene
amortizacije.
2.5 Reguliran donos na
sredstva (RDS)
27. člen
Reguliran donos na sredstva, izražen v
evrih, se ugotavlja na podlagi povprečne vrednosti regulativne baze sredstev in
priznane višine čistih obratnih sredstev, potrebnih za izvajanje dejavnosti
sistemskega operaterja ter tehtanega povprečnega stroška kapitala, kar izražata
naslednji enačbi:

v katerih oznake
pomenijo:
RDSt        reguliran donos na sredstva, 
PVSt
       povprečna regulativna vrednost sredstev,
PVRBt
     povprečna vrednost regulativne baze sredstev,
PVČOSt
  priznana višina čistih obratnih sredstev,
TPSK       tehtani
povprečni strošek kapitala, izražen v odstotku
                 (WACC
– Weighted Average Cost of Capital),
t                leto
regulativnega obdobja.
2.5.1 Regulativna baza sredstev
2.5.1.1 Izračun povprečne vrednosti
regulativne baze sredstev
28. člen
Za izračun donosa se kot osnova upošteva
povprečna vrednost regulativne baze sredstev v vsakem posameznem letu
regulativnega obdobja, ki je izražena v evrih in se izračuna iz otvoritvene in
zaključne vrednosti z naslednjo enačbo:
V regulativno bazo sredstev so vključena
samo tista opredmetena osnovna sredstva v uporabi in neopredmetena sredstva v
uporabi, ki so potrebna za izvajanje dejavnosti sistemskega operaterja.
Sredstva, vključena v povprečno vrednost
regulativne baze sredstev, zagotavljajo doseganje minimalnih standardov
kakovosti oskrbe.
29. člen
V otvoritveni vrednosti regulativne baze
sredstev so upoštevane neodpisane vrednosti sredstev, razen vrednosti sredstev,
na katere se ne priznava donos (brezplačno prevzeta sredstva, sredstva,
pridobljena s sovlaganji, in sredstva, financirana z namenskimi sredstvi od
prezasedenosti) na prvi dan regulativnega obdobja. 
Zaključna vrednost regulativne baze
sredstev je izražena v evrih in se izračuna z naslednjo enačbo:
v kateri oznake
pomenijo:
OVSt        otvoritvena
vrednost regulativne baze sredstev za leto t regulativnega obdobja:
neodpisana vrednost neopredmetenih sredstev in opredmetenih osnovnih sredstev
na prvi dan leta t, zmanjšana za vrednost sredstev, na katere se
ne priznava donos;
NSt           nova sredstva = vrednost naložb v
neopredmetena sredstva in opredmetena osnovna sredstva v letu t, potrebnih za
izvajanje regulirane dejavnosti;
AMt           amortizacija za leto t regulativnega
obdobja, zmanjšana za amortizacijo BPSt;
ISt            neodpisana vrednost izločenih sredstev v
letu t regulativnega obdobja;
BPSt        vrednost novih sredstev v letu t
regulativnega obdobja, na katera se ne priznava donos (brezplačno prevzeta
sredstva, sredstva, pridobljena s sovlaganji, in sredstva, financirana z
namenskimi sredstvi od prezasedenosti);
ZVSt         zaključna vrednost regulativne baze
sredstev za leto t regulativnega obdobja: neodpisana vrednost neopredmetenih
sredstev in opredmetenih osnovnih sredstev na zadnji dan leta t.
Zaključna vrednost regulativne baze
sredstev za leto t regulativnega obdobja je enaka otvoritveni vrednosti
regulativne baze sredstev za leto t+1 regulativnega obdobja.
2.5.1.2 Načrtovane naložbe v sredstva
30. člen
Pri opredelitvi vrednosti načrtovanih
naložb v sredstva, ki so v regulativnem obdobju vključene v izračun povprečne
vrednosti regulativne baze sredstev, agencija presoja potrebna sredstva za
naložbe iz veljavnih načrtov razvoja omrežij med pripravo regulativnega okvira.
Vključevanje novih naložb v regulativno
bazo sredstev posameznega leta regulativnega obdobja določa Priloga 1 tega
akta.
2.5.1.3 Priznana višina čistih obratnih
sredstev
31. člen
Priznana višina čistih obratnih sredstev se
ugotavlja na podlagi povprečnih vrednosti zalog (PVZ), povprečnih vrednosti
kratkoročnih poslovnih terjatev (PVKPT) in povprečnih vrednosti kratkoročnih
poslovnih obveznosti (PVKPO). 
Priznana višina čistih obratnih sredstev je
izražena v evrih in se izračuna na podlagi podatkov iz bilance stanja
sistemskega operaterja za leto, ki se konča pred letom določitve regulativnega
okvira, na podlagi naslednje enačbe: 
Povprečne vrednosti, navedene v enačbi, se
izračunajo iz otvoritvene in končne vrednosti posameznih kategorij čistih
obratnih sredstev in se v regulativnem obdobju ne spreminjajo.
2.5.2  Tehtani povprečni strošek
kapitala
32. člen
Tehtani povprečni strošek kapitala se
uporabi za izračun donosnosti za regulativno obdobje z naslednjo enačbo:
,
v kateri oznake
pomenijo:
TPSK     tehtani
povprečni strošek kapitala, izražen v odstotku;
DLK       delež lastniškega kapitala, ki je enak razmerju:
(vrednost lastniškega kapitala)/(vrednost lastniškega kapitala+ vrednost
dolžniškega kapitala);
SLK       strošek lastniškega kapitala, izražen v odstotku; 
DDK      delež dolžniškega kapitala, ki je enak razmerju (vrednost
dolžniškega kapitala)/(vrednost lastniškega kapitala+ vrednost dolžniškega
kapitala);
SDK       strošek dolžniškega kapitala, izražen v odstotku;
EDS       efektivna davčna stopnja v višini, ki izhaja iz ekonomsko
upravičenega oziroma davčno optimalnega poslovanja podjetja, izražena v deležu.
2.5.2.1 Strošek lastniškega kapitala in
model določanja cen dolgoročnih naložb
33. člen
Za določanje stopnje donosnosti lastniškega
kapitala je uporabljen model določanja cen dolgoročnih naložb CAPM (Capital
Asset Pricing Model).
V izračunu tehtanega povprečnega stroška
kapitala je upoštevana tudi načrtovana inflacija.
2.5.2.2 Strošek dolžniškega kapitala
34. člen
Strošek dolžniškega kapitala se določi z
upoštevanjem ocenjene dolgoročne ravnotežne obrestne mere. Ocena je narejena na
podlagi netvegane stopnje donosa za slovenski trg, povečan za premijo za
tveganje, ki je v normalnih pogojih ustrezna za podjetja bonitetne ocene AAA. 
2.5.2.3 Delež lastniškega (DLK) in delež
dolžniškega kapitala (DDK)
35. člen
Agencija pri izračunu tehtanega povprečnega
stroška kapitala upošteva ciljno optimalno razmerje med lastniškim in
dolžniškim kapitalom. Ciljno razmerje opredeljuje Priloga 1 tega akta.
2.5.2.4 Prilagoditev za obdavčitev
36. člen
Strošek lastniškega kapitala se prilagodi z
upoštevanjem efektivne davčne stopnje v višini, ki izhaja iz ekonomsko
upravičenega oziroma davčno optimalnega poslovanja. 
2.6 Kakovost oskrbe
37. člen
Agencija za dosego cilja iz druge alineje
4. člena tega akta izvaja reguliranje z upoštevanjem kriterijev kakovosti
oskrbe. Tako spodbuja vlaganja v razvoj omrežja, ki prinašajo največje koristi,
in zagotavlja racionalno vodenje, obratovanje in vzdrževanje omrežja.
Reguliranje s kakovostjo oskrbe je povratnozančno vodenje procesa, pri katerem
agencija vpliva na proces tako, da se raven kakovosti, ki jo regulira, čim bolj
ujema z želenimi (referenčnimi) veličinami, ne glede na motnje, ki jim je
elektroenergetsko omrežje izpostavljeno.
Temelj ekonomskega reguliranja s kakovostjo
oskrbe so informacije, ki jih agencija pridobiva iz procesa nadzora kakovosti
oskrbe pri sistemskih operaterjih, in obsega merjenje in spremljanje veličin za
izračun parametrov kakovosti oskrbe, zajem in obdelavo podatkov ter poročanje.
38. člen 
Nadzor kakovosti oskrbe pri sistemskem
operaterju obsega:
-      
merjenje in spremljanje veličin, potrebnih za
izračun parametrov kakovosti, ki obsegajo stalni in občasni monitoring
kakovosti napetosti ter beleženje časa nastanka dogodkov v omrežju in beleženje
stanj poslovnih procesov pri izvajanju storitev;
-      
zajem in obdelavo podatkov o kakovosti, ki
obsega zajem podatkov iz merilnih instrumentov, zaščitnih relejev in končnih
postaj, iz informacijskih sistemov, shranjevanje podatkov v podatkovno
skladišče ter izračun posameznih parametrov in kazalnikov, kot so število
prekinitev, trajanje prekinitev, SAIDI, SAIFI, količina nedobavljene energije,
parametri komercialne kakovosti itd.; 
-      
poročanje o kakovosti in izdajanje potrdil, ki
obsegata pripravo poročil in posredovanje le-teh upravi, ministrstvu,
pristojnemu za energijo, agenciji in uporabnikom ter pripravo izjav o
skladnosti oz. neskladnosti kakovosti napetosti.
Če sistemski operater skladno z določili
23.a člena EZ prenese izvajanje nalog, povezanih z nadzorom kakovosti oskrbe,
na tretjo osebo, mora v pogodbi, s katero prenese izvajanje teh nalog,
zagotoviti, da bo ta oseba na območju distribucijskega omrežja, na katerem
izvaja te naloge, izvajala nadzor in omogočila presoje kakovosti oskrbe skladno
z določili tega akta.
39. člen
Sistemski operaterji so zavezani dajati
agenciji vse podatke, ki so potrebni za izvajanje reguliranja s kakovostjo
oskrbe. Nabor podatkov, ki jih potrebuje agencija, način zbiranja in obdelave
podatkov (spremljanja parametrov) o kakovosti oskrbe ter način in dinamika poročanja
sistemskega operaterja so določeni v splošnem aktu iz tretjega odstavka 89.
člena EZ. 
40. člen
Agencija za izvajanje reguliranja s
kakovostjo oskrbe spremlja kakovost oskrbe, ki se deli na:
-      
kakovost napetosti,
-      
komercialno kakovost in
-      
neprekinjenost napajanja.
41. člen
Kakovost napetosti je skupek tehničnih
karakteristik napetosti na prevzemno-predajnem mestu uporabnika, ki so
predpisane v tehničnih standardih. Sistemski operater je dolžan uporabniku
zagotavljati kakovost napetosti na prevzemno-predajnem mestu v skladu z
veljavno zakonodajo in stanjem tehnike.
Sistemski operater skladno z veljavno
zakonodajo in tehničnimi standardi vzpostavi stalno spremljanje in periodično
preverjanje stanja kakovosti električne energije, in sicer na zbiralkah VN/VN
in VN/SN razdelilnih transformatorskih postaj, na meji med prenosnim in
distribucijskim omrežjem in na točkah povezav prenosnega omrežja s sosednjimi
sistemi. Na zahtevo oziroma po potrebi preverja kakovost napetosti na
prevzemno-predajnem mestu uporabnika. 
Za preverjanje kakovosti napetosti iz
drugega odstavka tega člena spremlja SODO na disribucijskem omrežju vse
parametre po standardu SIST EN 50160 (odkloni napajalne napetosti, kratkotrajne
in dolgotrajne prekinitve napetosti, hitre spremembe napetosti, izbokline
(prenapetosti) in upadi napetosti, harmonske in medharmonske napetosti,
neravnotežje napajalne napetosti, signalne napetosti in odstopanje omrežne
frekvence). Za ocenjevanje ustreznosti kakovosti električne napetosti na
prenosnem omrežju SOPO smiselno uporablja slovenski standard SIST EN 50160.
42. člen
Komercialna kakovost označuje vidike
kakovosti storitev, ki izhajajo iz odnosa med sistemskim operaterjem in
uporabnikom omrežja. Raven komercialne kakovosti se vrednoti s kakovostjo
posameznih storitev, ki jih sistemski operater nudi uporabnikom, in sicer:
-      
priključevanje na omrežje (obravnava zahtev,
izdaja ocene stroškov za izvedbo del, aktiviranje priključka na električno
omrežje, priprava pogodb itd.),
-      
obveščanje o načrtovanih prekinitvah napajanja,
-      
izdaja informacij o stroških in plačilih,
priprava odgovorov na povpraševanja,
-      
storitve klicnih in informacijskih centrov,
-      
storitve na prevzemno-predajnih mestih (obiski,
zamenjava varovalk, odklopi in priklopi itd.),
-      
reševanje pritožb (kakovost napetosti, računi,
plačila itd.),
-      
vzdrževanje merilnih naprav.
43. člen
Neprekinjenost napajanja se spremlja s
parametri na podlagi števila in trajanja prekinitev ter s količinami
nedobavljene energije zaradi prekinitev napajanja. Sistemski operater vodi register
podatkov o prekinitvah napajanja za celotno omrežje in za vsa
prevzemno-predajna mesta.
Za neprekinjenost napajanja se uporabljajo
parametri, objavljeni v splošnem aktu iz 39. člena tega akta.
44. člen
Namen reguliranja s kakovostjo oskrbe je:
-      
doseči tako neprekinjenost napajanja, da bodo
prekinitve napajanja čim manj pogoste in da bodo čim krajše oziroma da bodo
doseženi minimalni standardi kakovosti;
-      
pri udeležencih na trgu električne energije
vzpostaviti razmere, ki bodo spodbujale izboljšanje neprekinjenosti napajanja
odjemalcev;
-      
uvesti ukrepe in postopke skladno s stanjem
tehnike za optimalno raven neprekinjenosti napajanja glede na trenutna in
načrtovana obratovalna stanja;
-      
zajamčiti ustrezno raven netehnične kakovosti,
ki se odraža pri izvajanju posameznih storitev; 
-      
spodbuditi vlaganje v infrastrukturo in
ustrezno podpreti procese delovanja in vzdrževanja, da bodo trajno doseženi
cilji, opisani v prejšnjih točkah.
45. člen
Načini reguliranja, ki jih agencija uporabi
za posamezno vrsto kakovosti oskrbe, so:
-      
javna objava podatkov o vrednostih posameznih
parametrov kakovosti oskrbe,
-      
funkcijska povezava med neprekinjenostjo
napajanja in dejanskimi upravičenimi stroški sistemskega operaterja in
-      
določitev minimalnih standardov kakovosti v
obliki zajamčenih in sistemskih standardov, ki se nanašajo na neprekinjenost
napajanja in  komercialno kakovost.
Pri javni objavi rezultatov analiz stanja
kakovosti napetosti iz prve alineje prvega odstavka tega člena agencija
upošteva minimalne standarde kakovosti napetosti, ki so določeni z veljavnimi
tehničnimi standardi iz 57. člena tega akta.
Reguliranje s kakovostjo oskrbe na področju
SOPO se izvaja le na način iz prve alineje prvega odstavka 45. člena. 
46. člen
Agencija javno objavi podatke o vrednostih
posameznih parametrov kakovosti oskrbe, ki so opredeljeni v 39. členu tega akta
glede na koristnost in učinke objave podatkov ter upoštevaje pravila poslovne
etike. Za javno objavo se šteje objava na spletnih straneh agencije, v letnih
poročilih agencije ali v okviru elektronskih in tiskanih publikacij.
47. člen
Kriteriji za ugotavljanje upravičenih
nadzorovanih stroškov delovanja in vzdrževanja se v reguliranju s kakovostjo
oskrbe izražajo z minimalnimi standardi kakovosti.
Minimalni standardi kakovosti se izražajo z
zajamčenimi standardi ali s sistemskimi standardi kakovosti. Zajamčeni
standardi določajo raven kakovosti, ki jo je sistemski operater zavezan
zagotavljati v določeni točki omrežja, v kateri poteka merjenje oziroma
spremljanje kakovosti oskrbe. Sistemski standardi določajo povprečno raven
kakovosti, ki jo je sistemski operater zavezan zagotavljati v omrežju ali na
posameznih območjih distribucijskega omrežja.
Minimalne standarde kakovosti oskrbe za
izbrane elemente kakovosti in raven opazovanja kazalnikov določa Priloga 1 tega
akta. 
2.6.1 Presoja postopka nadzora
kakovosti oskrbe
48. člen
Agencija lahko pred določitvijo načrtovanih
upravičenih stroškov novega regulativnega obdobja presodi podatke o kakovosti
oskrbe zadnjega leta preteklega regulativnega obdobja in vseh let, razen
zadnjega leta tekočega regulativnega obdobja (TΔ), ki
jih je posredoval sistemski operater ali tretja oseba, ki za sistemskega
operaterja izvaja določene naloge. Presoja se izvede v tekočem letu
regulativnega obdobja za preteklo leto.
Presojo pri sistemskem operaterju oziroma
tretji osebi iz prejšnjega stavka (v nadaljnjem besedilu presojevanec) izvajajo
pooblaščene osebe agencije (v nadaljnjem besedilu presojevalci). Presoja se
izvaja na mestu, kjer so na voljo podatki.
Agencija napove postopek presoje v pisni
obliki najpozneje 14 dni pred izvedbo postopka in hkrati sporoči imena
presojevalcev ter področje presoje. Presojevanec mora agenciji sporočiti ime
odgovorne osebe, ki bo sodelovala v postopku presoje, in potrditi datum napovedane
presoje. Agencija na zahtevo presojevanca datum izvedbe postopka presoje
prestavi za največ pet delovnih dni od napovedanega datuma. Pisno zahtevo za
prestavitev datuma mora presojevanec agenciji posredovati v petih delovnih dneh
po prejemu pisne napovedi postopka presoje. Vsak udeleženec v postopku presoje
nosi svoje stroške.
49. člen
Načrtovanje in določitev domene podatkov za
presojo se izvede na podlagi analiz posredovanih podatkov, ki jih izvaja
agencija, in so shranjeni v podatkovni bazi agencije. Pri presoji se za
posamezno vrsto kakovosti oskrbe iz 40. člena pregleda vzorec, ki zajema
najmanj deset dogodkov oziroma podatkov, ki so podlaga za izračun ravni
kakovosti izvedenih storitev. O izvedenem postopku presoje presojevalec sestavi
zapisnik, ki ga podpišeta vodja presojevalcev in pooblaščeni predstavnik
presojevanca. Po končani presoji presojevalci pripravijo poročilo, ki ga
vročijo presojevancu. Priloga poročilu je tudi zapisnik o pregledu.
50. člen
Presojevalec pri presoji ugotavlja učinkovitost
procesa nadzora kakovosti oskrbe, točnost registriranja podatkov, natančnost
izračuna parametrov in pravilnost opredelitve vzrokov dogodkov. Pri presoji se
posebej preverja način registracije časa, potrebnega za izvedbo storitev, časa
za ponovno vzpostavitev oskrbe z električno energijo in podatkov o kakovosti
napetosti.
Učinkovitost procesa nadzora kakovosti
oskrbe se ugotavlja s presojo izvajanja procesa nadzora kakovosti oskrbe, z
izpraševanjem presojevanca po vnaprej pripravljenem vprašalniku in zajema:
-      
postopke za beleženje in merjenje parametrov,
-      
postopke za obdelavo in hrambo podatkov,
-      
postopke za poročanje podatkov,
-      
postopke uporabe in varovanja podatkov (dostop,
avtorizacija itd.), 
-      
organizacijske vidike izvajanja nadzora
kakovosti oskrbe,
-      
tehnično podporo za izvajanje nadzora kakovosti
oskrbe (informatizacija, avtomatizacija, telekomunikacije itd.) in
-      
druge procesne vidike.
Točnost registriranja dogodkov se ugotavlja
z analizo postopkov registracije dogodkov v okviru procesa nadzora kakovosti
oskrbe in se opredeli po lestvici iz 51. člena tega akta. 
Natančnost izračuna parametrov se ugotavlja
na podlagi izbranega vzorca s primerjavo izračunov parametrov kakovosti oskrbe,
ki so jih naredili presojevalci, s tistimi, ki jih je izračunal presojevanec.
Pravilnost opredelitve vzrokov dogodkov se
ugotavlja na podlagi izbranega vzorca s pregledom dokumentacije, na podlagi
katere je presojevanec izvzel dogodke, na katere ni mogel vplivati (višja sila
oziroma tuji vzroki).
51. člen
Učinkovitost procesa nadzora kakovosti
oskrbe se izraža s pozitivnim, pozitivnim s pridržkom ali negativnim mnenjem
presojevalca na podlagi rezultatov vprašalnika pri izpraševanju presojevanca. 
Kazalnik
točnosti registriranja dogodkov se določi z uporabo lestvice uteži za posamezno
vrsto netočnosti: 


Utež

Točnost registriranja dogodkov

Delež v %


0,0

postopki dopuščajo,
  da posamezni dogodki niso registriran

0


0,5

postopki
  zagotavljajo registriranje vseh dogodkov, vendar dopuščajo odstopanja v
  točnosti registriranja časa, števila dogodkov, števila prizadetih uporabnikov
  ali kakršne koli kombinacije navedenih odstopanj

50


1,0

postopki
  registrirajo vse dogodke, točno število prizadetih uporabnikov in točen čas
  trajanja dogodka (prekinitve, storitve)

100


Kazalnik predstavlja relativno vrednost
glede na utež ugotovljene točnosti registriranja dogodkov in se določi iz
zgornje tabele.
Kazalnik natančnosti izračuna je delež
pravilno izvedenih izračunov, izražen v odstotkih. Nepravilno izveden izračun
parametrov je tisti, ki se razlikuje od izračuna, ki ga opravijo presojevalci
(izračun ni opravljen v skladu s splošnim aktom iz 39. člena tega akta).
Kazalnik pravilnosti opredelitve dogodkov
je delež pravilno dokumentiranih in razvrščenih dogodkov glede na njihove
vzroke (lastni vzrok, tuji vzrok, višja sila), izražen v odstotkih. Nepravilno
razvrščen dogodek je tisti, ki ni ustrezno dokumentiran ali ni razvrščen v
skladu s splošnim aktom iz 39. člena tega akta. 
52. člen
Če je presojevalec ugotovil neučinkovitost
procesa nadzora neprekinjenosti napajanja v določenem letu regulativnega
obdobja »TΔ«, se faktor »qt« iz 62. člena tega akta za leto »t«
izračuna tako, da upošteva minimalno vrednost upravičenosti nadzorovanih
stroškov delovanja in vzdrževanja »qt« po shemi iz 63. člena tega akta.
Na podlagi pozitivne ocene učinkovitosti
procesa nadzora kakovosti oskrbe ali pozitivne ocene učinkovitosti procesa
nadzora kakovosti oskrbe s pridržkom, se določi aritmetična srednja vrednost
vrednosti kazalnikov točnosti, natančnosti in korektnosti iz 51. člena, ki se
zaokroži navzdol na celoštevilčno vrednost.
Pri dobljeni vrednosti:

95 % - 100 %

se »qt«
  izračuna po shemi iz 63. člena tega akta;


94 % - 60 %

je presojevanec
  pozvan, da v 10 delovnih dnevih odpravi nepravilnosti in popravi podatke,
  agencija pa ponovi postopek presoje;


0 % - 59 %

se upošteva faktor »qt«, ki
  odraža minimalno vrednost po shemi iz 63. člena tega akta.

Vsak postopek presoje se lahko ponovi le
enkrat. Če se v ponovljenem postopku presoje ponovno pokažejo nepravilnosti, ki
se po metodologiji tega člena odrazijo v vrednosti manj kot 95 %, se upošteva
faktor »qt« iz 62. člena tega akta za leto »t«,
ki odraža minimalno vrednost upravičenosti nadzorovanih stroškov delovanja in
vzdrževanja po shemi iz 63. člena tega akta.
2.6.2 Minimalni standardi kakovosti
oskrbe
53. člen
Zajamčene standarde neprekinjenosti
napajanja, ki jih mora zagotavljati sistemski operater, določa Priloga 1 tega
akta. Določeni so z maksimalnim dopustnim trajanjem in številom nenačrtovanih
dolgotrajnih prekinitev (prekinitve, daljše od treh minut), ki so posledica
lastnih vzrokov operaterja za vsako prevzemno-predajno mesto. 
Nenačrtovane prekinitve, ki so posledica
višje sile ali tujih vzrokov, so iz zajamčenih standardov izvzete.
Ob dokazanem kršenju zajamčenih standardov
neprekinjenosti napajanja so uporabniki upravičeni do kompenzacije. Prizadeti
uporabnik jo na zahtevo prejme od sistemskega operaterja.
54. člen
Sistemski standardi neprekinjenosti
napajanja določajo referenčno raven kakovosti, ki jo mora SODO zagotoviti v
vnaprej določenem obdobju v distribucijskem omrežju ali na posameznih območjih
distribucijskega omrežja za postopno približevanje dosežene ravni
neprekinjenosti napajanja k ciljni vrednosti. Izražajo se z zahtevanim
relativnim izboljšanjem ravni neprekinjenosti napajanja glede na izhodiščno
vrednost kazalnikov SAIDI in SAIFI. 
Izhodiščna raven kakovosti je enaka
doseženi ravni neprekinjenosti napajanja v preteklem obdobju. Zahtevane letne
stopnje izboljšanja določajo referenčno gibanje ravni kakovosti proti ciljni
ravni, dokler SODO z ukrepi ne doseže predpisane ciljne ravni kakovosti.
Obdobje, v katerem agencija od sistemskega operaterja pričakuje dosego ciljnih
ravni, je posredno odvisno od postavitve sheme zahtevanih letnih stopenj
izboljšanja posameznih kazalnikov neprekinjenosti napajanja. 
Sistemske standarde neprekinjenosti
napajanja v distribucijskem omrežju ali na posameznih območjih distribucijskega
omrežja določa Priloga 1 tega akta.
55. člen
Sistemski standardi komercialne kakovosti
se nanašajo na vnaprej določeno minimalno raven kakovosti izvajanja storitev,
ki jo uporabniki lahko pričakujejo od sistemskega operaterja z določenim
deležem odstopanja. 
56. člen
Zajamčeni standardi komercialne
kakovosti se nanašajo na minimalne ravni kakovosti storitev, ki jih je
sistemski operater zavezan zagotavljati vsem uporabnikom. Ob dokazanem
neizpolnjevanju zajamčenih standardov kakovosti storitev so uporabniki
upravičeni do kompenzacije, ki jo prejme prizadeti uporabnik od izvajalca
posamezne storitve na zahtevo.
57. člen
Minimalni standardi kakovosti napetosti so
opredeljeni v veljavnih tehničnih standardih (SIST EN 50160 za distribucijsko
omrežje v normalnih obratovalnih pogojih) oziroma v (individualnih) pogodbah o
kakovosti napetosti med sistemskim operaterjem in uporabnikom. 
58. člen
Sistemski operater je dolžan na zahtevo
uporabnika vsako dokazano odstopanje od zajamčenih standardov ustrezno
kompenzirati. Celotni stroški, ki nastajajo zaradi kompenzacij, niso upravičeni
stroški sistemskega operaterja.
Znesek kompenzacije določa Priloga 1 tega
akta.
59. člen
Agencija lahko odobri izvzetje posameznih
minimalnih standardov kakovosti na področju komercialne kakovosti iz
reguliranja po tretji alineji 45. člena tega akta, če SODO:
-      
dokaže pravočasen pristop k zagotovitvi pogojev
za spremljanje parametrov komercialne kakovosti in
-      
zagotovi spremljanje ustrezno zmanjšanega
nabora minimalnih standardov kakovosti. 
Izvzetje iz reguliranja ni možno za tiste
minimalne standarde kakovosti, ki jih določajo drugi predpisi.
2.6.3 Funkcijska povezava med
doseženo ravnijo neprekinjenosti napajanja in dejanskimi upravičenimi stroški
SODO
60. člen
Nabor sistemskih kazalnikov neprekinjenosti
napajanja, na katerih temelji funkcijska povezava z nadzorovanimi stroški
delovanja in vzdrževanja SODO, določa Priloga 1 tega akta.
61. člen
Ciljna raven neprekinjenosti napajanja je
sistemska raven kakovosti distribucijskega omrežja, ki jo SODO z ukrepi
postopoma doseže v daljšem obdobju. Ciljna raven kakovosti distribucijskega
omrežja je dosežena takrat, ko je dosežena na vseh območjih distribucijskega
omrežja.
Ciljna raven se izraža s kazalnikoma
neprekinjenosti SAIDI in SAIFI za določen tip omrežja (mestno, mešano,
podeželsko, za območje distribucijskega omrežja ali za celotno omrežje) tako,
da se privzame taka vrednost kazalnikov SAIDI in SAIFI, ki je za določen
odstotek slabša od najboljših doseženih vrednosti navedenih kazalnikov. 
Agencija lahko za naslednje regulativno
obdobje postavi nove ciljne ravni neprekinjenosti napajanja na podlagi
izsledkov analiz načrtov razvoja omrežij, učinkov realiziranih investicij ter
drugih ukrepov ali ugotovitve, da je ciljna raven kakovosti v distribucijskem
omrežju dosežena.
Agencija objavi ciljne vrednosti kazalnikov
neprekinjenosti napajanja na spletnih straneh. 
Vrsto in vrednosti kazalnikov, ki
opredeljujejo ciljno raven neprekinjenosti napajanja oziroma metodo za
določitev ciljne ravni neprekinjenosti napajanja določa Priloga 1 tega akta.
62. člen
Spodbuda se določa glede na odstopanje
dosežene ravni kakovosti od referenčne ravni s pomočjo funkcijske povezave med
dejanskimi upravičenimi stroški SODO in neprekinjenostjo napajanja (shema
upravičenosti nadzorovanih stroškov delovanja in vzdrževanja). Odraža se v
deležu upravičenosti nadzorovanih stroškov delovanja in vzdrževanja SODO.
Shema upravičenosti nadzorovanih stroškov
delovanja in vzdrževanja je matematično določena s kosoma linearno funkcijo.
Funkcija je izražena z matematičnim modelom »metode razredov kakovosti z
interpolacijo na robu« in je navzgor in navzdol omejena z vnaprej določenim
deležem dejanskih nadzorovanih stroškov delovanja in vzdrževanja. 
Shema upravičenosti nadzorovanih stroškov
delovanja in vzdrževanja določa faktor »qt« za distribucijsko omrežje oziroma posamezno območje
distribucijskega omrežja in za posamezno leto.
Faktor »qt« je odvisen od faktorjev »qK«, ki je funkcija
odstopanj izbranega kazalnika neprekinjenosti napajanja od referenčne vrednosti
in je lahko pozitiven ali negativen.
63. člen
Faktor »qK« se izračuna glede na
odstopanje dosežene ravni kakovosti od referenčne vrednosti z uporabo sheme
upravičenosti nadzorovanih stroškov delovanja in vzdrževanja in se izračunava
za vsak reguliran kazalnik kakovosti posebej. 
»K«
predstavlja posamezen kazalnik, z »ΔK« pa se določi
odstopanje dosežene ravni kakovosti, ki je izraženo z odstopanjem vrednosti
posameznega kazalnika od referenčne vrednosti:
kjer je:
Kref    referenčna vrednost
posameznega kazalnika, določena na podlagi sistemskih standardov
neprekinjenosti napajanja;
Kdos   dejanska dosežena vrednost posameznega
kazalnika v obdobju opazovanja.
Faktor »qK« se izračuna za
distribucijsko omrežje oziroma območje distribucijskega omrežja za posamezni
kazalnik kakovosti na koncu vsakega leta regulativnega obdobja za nazaj s
pomočjo sheme upravičenosti nadzorovanih stroškov delovanja in vzdrževanja.
Shemo upravičenosti nadzorovanih stroškov
delovanja in vzdrževanja določa naslednja kosoma linearna funkcija:
Parametri »qS«    določajo
stopnje upravičenosti oziroma neupravičenosti nadzorovanih stroškov delovanja
in vzdrževanja in so izraženi z njihovim deležem. Odstopanje od referenčnega
območja se odraža z deležem upravičenosti dejanskih nadzorovanih stroških
delovanja in vzdrževanja.
Parametri »ks«    določajo
meje posameznih razredov kakovosti. Izražajo se z relativnim odstopanjem od
zahtevane referenčne ravni kakovosti. 
Parameter »d «   določa
odzivnost sheme na spremembe kakovosti v območju med dvema razredoma oziroma
širino robov kakovostnega razreda. Na robu predvidene debeline se vrednost
funkcije linearno interpolira.
Parametre »qS«, »ks« za s = {1, 2, 3, 4} in
parameter »d« določa Priloga 1 tega akta.
64. člen
Izračun faktorja »qt« za distribucijsko omrežje oziroma posamezno območje
distribucijskega omrežja in posamezno leto »t«
določa naslednja enačba:
pK       ponder
vpliva kazalnika neprekinjenosti napajanja »K«;
qK       faktor
»qK«, izračunan za posamezni kazalnik neprekinjenosti napajanja »K«.
Ponderje pK za posamezni kazalnik »K«
določa Priloga 1 tega akta.
65. člen
Vpliv reguliranja s kakovostjo oskrbe na
dejanske upravičene nadzorovane stroške delovanja in vzdrževanja SODO za distribucijsko
omrežje (izražen v evrih) oziroma za območje distribucijskega omrežja »i« v obdobju »TΔ«, za katerega so določeni faktorji »qt« določa naslednja enačba:
v kateri so:
qt            faktorji »qt«
za distribucijsko omrežje oziroma za območje distribucijskega omrežja »i«,
izračunani za leta »t«
obdobja »TΔ«, v katerih izračunavamo odstopanja;
NSDVt   dejanski upravičeni nadzorovani stroški
delovanja in vzdrževanja SODO za distribucijsko omrežje oziroma za območje
distribucijskega omrežja »i« v letu »t«, za katerega je določen faktor »qt«;
TΔ          časovno obdobje, opredeljeno z zadnjim letom preteklega
regulativnega obdobja in vsemi leti tekočega regulativnega obdobja, razen
zadnjega leta;
t             leto, za katerega izračunavamo odstopanja;
i              distribucijsko omrežje oziroma območje
distribucijskega omrežja.
Vpliv »ΔNSDV(q)i« za posamezno območje distribucijskega omrežja »i « se odrazi na načrtovanih upravičenih stroških za to območje v
naslednjem regulativnem obdobju.
66. člen
Agencija določi potrebno povečanje oziroma
zmanjšanje omrežnine »ΔNSDV(q)« za naslednje regulativno obdobje glede na doseženo kakovost
neprekinjenosti napajanja na ravni SODO s pomočjo izravnalnega mehanizma, ki ga
opisuje naslednja enačba: 
v kateri sta:
ΔNSDV(q)i      sprememba dejanskih upravičenih
nadzorovanih stroškov delovanja in vzdrževanja SODO za distribucijsko omrežje
oziroma za območje distribucijskega omrežja »i« v regulativnem obdobju, kot jo
opredeljuje 65. člen tega akta; 
i                       distribucijsko omrežje oziroma območje
distribucijskega omrežja.
2.7 Količinski letni načrti porabe
električne energije
67. člen
Za namen določitve upravičenih stroškov, ki
se ugotavljajo tudi na podlagi količinskega obsega porabe električne energije,
je sistemski operater dolžan izdelati količinski načrt porabe električne
energije iz prenosnega oziroma distribucijskega omrežja za celotno načrtovano
novo regulativno obdobje po posameznih letih regulativnega obdobja in ga
posredovati agenciji.
Sistemski operater pripravi načrtovani količinski
obseg porabe električne energije po posameznih odjemnih skupinah iz 104. člena
tega akta, na podlagi pričakovanega gibanja porabe v posameznem letu novega
regulativnega obdobja. Sistemski operater distribucijskega omrežja pripravi
načrtovani količinski obseg porabe električne energije tudi po območjih
distribucijskega omrežja. 
Načrtovani obseg porabe za potrebe
ugotavljanja upravičenih stroškov pripravi in določi agencija po predhodni
uskladitvi z napovedmi sistemskih operaterjev in elektroenergetskih bilanc.
68. člen
Sistemski operater je dolžan izdelati tudi
količinski letni načrt porabe električne energije iz prenosnega oziroma
distribucijskega omrežja in ga posredovati agenciji najpozneje v desetih dneh
od dneva sprejetja letne elektroenergetske bilance za prihodnje leto. Če
elektroenergetska bilanca ni sprejeta do 20. oktobra tekočega leta, sistemski
operater posreduje agenciji ocenjen količinski načrt za prihodnje leto do 31.
oktobra tekočega leta. 
69. člen
Skladno s prejšnjim členom tega akta SODO
izdela količinski letni načrt za prihodnje leto po posameznih mesecih leta za: 
-      
količine distribuirane električne energije in
moči za končne odjemalce, priključene na distribucijsko omrežje po posameznih
odjemnih skupinah iz 104. člena tega akta za posamezna območja distribucijskega
omrežja in
-      
količine električne energije, prevzete od
proizvajalcev, priključenih na distribucijsko omrežje po posameznem območju
distribucijskega omrežja.
70. člen
Skladno s 68. členom tega akta SOPO izdela
količinski letni načrt za prihodnje leto po posameznih mesecih leta za:
-      
količine prevzete električne energije in moči,
ki jo prevzamejo končni odjemalci, priključeni na prenosno omrežje, po
posameznih odjemnih skupinah iz 104. člena tega akta in
-      
količine električne energije, predane na
prenosnem omrežju SODO po posameznem območju distribucijskega omrežja, ki so
usklajene s SODO.
3 Viri za pokrivanje upravičenih
stroškov 
71. člen
Upravičeni stroški sistemskega operaterja
se pokrivajo iz:
-      
omrežnine,
-      
drugih prihodkov iz 75. člena tega akta in
-      
presežka omrežnine iz preteklih let. 
72. člen
Vir za pokrivanje upravičenih stroškov
sistemskega operaterja prenosnega omrežja, ki se pokrivajo iz omrežnine, je
zaračunavanje tarifnih postavk za:
-      
omrežnino za prenosno omrežje,
-      
omrežnino za sistemske storitve in
-      
omrežnino za posebno sistemsko storitev.
73. člen
Vir za pokrivanje upravičenih stroškov
sistemskega operaterja distribucijskega omrežja, ki se pokrivajo iz omrežnine,
je zaračunavanje tarifnih postavk za:
-      
omrežnino za distribucijsko omrežje in
-      
omrežnino za posebno sistemsko storitev.
74. člen
Z zaračunavanjem tarifnih postavk za
omrežnino za priključno moč je sistemskemu operaterju zagotovljen namenski vir
za financiranje naložb v ojačitve in razvoj obstoječega omrežja, ki so posledica
povečanja priključne moči končnih odjemalcev.
75. člen
Kot drugi prihodki se upoštevajo:
-      
prihodki iz naslova zaračunavanja storitev,
-      
prihodki od telekomunikacij, 
-      
prihodki iz naslova medsebojnih nadomestil med
sistemskimi operaterji prenosnega omrežja (mehanizem ITC), 
-      
prihodki od prezasedenosti skladno s predpisi,
ki urejajo zadevno področje,
-      
prihodki, povezani s povprečnimi stroški
priključevanja in omrežnine za priključno moč, brezplačno prevzetimi
opredmetenimi osnovnimi sredstvi, sovlaganji in povezani z namenskimi sredstvi
od prezasedenosti, 
-      
prevrednotovalni poslovni prihodki v zvezi s
terjatvami zaradi stečajev in prisilnih poravnav in
-      
drugi prihodki, ki izvirajo iz opravljanja
regulirane dejavnosti sistemskega operaterja, razen odškodnin, prejetih od
zavarovalnic iz naslova škod, ki so posledica vplivov narave, in
prevrednotovalnih poslovnih prihodkov v zvezi z neopredmetenimi sredstvi in
opredmetenimi osnovnimi sredstvi, ki se nanašajo na elektroenergetsko
infrastrukturo.
Odškodnine, prejete od zavarovalnic, in
prevrednotovalni poslovni prihodki v zvezi z neopredmetenimi sredstvi in
opredmetenimi osnovnimi sredstvi, ki se nanašajo na elektroenergetsko
infrastrukturo, se v okviru regulativnega nadzora upoštevajo v skladu s tretjim
odstavkom 20. člena tega akta in pravili iz Priloge 1 tega akta.
76. člen
Presežek omrežnine se prenese v naslednja
leta in se namensko uporablja za izvajanje dejavnosti sistemskega operaterja.
4 Regulativni okvir
77. člen
Regulativni okvir, ki je vrednostna opredelitev
načrtovanih upravičenih stroškov sistemskega operaterja po posameznih letih
regulativnega obdobja, temelji na obsegu in stanju elektroenergetskega omrežja,
načrtovanem obsegu porabe električne energije in načrtovanem številu končnih
odjemalcev za celotno regulativno obdobje in za posamezno leto obdobja.
V načrtovanih upravičenih stroških je v
postavkah nadzorovanih stroškov delovanja in vzdrževanja ter upravičenega
donosa na sredstva (prek TPSK) upoštevana prilagoditev za načrtovano inflacijo.
Če je regulativno obdobje daljše od enega
leta, se z namenom preprečitve medletnega skokovitega spreminjanja tarifnih
postavk za omrežnino po posameznih letih regulativnega obdobja izvede
izravnava. 
Izravnava med posameznimi leti
regulativnega obdobja je izvedena tako, da sta znotraj regulativnega obdobja ob
upoštevanju načrtovane količinske porabe električne energije vrednosti
načrtovanih upravičenih stroškov, ki se pokrivajo iz omrežnine za regulativno
obdobje, pred in po izravnavi enaki. 
Rezultat medletne izravnave je razlika med
načrtovanimi upravičenimi stroški, ki se pokrivajo iz omrežnine, in načrtovanim
zneskom omrežnine posameznega leta regulativnega obdobja. Razlika se odrazi v
presežku/primanjkljaju omrežnine.
78. člen
Regulativni okvir za posameznega sistemskega
operaterja določi agencija z odločbo, v kateri se določijo tudi tarifne
postavke za omrežnino. Na podlagi navedene odločbe sistemski operater objavi
cenik na svojih spletnih straneh.
5 Regulativni nadzor
79. člen
Agencija nadzira izvajanje regulativnega
okvira že med regulativnim obdobjem tako, da mesečno spremlja zaračunano
omrežnino. Na podlagi letnih podatkov o poslovanju in kakovosti oskrbe po
zaključku posameznega poslovnega leta izvaja analize poslovanja sistemskih
operaterjev z namenom izvajanja regulativnega nadzora ter določitve
regulativnega okvira za naslednje regulativno obdobje. 
Sistemski operater je dolžan v vseh
pogodbenih razmerjih iz 23.a in 23.b člena EZ zagotoviti, da druga pogodbena
stranka pravočasno zagotavlja vse podatke, ki jih sistemski operater in
agencija potrebujeta za ugotavljanje odstopanj od regulativnega okvira.
Odstopanja od regulativnega okvira (brez
vpliva ΔNSDV(Q)) »ΔRO« za posamezno poslovno leto, ki se odražajo v presežku ali
primanjkljaju omrežnine za posamezno leto znotraj regulativnega obdobja, je
dolžan ugotavljati sistemski operater skladno z določili 80. člena tega akta.
Pri tem upošteva določila poglavja II tega akta, ki opredeljujejo kriterije za
ugotavljanje upravičenih stroškov, in kriterije, ki jih za posamezno
regulativno obdobje določa Priloga 1 tega akta.
Vpliv kakovosti oskrbe na dejanske
nadzorovane stroške delovanja in vzdrževanja »ΔNSDV(Q)« je SODO dolžan ugotavljati za posamezno leto znotraj
regulativnega obdobja skladno z določili 82. člena tega akta. Pri tem upošteva
določila poglavja II tega akta, ki določajo funkcijsko povezavo med doseženo
ravnijo neprekinjenosti napajanja in dejanskimi upravičenimi stroški SODO, ter
kriterije, ki jih za posamezno regulativno obdobje določa Priloga 1 tega akta.
Sistemski operater je v roku 15  dni po
zaključeni reviziji letnih računovodskih izkazov in letnih poročil zavezan
posredovati agenciji izračun odstopanj od regulativnega okvira in izračun
vpliva kakovosti oskrbe na nadzorovane stroške delovanja in vzdrževanja za
posamezno leto. Prav tako je zavezan agenciji posredovati vse analitične
podatke, potrebne za preveritev izračunov, in revidirano letno poročilo. 
80. člen
Odstopanja od regulativnega okvira (brez
vpliva ΔNSDV(Q)) za posamezno poslovno leto, izražena v evrih, se ugotavljajo:
1.    
med dejansko realiziranimi in načrtovanimi viri
za pokrivanje upravičenih stroškov, in sicer za:
a)      
omrežnino in
b)      
 druge prihodke;
2.    
med dejanskimi in načrtovanimi upravičenimi
stroški, in sicer za:
a)      
nadzorovane stroške delovanja in vzdrževanja,
b)      
nenadzorovane stroške delovanja in vzdrževanja,
c)      
stroške električne energije za izgube,
d)      
amortizacijo,
e)      
stroške sistemskih storitev sistemskega
operaterja prenosnega omrežja in
f)       
reguliran donos na sredstva, 
kar ponazarja
spodnja enačba:
ΔROt          odstopanje od regulativnega okvira, ki se odraža v
presežku oziroma primanjkljaju omrežnine,
ΔNSDVt     razlika
med dejanskimi in načrtovanimi upravičenimi nadzorovanimi stroški delovanja in
vzdrževanja,
ΔNNSDVt   razlika
med dejanskimi in načrtovanimi upravičenimi nenadzorovani stroški delovanja in 
vzdrževanja,
ΔSEEIt       razlika
med dejanskimi in načrtovanimi stroški električne energije za pokrivanje izgub
v omrežju,
ΔAMt          razlika
med dejansko in načrtovano amortizacijo,
ΔSSSt
       razlika med dejanskimi in načrtovanimi stroški sistemskih storitev,
ΔRDSt
       razlika med dejanskim in načrtovanim reguliranim donosom na sredstva,
ΔOMRt
      razlika med dejansko realizirano in načrtovano omrežnino, 
ΔDPt           razlika
med dejansko realiziranimi in načrtovanimi drugimi prihodki,
t                  leto,
za katerega se ugotavljajo odstopanja od regulativnega okvira. 
Dejanski upravičeni stroški in dejansko
realizirani viri za pokrivanje upravičenih stroškov za posamezno leto
regulativnega obdobja so ugotovljeni na podlagi izvedbenih kriterijev in
parametrov, kot jih določa Priloga 1 tega akta.
Z namenom preglednega in enotnega pristopa
ugotavljanja odstopanj agencija posreduje sistemskemu operaterju računalniški
model.
81. člen
Ugotovljena letna odstopanja iz 80. člena
tega akta agencija upošteva tako, da odstopanja zadnjega leta preteklega
regulativnega obdobja in odstopanja vseh let, razen zadnjega leta tekočega
regulativnega obdobja, v katerem se pripravlja novo regulativno obdobje,
upošteva pri določitvi načrtovanega zneska omrežnine za naslednje regulativno
obdobje, kar ponazarja naslednja enačba:
,
pri čemer je:
TΔ     časovno obdobje, opredeljeno z zadnjim letom preteklega
regulativnega obdobja in vsemi leti tekočega regulativnega obdobja, razen
zadnjega leta;
t         leto, za katerega se ugotavljajo odstopanja od
regulativnega okvira. 
82. člen
Vpliv kakovosti oskrbe na dejanske
nadzorovane stroške delovanja in vzdrževanja v posameznem letu regulativnega
obdobja »t« se ugotavlja na podlagi faktorjev »qt« in dejanskih upravičenih nadzorovanih stroškov delovanja in
vzdrževanja SODO za distribucijsko omrežje oziroma za območje distribucijskega
omrežja »i« in je izražen v evrih:
,
kjer so:
qt            faktor
upravičenosti dejanskih nadzorovanih stroškov delovanja in vzdrževanja SODO za
distribucijsko omrežje oziroma za območje distribucijskega omrežja »i« za leto »t«,
NSDVt   dejanski upravičeni nadzorovani stroški
delovanja in vzdrževanja SODO v letu »t« za distribucijsko omrežje oziroma za
območje distribucijskega omrežja »i«,
i              distribucijsko omrežje oziroma območje
distribucijskega omrežja,
t             leto, za katerega se ugotavljajo vpliv kakovosti
oskrbe na NSDV.
SODO določi faktorje »qt« na podlagi določil točke III1 (Priloga 1) tega akta. Dejanski
upravičeni nadzorovani stroški delovanja in vzdrževanja se določijo na podlagi
prvega odstavka točke I5.2 (Priloga 1) tega akta.
83. člen
Če agencija ugotovi, da so znotraj
regulativnega obdobja nastale bistvene spremembe pri poslovanju sistemskega
operaterja, lahko spremeni regulativni okvir že med regulativnim obdobjem. 
84. člen
Agencija nadzoruje in presoja resničnost in
točnost podatkov, ki so jih posredovali sistemski operaterji za namene
določitve upravičenih stroškov in izvajanja regulativnega nadzora. Če agencija
ugotovi, da posredovani podatki niso skladni z veljavno metodologijo,
ugotovljena odstopanja upošteva pri določitvi omrežnine za naslednje
regulativno obdobje. Če agencija ugotovi, da posredovani podatki niso pravilni,
se pri določitvi omrežnine za naslednje regulativno obdobje kot odbitna
postavka dodatno upošteva en odstotek dejanskih upravičenih stroškov leta, za
katerega je ugotovljena nepravilnost.
III METODOLOGIJA ZA OBRAČUNAVANJE OMREŽNINE
85. člen
Metodologija za obračunavanje omrežnine v
povezavi z metodologijo za določitev omrežnine zagotavlja porazdelitev
upravičenih stroškov, ki se pokrivajo iz omrežnine na posamezne odjemne skupine
v odvisnosti od stroškov, ki jih posamezna skupina povzroča v omrežju.
1 Metoda za obračun omrežnine
86. člen
Za obračunavanje omrežnine se uporablja
netransakcijska metoda poštne znamke, kar pomeni sistem enotnih tarifnih
postavk, ki jih plačujejo končni odjemalci na celotnem območju Republike
Slovenije v okviru posamezne odjemne skupine oziroma skupine končnih odjemalcev.
Metoda iz prejšnjega odstavka velja za vse
napetostne nivoje in za vse končne odjemalce, razvrščene v isto odjemno skupino
oziroma skupine končnih odjemalcev, razen pri obračunavanju omrežnine, kot je
določeno v 111. členu tega akta. 
Za razdelitev stroškov po napetostnih
nivojih se uporablja bruto pristop za prenosno in distribucijsko omrežje. Ta
upošteva načrtovane upravičene stroške sistemskega operaterja prenosnega in
distribucijskega omrežja, ki se pokrivajo iz omrežnine. Končni odjemalec, priključen
na SN, in končni odjemalec, priključen na NN, krije tudi sorazmeren delež
upravičenih stroškov višjih napetostnih nivojev.
2 Tarifne postavke za omrežnino
87. člen
Za pokrivanje upravičenih stroškov
sistemskega operaterja prenosnega in distribucijskega omrežja, ki se pokrivajo
iz omrežnine, so določene tarifne postavke za obračunavanje:
-      
omrežnine za prenosno omrežje,
-      
omrežnine za distribucijsko omrežje,
-      
omrežnine za sistemske storitve,
-      
omrežnine za posebno sistemsko storitev in
-      
omrežnine za priključno moč.
3 Obračunavanje omrežnine
3.1 Odjemne skupine in
obračunski elementi 
88. člen
Pri obračunavanju omrežnine sistemski
operater upošteva uvrstitev končnega odjemalca v odjemno skupino, ločeno za
vsako prevzemno-predajno mesto. Sistemski operater uvrsti končnega odjemalca v
odjemno skupino upoštevaje njegovo uvrstitev glede na napetostni nivo (VN, SN,
NN), način priključitve (zbiralke, izvod), režim obratovanja (obratovalne ure)
in vrsto odjema.
89. člen
Sistemski operater obračuna omrežnino na
podlagi obračunskih elementov:
-      
obračunske moči, 
-      
prevzete električne (delovne) energije in
-      
čezmerno prevzete jalove energije. 
90. člen
Za uvrščanje
končnega odjemalca v skupino končnih odjemalcev in odjemno skupino se
uporabljajo naslednji napetostni nivoji:


Oznaka

Okrajšava

Nazivna napetost


Visoka napetost

VN

400 kV, 220 kV, 110
  kV


Srednja napetost

SN

35 kV, 20 kV, 10 kV


Nizka napetost

NN

400 / 230 V


91. člen
Pri končnih
odjemalcih, ki so razvrščeni po napetostnih nivojih prevzemno-predajnega mesta
v odjemne skupine na VN, SN in NN in se jim moč meri, se tarifne postavke za
del omrežnine za prenosno in distribucijsko omrežje delijo po sezonah.


VS – višja sezona:

januar, februar,
  marec, oktober, november, december


NS – nižja sezona:

april, maj,
  junij, julij, avgust, september


92. člen
Po dnevnem času se tarifne postavke za
omrežnino za prenosno in distribucijsko omrežje delijo na:
-      
konične tarifne postavke v času KT (za končne
odjemalce na VN in SN, ki uporabljajo merilne naprave za evidentiranje
15-minutne konične obremenitve),
-      
višje dnevne tarifne postavke v času VT in 
-      
nižje dnevne tarifne postavke v času MT.
Višje dnevne tarifne postavke (VT) se
obračunavajo od ponedeljka do petka od 6.00 do 22.00. V obdobju, ko velja
poletni čas, se za končnega odjemalca, ki nima krmilne naprave z možnostjo
programske nastavitve prilagajanja na poletni čas, višje dnevne tarifne
postavke obračunavajo od 7.00 do 23.00. 
Nižje dnevne tarifne postavke (MT) se
obračunavajo v preostalem času in ob sobotah, nedeljah in dela prostih dnevih
od 00.00 do 24.00. Če končni odjemalec nima ustrezne krmilne naprave, ki bi
evidentirala porabo električne energije v času MT ob sobotah, nedeljah in dela
prostih dnevih, se upošteva čas MT glede na sposobnost prilagoditve naprave
registraciji odjema ob sobotah, nedeljah in dela prostih dnevih.
Če se končni odjemalec odjemne skupine na
NN ne odloči za dvotarifni način obračuna omrežnine, se mu omrežnina obračunava
po enotarifnem načinu (ET).
Ure konične dnevne tarifne postavke (KT)
določa sistemski operater prenosnega omrežja vsako leto do 15. oktobra za leto
vnaprej in jih objavi na svojih spletnih straneh.
Krmilne stikalne ure za preklop dvotarifnih
oziroma tritarifnih števcev, ki jih ni mogoče daljinsko nastaviti, so stalno
nastavljene po srednjeevropskem času in se ob prehodu na poletno računanje časa
ne pomaknejo za uro naprej.
Za končne odjemalce na VN in končne
odjemalce na SN, ki uporabljajo merilne naprave za evidentiranje 15-minutne
konične obremenitve, veljajo ure KT za čas, ko veljajo konične dnevne tarifne
postavke za uporabo elektroenergetskih omrežij. Ure KT veljajo le ob
delavnikih, od ponedeljka do petka, in trajajo:
-      
v času VS šest ur na dan in
-      
v času NS štiri ure na dan.
93. člen
Sistemski operater uvrsti končnega
odjemalca, ki se mu moč meri, v odjemno skupino enkrat na leto na podlagi
letnih obratovalnih ur.
94. člen
Sistemski operater uvrsti končnega
odjemalca v odjemno skupino »priključitev na zbiralke, razdelilna
transformatorska postaja (RTP) oziroma transformatorska postaja (TP)«, če so
izpolnjeni pogoji, da je:
-      
priključen z lastnim vodom na zbiralke SN v RTP
oziroma zbiralke NN v TP sistemskega operaterja,
-      
izvedena ustrezna meritev na
prevzemno-predajnem mestu, 
-      
izpolnjen kriterij minimalne priključne moči
(P):
a)      
P ≥ 8 MW (na nivoju SN – zbiralke SN) in 
b)      
P ≥ 130 kW (na nivoju NN – zbiralke NN).
Ne glede na tretjo alinejo prejšnjega
odstavka tega člena, lahko sistemski operater končnemu odjemalcu prizna nižji
kriterij priključne moči, če ta utemelji potrebo po višji stopnji zanesljivosti
napajanja in kakovosti napetosti.
Nižji kriterij priključne moči velja tudi
za obstoječega končnega odjemalca, uvrščenega v odjemno skupino priključitev na
zbiralkah.
95. člen
Za proizvodne naprave iz obnovljivih virov
in proizvodne naprave s soproizvodnjo toplote in električne energije z visokim
izkoristkom, ki imajo moč manjšo od 50 kW in so priključene na
prevzemno-predajnih mestih, sistemski operater pri obračunu omrežnine ne
obračuna obračunske moči.
96. člen
Na prevzemno-predajnih mestih, ki so
namenjena izključno delovanju siren za obveščanje in alarmiranje prebivalstva,
sistemski operater pri obračunu omrežnine ne obračuna obračunske moči. 
97. člen
Pri določanju priključne moči, ugotavljanju
mesečne obračunske moči ter prevzete električne energije se kilovati (kW),
kilovatne ure (kWh) in prevzeta jalova energija (kvarh) zaokrožujejo na cela
števila.
98. člen
Pri spremembi vrednosti tarifnih postavk za
omrežnino med mesecem se pri končnem odjemalcu, ki nima daljinskega merjenja
električne energije, obračunski elementi iz 89. člena tega akta za koledarski
mesec obračunajo sorazmerno s številom dni veljavnosti posamezne tarifne
postavke. 
99. člen
Če se končni odjemalec, pri katerem se
konična obremenitev ne meri, priključi na omrežje sistemskega operaterja do
vključno 15. dne v mesecu, mu sistemski operater obračuna obračunsko moč za ves
mesec. Če se končni odjemalec priključi po 15. dnevu v mesecu, sistemski
operater ne obračuna obračunske moči za ta mesec.
Končnemu odjemalcu, pri katerem se konična
obremenitev ne meri in ki se odjavi do vključno 15. dne v mesecu, sistemski
operater ne obračuna obračunske moči za ta mesec, sicer pa obračuna obračunsko
moč za ves mesec.
Če se končni odjemalec, pri katerem se
konična obremenitev meri, odjavi ali priključi na omrežje sistemskega
operaterja v koledarskem mesecu, sistemski operater obračuna obračunsko moč
sorazmerno številu dni uporabe omrežja v tem mesecu.
Pri priključitvah merilnih mest za določen
čas sistemski operater obračuna obračunsko moč sorazmerno številu dni uporabe
omrežja.
100. člen
Proizvajalec električne energije za
posamezno prevzemno-predajno mesto plača omrežnino za prevzem električne
energije iz omrežja glede na določbe tega akta.
Proizvajalcu električne energije, ki ima
več kot 10 MW inštalirane moči in je priključen na prenosno omrežje se
omrežnina obračuna od urnega salda prevzete in oddane električne energije na 
prevzemno-predajnem mestu, pri čemer se kot prevzemno-predajno mesto šteje
mesto, kjer se vršita prevzem in oddaja električne energije in za katerega se
organizatorju trga z električno energijo prijavlja obratovalna napoved. 
Za določitev obračunske moči proizvajalca
električne energije se upošteva mesečno povprečje urnih moči iz prejšnjega odstavka.
101. člen
Če je merjenje električne energije pri
končnem odjemalcu izvedeno na sekundarni strani transformacije napetosti,
sistemski operater pri obračunu omrežnine upošteva izgube transformacije.
Pri obračunu
prevzete električne energije in dosežene maksimalne moči končnega odjemalca
upošteva sistemski operater distribucijskega omrežja faktor izgub, ki je
odvisen od letnih obratovalnih ur:


Vrsta
  odjema

Delež
  izgub (%)

Faktor
  izgub


T ≥ 6000 ur

1

1,01


6000 > T ≥ 2500 ur

3

1,03


T < 2500 ur

5

1,05


3.2 Ugotavljanje obračunske
moči
102. člen
Obračunska moč se ugotavlja mesečno na
podlagi konične obremenitve:
-      
pri končnem odjemalcu z merilno napravo, ki
evidentira 15-minutne meritve in omogoča lokalni prikaz obračunskih vrednosti
ločeno po tarifnih časih, se obračunska moč ugotavlja kot povprečje treh
največjih 15-minutnih povprečnih moči v obračunskem mesecu v urah KT oziroma v
urah VT, kjer se KT ne meri. Če končni odjemalec na VN ali SN doseže v času KT
oziroma VT, kjer se KT ne meri, obračunsko moč, ki je manjša od 15 odstotkov treh
največjih 15-minutnih povprečnih moči, doseženih v času zunaj KT oziroma VT,
kjer se KT ne meri, se mu za obračunsko moč obračuna 15 odstotkov treh
največjih 15-minutnih povprečnih moči, doseženih v času zunaj KT oziroma VT; 
-      
pri končnem odjemalcu z merilno napravo, ki
evidentira največjo doseženo 15-minutno povprečno moč v obdobju med dvema
odčitavanjema, ločeno za VT in MT, se obračunska moč ugotavlja kot največja
povprečna 15-minutna moč v času VT obračunskega meseca. Če končni odjemalec v
času VT doseže obračunsko moč, ki je manjša od 15 odstotkov dosežene moči v
času MT, se mu obračuna 15 odstotkov dosežene moči v času MT.
Pri končnem odjemalcu na NN, ki se mu moč
ugotavlja s pripravo za preprečevanje prekoračitev dogovorjene obremenitve, se
priključna in obračunska moč določata na podlagi naslednje tabele: 


Gospodinjski odjem

 

 

 


Nazivna jakost omejevalca toka

Enofazni priključek

Trifazni priključek


(A)

Priključna moč (kW)

Obračunska moč (kW)

Priključna moč (kW)

Obračunska moč (kW)


16

3

3

11

7


20

5

3

14

7


25

6

6

17

10


32

7

7

22

22


35

8

7

24

24


40

-

-

28

28


50

-

-

35

35


63

-

-

43

43


Odjem na NN brez merjene moči


Nazivna jakost omejevalca toka

Enofazni priključek

Trifazni priključek


(A)

Priključna moč (kW)

Obračunska moč (kW)

Priključna moč (kW)

Obračunska moč (kW)


16

3

3

11

11


20

5

5

14

14


25

6

6

17

17


32

7

7

22

22


35

8

8

24

24


40

-

-

28

28


50

-

-

35

35


63

-

-

43

43


80

-

-

-

55


100

-

-

-

69


125

-

-

-

86


160

-

-

-

110


200

-

-

-

138







Pri priključevanju novih odjemalcev
gospodinjskega odjema in odjema na NN brez merjene moči se uporabljajo
standardne vrednosti omejevalca toka.
103. člen
Končnemu odjemalcu, ki se na eni lokaciji
in iz ene RTP ali TP napaja po več priključkih in ima več merilnih mest ter se
mu sumarno merita električna energija in konična obremenitev, se pri obračunu
omrežnine upošteva sumarna konična obremenitev kot seštevek hkratnih
obremenitev na vseh merilnih mestih.
3.3 Tarifna priloga
104. člen
Na podlagi
določil tega akta je sistem uvrščanja končnih odjemalcev v posamezne odjemne
skupine za namene obračunavanje omrežnine določen v naslednji prilogi: 
Okrajšave pomenijo :


ET

- enotna dnevna
  tarifna postavka


KT

- konična dnevna
  tarifna postavka 


MT

- manjša dnevna
  tarifna postavka


NN

- nizka napetost


NS 

- nižja sezona


SN

- srednja napetost


T

- letne obratovalne
  ure


VN

- visoka napetost


VS

- višja sezona


VT

- višja dnevna
  tarifna postavka


3.4 Obračunavanje omrežnine
za posebno sistemsko storitev
105. člen
Posebna sistemska storitev po tem aktu je
zagotavljanje čezmerno prevzete jalove energije.
Sistemski operater ugotavlja čezmerno
prevzeto jalovo energijo pri uporabniku omrežja na podlagi mesečno izmerjenih
količin.
Čezmerna prevzeta jalova energija iz
prejšnjega odstavka tega člena je pozitivna razlika med dejansko izmerjeno
jalovo energijo in jalovo energijo, ki ustreza faznemu faktorju
cos fi = 0,95 induktivno. Sistemski operater jo ugotavlja in
mesečno obračunava za posamezno prevzemno-predajno mesto. 
Proizvajalec, priključen na distribucijsko
omrežje, plačuje čezmerno prevzeto jalovo energijo na podlagi proizvedene
delovne energije in porabljene jalove energije.
Ne glede na določbi drugega in tretjega
odstavka tega člena SOPO ugotavlja čezmerno prevzeto jalovo energijo za SODO na
podlagi urnih meritev na posameznih prevzemno-predajnih mestih. 
Čezmerna prevzeta jalova energija je v
primeru iz prejšnjega odstavka tega člena pozitivna razlika med dejansko
mesečno kumulativno prevzeto jalovo energijo in mesečno vrednostjo dovoljene
jalove energije, ki ustreza faznemu faktorju cos fi = 0,95 na
posameznem prevzemno-predajnem mestu.
Glede na lokalne razmere v
elektroenergetskem sistemu se lahko uporabnik omrežja pogodbeno dogovori s
sistemskim operaterjem o morebitni kompenzaciji jalove energije, ki ustreza faznemu
faktorju cos fi > 0,95 induktivno, in plačilu zanjo. 
3.5 Obračunavanje omrežnine
za priključno moč
106. člen
Ob sklenitvi pogodbe o priključitvi za
povečanje priključne moči plača obstoječi končni odjemalec za dodatno
priključno moč iz soglasja za priključitev na omrežje omrežnino za priključno
moč v enkratnem znesku. Vsak novi končni odjemalec plača omrežnino za
priključno moč v enkratnem znesku za priključno moč iz soglasja za priključitev
na omrežje. 
107. člen
Znesek omrežnine za priključno moč je
odvisen od uvrstitve končnega odjemalca v skupino končnih odjemalcev in
priključne moči.
108. člen
Omrežnina za priključno moč končnega
odjemalca se obračunava na podlagi faktorja skupine končnega odjemalca in
omrežnine za priključno moč na način:
,
kjer so:
SO         omrežnina za priključno moč končnega odjemalca v EUR/kW
priključne moči;
Faktor    faktor prikazuje razmerje
stroškov, potrebnih za ojačitev elektroenergetskega
omrežja za posamezno skupino končnih odjemalcev na različnih napetostnih
nivojih zaradi priključitev novih končnih odjemalcev ali povečanja moči
obstoječih končnih odjemalcev;
S            omrežnina
za priključno moč v EUR/kW priključne moči.
Faktorji
skupin končnih odjemalcev so:


Skupina končnih odjemalcev

Faktor


Odjem na VN

1,10


Odjem na SN

2,13


Odjem na NN z merjenjem moči

2,54


Odjem na NN brez merjenja moči

1,78


Gospodinjski odjem

1,00


Priključna moč pri končnem odjemalcu na NN
brez merjenja moči se določi na podlagi tabele iz 102. člena tega akta.
Če končni odjemalec elektroenergetskega
omrežja:
-      
poveča obstoječo priključno moč v isti odjemni
skupini končnih odjemalcev ali
-      
spremeni svojo uvrstitev iz skupine
gospodinjski odjem v skupino odjem NN brez merjenja moči ali
-      
spremeni svojo uvrstitev iz skupine odjem NN
brez merjenja moči v skupino odjem NN z merjenjem moči ali
-      
spremeni svojo uvrstitev iz skupine odjem na SN
v skupino odjem NN z merjenjem moči ali
-      
spremeni svojo uvrstitev iz skupine odjem na VN
v skupine odjem na SN ali odjem NN z merjenjem moči ali odjem NN brez merjenja
moči,
-      
razdeli prevzemno-predajno mesto na več
prevzemno-predajnih mest z manjšo priključno močjo,se omrežnina za priključno
moč izračuna kot razlika med omrežnino za priključno moč iz novega soglasja za
priključitev in omrežnine za priključno moč iz predhodnega soglasja za
priključitev.
Omrežnina za priključno moč se po izvedbi
priključitve ne vrača.
109. člen
Za novega končnega odjemalca, priključenega
na NN, ki se mu moč ugotavlja s pripravo za preprečevanje prekoračitev
dogovorjene obremenitve, sistemski operater pri izdaji soglasja za priključitev
upošteva najnižjo priključno moč 6 kW za enofazni priključek in 14 kW
za trifazni priključek.
110. člen
Proizvajalec električne energije, ki se
priključi na prevzemno-predajnem mestu, plača za prevzem električne energije iz
omrežja omrežnino za priključno moč. Sistemski operater uvrsti odjem
proizvajalca glede na skupino končnih odjemalcev, določeno v 108. členu tega
akta. 
4 Metodologija za obračunavanje
omrežnine za odjemalce, ki kupujejo električno energijo iz proizvodnih naprav iz
obnovljivih virov energije ter soproizvodnje z visokim izkoristkom do nazivne
moči 10 MW 
111. člen
V omrežnini, ki jo plačajo končni odjemalci
za električno energijo iz proizvodnih naprav električne energije iz obnovljivih
virov energije ter soproizvodnje z visokim izkoristkom do nazivne moči 10 MW,
za katero so pridobljena potrdila o izvoru in jo proizvajalci prodajajo
samostojno na trgu, se upoštevajo le minimalni stroški omrežnine. 
Končni odjemalec, ki porabljeno električno
energijo pogodbeno zagotovi z nakupom električne energije od proizvajalca iz
prejšnjega odstavka tega člena, je upravičen do znižanja omrežnine v delu, ki
se nanaša na uporabo prenosnega omrežja, če je priključen na NN ali SN omrežje,
ki se v normalnem obratovalnem stanju napaja prek iste razdelilne
transformatorske postaje s transformacijo z VN na SN kot NN ali SN omrežje, na
katero je priključen proizvajalec.
Olajšave iz prejšnjega odstavka veljajo le
za končne odjemalce, ki celotne potrebe po električni energiji v obračunskem
obdobju pokrivajo iz proizvodnih naprav iz prvega odstavka tega člena. 
Proizvajalec iz prvega odstavka tega člena
mora obvestiti SODO o pogodbah, ki jih ima sklenjene neposredno s končnimi
odjemalci. SODO obračuna odjemalcu iz prejšnjega odstavka tega člena omrežnino
skladno z določili drugega odstavka tega člena.
Znižanje obračuna omrežnine se upošteva
samo za količine, ki so bile proizvedene v proizvodnih napravah iz prvega
odstavka tega člena in dobavljene končnemu odjemalcu.
5 Zaračunavanje in plačevanje omrežnine
112. člen
Sistemski operater ali tretja oseba v imenu
in za račun sistemskega operaterja končnemu odjemalcu na računu zaračuna in
izkaže omrežnino na podlagi obračunskih elementov, navedenih v 89. členu tega
akta, ločeno od drugih postavk.
113. člen
Končni odjemalec ali dobavitelj s sklenjeno
pogodbo, na podlagi katere plačuje omrežnino za končnega odjemalca dobavitelj,
plača omrežnino sistemskemu operaterju v 15 dneh od datuma izstavitve računa
sistemskega operaterja.
114. člen
SODO mesečno posreduje SOPO in agenciji
izvirne podatke o močeh in količinah električne energije, zaračunane končnim
odjemalcem, in sicer do osmega delovnega dne v tekočem mesecu za pretekli
mesec. SODO mora mesečne podatke o količinah, ki se nanašajo na pretekla
obdobja in so bile v mesecu za katerega poroča, zaračunane končnim odjemalcem,
prikazati ločeno po posameznih obdobjih, za katera so veljale različne tarifne
postavke. 
115. člen
SOPO mesečno posreduje agenciji:
-      
izvirne podatke o obračunanih in zaračunanih
močeh in količinah električne energije končnim odjemalcem,
-      
podatke o realiziranih prihodkih iz naslova
medsebojnih nadomestil med sistemskimi operaterji prenosnega omrežja (mehanizem
ITC) in
-      
podatke o realiziranih prihodkih od prezasedenosti,
in sicer do desetega delovnega dne v tekočem mesecu za pretekli mesec. 
116. člen
SOPO do 30. oktobra tekočega leta prav tako
agenciji posreduje načrt prihodkov od prezasedenosti in načrt njihove porabe za
naslednje leto.
SOPO je dolžan do 31. marca tekočega leta
agenciji posredovati poročilo o izvedenih investicijah preteklega leta, ki so
se financirale iz prihodkov od prezasedenosti. Poročilo mora vsebovati
vrednostno primerjavo glede na potrjen načrt prihodkov od prezasedenosti
njihove porabe ter vsebinsko obrazložitev odstopanj.
117. člen
Agencija lahko kadarkoli preveri resničnost
in točnost posredovanih izvirnih podatkov o količini in obračunski moči
zaračunane uporabe elektroenergetskih omrežij končnim odjemalcem.
118. člen
SODO skladno s predpisi najpozneje do
30. novembra v koledarskem letu sklene pogodbo o dostopu do prenosnega
omrežja s SOPO za prihodnje leto. 
Pogodba o dostopu iz prejšnjega odstavka
tega člena vsebuje tudi:
-      
mesečne načrtovane količine električne energije
in moči po posameznih odjemnih skupinah za končne odjemalce, priključene na
distribucijsko omrežje SODO,
-      
tarifne postavke za obračunavanje omrežnine, ki
skladno s tem aktom ter drugimi veljavnimi predpisi pripadajo sistemskemu
operaterju prenosnega omrežja,
-      
način ugotavljanja dejanskih podatkov iz prve
alineje tega odstavka in 
-      
način in pogostnost ter roke izstavljanja
računov.
119. člen
Mesečni obračun uporabe prenosnega omrežja
za pretekli mesec opravi SOPO do desetega delovnega dne v tekočem mesecu na
podlagi končnih podatkov. 
SODO poravna obveznosti za omrežnino
najpozneje v osemnajstih dneh od datuma izstavitve računa.

Priloga 1: Izvedbeni kriteriji in parametri za
določitev omrežnine za elektroenergetsko omrežje in ugotavljanje upravičenih
stroškov v regulativnem obdobju 

Akt o metodologiji za določitev omrežnine in
kriterijih za ugotavljanje upravičenih stroškov za elektroenergetska omrežja in
metodologiji za obračunavanje omrežnine (Uradni list RS, št. 59/10)
vsebuje naslednje prehodne in končne določbe:
»IV PREHODNE IN KONČNE DOLOČBE
120. člen
Reguliranje s kompenzacijami iz 53. člena
in 56. člena tega akta se začne izvajati 1. januarja 2012. 
121. člen
V času poskusnega obratovanja in za obdobje
12 mesecev od pričetka rednega obratovanja črpalne elektrarne je SOPO dolžan
izvajati podrobni monitoring porabe in proizvodnje delovne in jalove energije
in ga mesečno posredovati agenciji.
Vrednotenje vplivov na omrežnino, ki ga
izvaja agencija na podlagi podatkov SOPO in črpalne elektrarne, se izvaja v
času poskusnega obratovanja in 12 mesecev od začetka rednega obratovanja. 
SOPO prične obračunavati omrežnino po
obračunskih elementih za črpalni režim obratovanja črpalne elektrarne 90 dni po
zaključenem vrednotenju vplivov.
122. člen
Odgovorni bilančne skupine ali podskupine,
v okviru katere deluje črpalna hidroelektrarna, je v primeru izpada v črpalnem
režimu v času iz prvega odstavka 121. člena dolžan brezplačno zagotoviti
potrebno znižanje proizvodnje električne energije v elektroenergetskem sistemu.
123. člen
Z dnem uveljavitve tega akta preneha
veljati Akt o določitvi metodologije za  obračunavanje omrežnine in
metodologije za določitev omrežnine za elektroenergetska omrežja (Uradni list
RS, št. 121/05, 126/08 in 113/09), uporablja pa se do  31. decembra 2010 razen
določbe 84. člena in Priloga 1 – Izhodišča in parametri za določitev omrežnine
za elektroenergetska omrežja v regulativnem obdobju 2006–2008, ki se zaradi
izvedbe regulativnega nadzora uporabljata do 31. oktobra 2011. 
Z dnem uveljavitve tega akta preneha
veljati Sklep o določitvi omrežnine za uporabo elektroenergetskih omrežij in
korekcijskih faktorjev za izravnavo prihodka iz omrežnin (Uradni list RS, št.
111/07 in 126/08), uporablja pa se do 31. decembra 2010.
124. člen
Ta akt začne veljati naslednji dan po
objavi v Uradnem listu Republike Slovenije.«.

Akt o spremembi Akta o metodologiji za določitev
omrežnine in kriterijih za ugotavljanje upravičenih stroškov za
elektroenergetska omrežja in metodologiji za obračunavanje omrežnine (Uradni
list RS, št. 52/11) vsebuje naslednjo končno določbo:
»KONČNA DOLOČBA
2. člen
Ta akt začne veljati 1. julija 2011.«.