1. člen
S tem pravilnikom se sprejme gozdnogospodarski načrt
gozdnogospodarske enote Rog (2017–2026), št. 06-11/17 z dne 28. 8.
2017, ki ga je za obdobje od 1. januarja 2017 do 31. decembra 2026
izdelal Zavod za gozdove Slovenije, Območna enota Kočevje.
2. člen
Gozdnogospodarska enota Rog, ki meri 4.018,21 ha, se nahaja v
gozdnogospodarskem območju Kočevje, v občini Kočevje, oziroma v katastrskih
občinah Rog, Rajhenav, Koprivnik, Resa in Nemška Loka.
3. člen
V gozdnogospodarski enoti Rog je s 1. januarjem 2017
ugotovljeno naslednje stanje gozdov:
1.     
lastništvo: 1,7 % zasebnih gozdov v lasti fizičnih ali pravnih oseb,
89,9 % državnih gozdov ter 8,4 % gozdov lokalnih skupnosti;
2.     
površina: 3.709,50 ha, od katere je 3.549,77 ha večnamenskih gozdov ter
159,73 gozdov s posebnim namenom, v katerih ukrepi niso dovoljeni;
3.     
lesna zaloga: 331,6 m3/ha, od tega 113,9 m3/ha
iglavcev in 217,7 m3/ha listavcev;
4.     
tekoči letni prirastek: 8,22 m3/ha, od tega 3,27 m3/ha
iglavcev in 4,95 m3/ha listavcev.
4. člen
(1) V gozdnogospodarskem načrtu gozdnogospodarske enote
Rog (2017–2026) je ob upoštevanju usmeritev iz gozdnogospodarskega načrta
gozdnogospodarskega območja Kočevje, izdelanega za obdobje od 1. januarja
2011 do 31. decembra 2020, ugotovljenega stanja gozdov, analize preteklega
gospodarjenja, zakonitosti razvoja gozdov in pridobljenih spoznanj pri
spremljanju razvoja gozdov v gozdnogospodarski enoti Rog določeno, da so
najbolj poudarjene funkcije gozdov, ki določajo način gospodarjenja z gozdom:
-       
proizvodne funkcije na površini 3.267,12 ha,
-       
ekološke funkcije na površini 583,66 ha ter
-       
socialne funkcije na površini 178,29 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Rog (2017–2026) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Rog za obdobje od
1. januarja 2017 do 31. decembra 2026 določeni naslednji ukrepi:
-       
najvišji možni posek v višini 240.000 m3, od tega 82.500 m3
iglavcev in 157.500 m3 listavcev,
-       
gojitvena dela, potrebna za ohranitev in razvoj gozdov, na površini
551,9 ha,
-       
nega mlajšega drogovnjaka na površini 62,72 ha,
-       
zaščita z ograjo v skupni dolžini 2.000 m,
-       
vzdrževanje 6.250 m zaščitnih ograj,
-       
vzdrževanje 18,2 ha grmišč in 11,9 ha travinj,
-       
vzdrževanje 20 vodnih površin,
-       
sadnja 115 in vzdrževanje 30 plodonosnih dreves,
-       
ostala biomeliorativna dela na skupni površini 2,2 ha,
-       
osnovanje pasišč v gozdu na površini 9,5 ha,
-       
naravni razvoj biotopov na 303,36 ha,
-       
vzdrževanje 5.000 m stez ter
-       
100 dni ostalega varstva oziroma varstva pred podlubniki.
(2) V gozdnogospodarskem načrtu gozdnogospodarske enote
Rog (2017–2026) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Rog v obdobju od uveljavitve tega
pravilnika do 31. decembra 2026 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Rog
(2017–2026).
7. člen
Po en izvod gozdnogospodarskega načrta gozdnogospodarske enote
Rog (2017–2026) je na vpogled na sedežu Zavoda za gozdove Slovenije, Območne
enote Kočevje, Rožna ulica 39, 1330 Kočevje, na sedežu Zavoda za gozdove Slovenije,
Krajevne enote Rog, Rožna ulica 39, 1330 Kočevje, in na Ministrstvu za
kmetijstvo, gozdarstvo in prehrano, Dunajska 22, 1000 Ljubljana, kjer se hrani
tudi dokumentacija v zvezi s postopkom sprejemanja gozdnogospodarskega načrta
gozdnogospodarske enote Rog (2017–2026).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-359/2017
Ljubljana, dne 27. decembra 2017
EVA 2016-2330-0056
Mag. Dejan Židan l.r.
minister
za kmetijstvo, gozdarstvo in prehrano