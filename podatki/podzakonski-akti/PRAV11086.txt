I. SPLOŠNA DOLOČBA
1. člen
(vsebina pravilnika)
(1) Ta pravilnik določa, katere
podatke o stanju in spremembah svoje zadolženosti morajo Ministrstvu za finance
pošiljati pravne osebe iz 87. člena Zakona o javnih financah (Uradni list RS,
št. 11/11 – uradno prečiščeno besedilo in 110/11 – ZDIU12; v
nadaljnjem besedilu: ZJF) in občine v Republiki Sloveniji.
(2) Ta pravilnik določa, katere
podatke o stanju in spremembah zadolženosti morajo pridobiti občine od pravnih
oseb iz 88. člena ZJF in jih pošiljati Ministrstvu za finance.
(3) Pravne osebe iz prvega in drugega
odstavka tega člena se določijo na podlagi Uredbe o standardni klasifikaciji
institucionalnih sektorjev (Uradni list RS, št. 13/06), in sicer iz sektorja
S.13 in S.11001.
(4) Za zadolževanje pravnih oseb ali
občin iz prvega in drugega odstavka tega člena se štejejo najetje posojil oziroma
kreditov, izdaja dolžniških vrednostnih papirjev, izdaja jamstev za obveznosti
drugih oseb iz naslova kreditov, posojil ali dolžniških vrednostnih papirjev in
finančni najemi (v nadaljnjem besedilu: zadolževanje).
II. ZADOLŽEVANJE PRAVNIH OSEB JAVNEGA SEKTORJA NA RAVNI
DRŽAVE
2. člen
(zavezanci za poročanje na ravni države)
Zavezanci za poročanje o zadolževanju
pravnih oseb javnega sektorja na ravni države so pravne osebe iz 87. člena ZJF
(v nadaljnjem besedilu: pravne osebe).
3. člen
(letno poročanje)
(1) Pravne osebe morajo najpozneje do
31. januarja tekočega leta prek aplikacije e-Dolg na obrazcu Stanje
zadolženosti (ED-11), ki je sestavni del navodila o uporabi aplikacije e-Dolg,
Ministrstvu za finance poslati podatke o stanju svoje zadolženosti na dan
31. decembra preteklega in predpreteklega koledarskega leta.
(2) Ministrstvo za finance prek
aplikacije e-Dolg pravni osebi, ki je poslala podatke o stanju zadolženosti,
potrdi sprejem podatkov. Ministrstvo za finance lahko prek aplikacije e-Dolg
tudi zavrne sprejem podatkov, če ugotovi kakršno koli nepravilnost, in naloži
pravni osebi, da jih ustrezno popravi. Za pravilnost podatkov je odgovorna
pravna oseba, ki je zavezana pošiljati podatke o stanju zadolženosti prek aplikacije
e-Dolg.
(3) Pravne osebe iz tega člena morajo
Ministrstvu za finance poslati podatke o stanju zadolženosti prek aplikacije
e-Dolg ne glede na to, ali so izkazovale kakršno koli zadolženost na dan
31. decembra preteklega ali predpreteklega koledarskega leta.
4. člen
(četrtletno poročanje)
(1) Podatke o četrtletnem stanju
zadolženosti morajo Ministrstvu za finance prek aplikacije e-Dolg na obrazcu
Stanje zadolženosti (ED-11), ki je sestavni del navodil o uporabi aplikacije
e-Dolg, poslati vse pravne osebe, ki so v skladu s standardno klasifikacijo
institucionalnih sektorjev razvrščene v sektor S.13 če so v posameznem
četrtletju, za katero se pošiljajo podatki o zadolžitvi, izkazovale kakršno
koli zadolženost.
(2) Ministrstvo za finance prek
aplikacije e-Dolg pravni osebi, ki je poslala podatke o četrtletnem stanju
zadolženosti, potrdi sprejem podatkov. Ministrstvo za finance lahko prek
aplikacije e-Dolg tudi zavrne sprejem podatkov, če ugotovi kakršno koli
nepravilnost, in naloži pravni osebi, da jih ustrezno popravi. Za pravilnost
podatkov je odgovorna pravna oseba, ki je zavezana pošiljati podatke o
četrtletnem stanju zadolženosti prek aplikacije e-Dolg.
(3) Pravne osebe iz tega člena morajo
prek aplikacije e-Dolg poslati podatke o stanju svoje četrtletne zadolženosti
Ministrstvu za finance:
-       
do 30. aprila za prvo trimesečje od 1. januarja do
31. marca,
-       
do 31. julija za drugo trimesečje od 1. aprila do
30. junija,
-       
do 31. oktobra za tretje trimesečje od 1. julija do
30. septembra,
-       
do 31. januarja za četrto trimesečje od 1. oktobra do
31. decembra.
5. člen
(napoved zadolževanja)
(1) Pravne osebe morajo najpozneje do
1. septembra tekočega leta poslati prek aplikacije e-Dolg napoved
zadolževanja na obrazcu Napoved zadolževanja (ED-12), ki je sestavni del
navodil o uporabi aplikacije e-Dolg, za naslednja tri koledarska leta.
(2) Če se finančni načrt ali drug
ustrezen akt po oddaji napovedi zadolževanja spremeni, mora pravna oseba najpozneje
v petih delovnih dneh po spremembi Ministrstvu za finance poslati prek
aplikacije e-Dolg novo napoved zadolževanja.
(3) Ministrstvo za finance prek
aplikacije e-Dolg pravni osebi, ki je poslala napoved zadolževanja, potrdi
sprejem podatkov. Ministrstvo za finance lahko prek aplikacije e-Dolg tudi
zavrne sprejem podatkov, če ugotovi kakršno koli nepravilnost, in naloži pravni
osebi, da jih ustrezno popravi. Za pravilnost podatkov je odgovorna pravna
oseba, ki je zavezana pošiljati podatke o napovedi zadolževanja prek aplikacije
e-Dolg.
(4) Če Ministrstvo za finance napovedi
zadolževanja do 1. septembra tekočega leta ne prejme prek aplikacije
e-Dolg, se šteje, da se pravna oseba v naslednjih treh koledarskih letih ne
namerava zadolževati.
6. člen
(vnos podatkov o sklenjenih poslih
zadolževanja in pošiljanje pogodb)
(1) Najpozneje v desetih dneh po
končanem poslu zadolžitve mora pravna oseba Ministrstvu za finance poslati ob
najetju posojila oziroma kredita ali sklenitvi finančnega najema (lizinga)
kopijo posojilne oziroma kreditne pogodbe ali pogodbe o sklenitvi finančnega
najema (lizinga) in amortizacijski načrt (ob dolgoročni zadolžitvi). Ob izdaji
dolžniških vrednostnih papirjev mora poslati Ministrstvu za finance prospekt za
ponudbo vrednostnih papirjev z amortizacijskim načrtom in kopijo odločbe o
vpisu vrednostnih papirjev v centralni register pri Klirinško depotni družbi.
Ob izdaji jamstva mora Ministrstvu za finance poslati kopijo posojilne pogodbe
in amortizacijskega načrta (ob dolgoročni zadolžitvi) ter tudi kopijo
poroštvene pogodbe oziroma izjave (smiselno tudi ob jamstvu za vrednostne
papirje).
(2) Ob spremembah pogojev obstoječe
zadolžitve mora pravna oseba najpozneje v desetih dneh Ministrstvu za finance
poslati kopijo podpisanega dodatka k pogodbi o zadolžitvi.
(3) Najpozneje v petnajstih dneh po
končanem poslu zadolžitve ali sklenjenem dodatku k obstoječi pogodbi o
zadolžitvi mora pravna oseba poslati prek aplikacije e-Dolg na obrazcu Pogodbe
in dinamika (ED-10), ki je sestavni del navodil o uporabi aplikacije e-Dolg,
podatke o sklenjenem poslu zadolžitve ali podatke o spremembi pogojev
zadolžitve.
(4) Ministrstvo za finance po prejemu
dokumentacije iz prvega in drugega odstavka tega člena pravni osebi, ki je
poslala podatke o sklenjenem poslu zadolžitve ali podatke o spremembi pogojev
zadolžitve prek aplikacije e-Dolg, potrdi sprejem podatkov. Ministrstvo za
finance lahko prek aplikacije e-Dolg tudi zavrne sprejem podatkov, če ugotovi
kakršno koli nepravilnost, in naloži pravni osebi, da jih ustrezno popravi. Za
pravilnost podatkov je odgovorna pravna oseba, ki je zavezana pošiljati podatke
o sklenjenem poslu zadolžitve ali podatke o spremembi pogojev zadolžitve prek
aplikacije e-Dolg.
7. člen
(vnos podatkov o poslih zadolževanja med
letom)
(1) Pravna oseba mora najpozneje v
petih delovnih dneh po vsakem realiziranem črpanju glavnice, odplačilu
glavnice, plačilu obresti in stroškov zadolžitve ter spremembi načrta črpanja
glavnice, odplačila glavnice in plačila obresti poslati Ministrstvu za finance
prek aplikacije e-Dolg na obrazcu Pogodbe in dinamika (ED-10), ki je sestavni
del navodil o uporabi aplikacije e-Dolg, podatke o spremembi.
(2) Ministrstvo za finance prek
aplikacije e-Dolg pravni osebi, ki je poslala spremembo podatkov posameznega
posla zadolžitve, potrdi sprejem podatkov. Ministrstvo za finance lahko prek
aplikacije e-Dolg tudi zavrne sprejem podatkov, če ugotovi kakršno koli
nepravilnost, in naloži pravni osebi, da jih ustrezno popravi. Za pravilnost
podatkov je odgovorna pravna oseba, ki je zavezana pošiljati podatke o
spremembah po posameznem poslu zadolževanja prek aplikacije e-Dolg.
III. ZADOLŽEVANJE OBČIN IN PRAVNIH OSEB JAVNEGA SEKTORJA
NA RAVNI OBČINE
8. člen
(zavezanci za poročanje na ravni občine)
(1) Zavezanci za poročanje o
zadolževanju občin in pravnih oseb javnega sektorja na ravni občine iz 88.
člena ZJF (v nadaljnjem besedilu: pravne osebe na ravni občine) so občine.
(2) Za vnos podatkov iz 14.,15. in 17.
člena tega pravilnika v aplikacijo e-Dolg-občine za pravne osebe na ravni
občine, ki imajo več soustanoviteljev, in pošiljanje pogodb iz 16. člena tega
pravilnika na Ministrstvo za finance, je odgovorna občina, ki ima odločujoč
vpliv na upravljanje, v primeru enakega vpliva na upravljanje pa občina, v
kateri je sedež pravne osebe.
9. člen
(letno poročanje – občina)
(1) Občina mora najpozneje do
31. januarja tekočega leta prek aplikacije e-Dolg-občine na obrazcu Stanje
zadolženosti (ED-11), ki je sestavni del navodil o uporabi aplikacije
e-Dolg-občine, Ministrstvu za finance poslati podatke o stanju zadolženosti
občine in pravnih oseb na ravni občine na dan 31. decembra preteklega in
predpreteklega koledarskega leta.
(2) Ministrstvo za finance prek
aplikacije e-Dolg-občine občini, ki je poslala podatke o stanju zadolženosti
občine in pravnih oseb na ravni občine, potrdi sprejem podatkov. Ministrstvo za
finance lahko prek aplikacije e-Dolg-občine tudi zavrne sprejem podatkov, če
ugotovi kakršno koli nepravilnost, in naloži občini, da jo ustrezno popravi. Za
pravilnost podatkov je odgovorna občina, ki je zavezana pošiljati podatke o
stanju zadolženosti občine in pravnih oseb na ravni občine prek aplikacije
e-Dolg-občine.
(3) Občina mora Ministrstvu za finance
poslati podatke o stanju zadolženosti občine in pravnih oseb na ravni občine
prek aplikacije e-Dolg-občine ne glede na to, ali so občine in pravne osebe na
ravni občine izkazovale kakršno koli zadolženost na dan 31. decembra
preteklega ali predpreteklega koledarskega leta.
10. člen
(letno poročanje – pravna oseba na ravni
občine)
(1) Občina mora najpozneje do
15. januarja tekočega leta pridobiti podatke o stanju zadolženosti pravnih
oseb na ravni občine na dan 31. decembra preteklega in predpreteklega
leta. Občina podatke, ki jih mora pridobiti, zahteva na obrazcu STANJE PRAVNE
OSEBE (LETNO), ki je Priloga 1 tega pravilnika in njegov sestavni del.
(2) Občina mora pridobiti podatke,
zahtevane na obrazcu STANJE PRAVNE OSEBE (LETNO), za vse pravne osebe na ravni
občine ne glede na to, ali so te izkazovale kakršno koli zadolženost po stanju
na dan 31. decembra preteklega ali predpreteklega koledarskega leta.
11. člen
(četrtletno poročanje – občina)
(1) Podatke o četrtletnem stanju
zadolženosti občine in pravnih oseb na ravni občine mora občina poslati
Ministrstvu za finance prek aplikacije e-Dolg-občine na obrazcu Stanje
zadolženosti (ED-11), ki je sestavni del navodil o uporabi aplikacije
e-Dolg-občine, če so v posameznem četrtletju, za katero se pošiljajo podatki o
zadolžitvi, občina in pravne osebe na ravni občine izkazovale kakršno koli
zadolženost.
(2) Ministrstvo za finance prek
aplikacije e-Dolg-občine občini, ki je poslala podatke o četrtletnem stanju
zadolženosti občine in pravnih oseb na ravni občine, potrdi sprejem podatkov.
Ministrstvo za finance lahko prek aplikacije e-Dolg-občine tudi zavrne sprejem
podatkov, če ugotovi kakršno koli nepravilnost, in naloži občini, da jih
ustrezno popravi. Za pravilnost podatkov je odgovorna občina, ki je zavezana
pošiljati podatke o stanju zadolženosti občine in pravnih oseb na ravni občine
prek aplikacije e-Dolg-občine.
(3) Občina mora prek aplikacije
e-Dolg-občine poslati podatke o stanju četrtletne zadolženosti občine in
pravnih oseb na ravni občine Ministrstvu za finance:
-       
do 30. aprila za prvo trimesečje od 1. januarja do
31. marca,
-       
do 31. julija za drugo trimesečje od 1. aprila do 30 junija,
-       
do 31. oktobra za tretje trimesečje od 1. julija do
30. septembra in
-       
do 31. januarja za četrto trimesečje od 1. oktobra do
31. decembra.
12. člen
(četrtletno poročanje – pravna oseba na
ravni občine)
Občina mora najpozneje do 15. aprila
za prvo trimesečje od 1. januarja do 31. marca, do 15. julija za
drugo trimesečje od 1. aprila do 30 junija, do 15. oktobra za tretje trimesečje
od 1. julija do 30. septembra in do 15. januarja za četrto
trimesečje od 1. oktobra do 31. decembra pridobiti podatke o stanju
četrtletne zadolženosti pravnih oseb na ravni občine, če so v posameznem
četrtletju, za katero se pošiljajo podatki o zadolžitvi, izkazovale kakršno
koli zadolženost. Občina podatke, ki jih mora pridobiti, zahteva na obrazcu
STANJE PRAVNE OSEBE (ČETRTLETNO), ki je Priloga 2 tega pravilnika in njegov
sestavni del.
13. člen
(napoved zadolževanja – občina)
(1) Občina mora najpozneje do
1. septembra tekočega leta za zadolževanje občine in pravnih oseb na ravni
občine poslati prek aplikacije e-Dolg-občine napoved zadolževanja na obrazcu
Napoved zadolževanja (ED-12), ki je sestavni del navodil o uporabi aplikacije
e-Dolg-občine, za naslednja tri koledarska leta.
(2) Če se proračun občine oziroma
finančni načrt ali podoben akt pravne osebe na ravni občine po oddaji napovedi
zadolževanja spremeni, mora občina najpozneje v desetih delovnih dneh po
spremembi Ministrstvu za finance poslati prek aplikacije e-Dolg-občine novo
napoved zadolževanja.
(3) Ministrstvo za finance prek
aplikacije e-Dolg-občine občini, ki je poslala napoved zadolževanja, potrdi
sprejem podatkov. Ministrstvo za finance lahko prek aplikacije e-Dolg-občine
tudi zavrne sprejem podatkov, če ugotovi kakršno koli nepravilnost, in naloži
občini, da jih ustrezno popravi. Za pravilnost podatkov je odgovorna občina, ki
je zavezana pošiljati podatke o napovedi zadolževanja prek aplikacije
e-Dolg-občine.
(4) Če Ministrstvo za finance napovedi
zadolževanja do 1. septembra tekočega leta ne prejme prek aplikacije
e-Dolg-občine, se šteje, da se občina in pravne osebe na ravni občine v
naslednjih treh koledarskih letih na nameravajo zadolževati.
14. člen
(napoved zadolževanja – pravna oseba na
ravni občine)
(1) Občina mora najpozneje do
25. avgusta tekočega leta pridobiti podatke o napovedi zadolževanja
pravnih oseb na ravni občine za naslednja tri koledarska leta. Občina podatke,
ki jih mora pridobiti, zahteva na obrazcu NAPOVED ZADOLŽEVANJA – PRAVNE OSEBE,
ki je Priloga 3 tega pravilnika in njegov sestavni del.
(2) Občina mora najpozneje v petih
delovnih dneh po vsaki spremembi podatkov iz obrazca NAPOVED ZADOLŽEVANJA –
PRAVNE OSEBE pridobiti nov obrazec NAPOVED ZADOLŽEVANJA – PRAVNE OSEBE.
15. člen
(vnos podatkov o sklenjenih poslih
zadolževanja in pošiljanje pogodb – občina)
(1) Najpozneje v desetih dneh po
končanem poslu zadolžitve mora občina Ministrstvu za finance poslati ob najetju
posojila oziroma kredita ali sklenitvi finančnega najema (lizinga) kopijo
posojilne oziroma kreditne pogodbe ali pogodbe o sklenitvi finančnega najema
(lizinga) in amortizacijskega načrta (ob dolgoročni zadolžitvi), ob izdaji
jamstva pa kopijo posojilne pogodbe in amortizacijskega načrta (ob dolgoročni
zadolžitvi) ter kopijo poroštvene pogodbe oziroma izjave.
(2) Ob spremembah pogojev obstoječe
zadolžitve mora občina Ministrstvu za finance najpozneje v desetih dneh poslati
kopijo podpisanega dodatka k pogodbi o zadolžitvi.
(3) Najpozneje v petnajstih dneh po
končanem poslu zadolžitve ali ob sklenjenem dodatku k obstoječi pogodbi o
zadolžitvi mora občina prek aplikacije e-Dolg-občine na obrazcu Pogodbe in
dinamika (ED-10), ki je sestavni del navodil o uporabi aplikacije
e-Dolg-občine, poslati za zadolžitev občine in pravnih oseb na ravni občine
podatke o sklenjenem poslu zadolžitve ali podatke o spremembi pogojev
zadolžitve.
(4) Ministrstvo za finance po prejemu
dokumentacije iz prvega in drugega odstavka tega člena občini, ki je poslala
podatke o sklenjenem poslu zadolžitve ali podatke o spremembi pogojev
zadolžitve prek aplikacije e-Dolg-občine, potrdi sprejem podatkov. Ministrstvo
za finance lahko prek aplikacije e-Dolg-občine tudi zavrne sprejem podatkov, če
ugotovi, kakršno koli nepravilnost, in naloži občini, da jih ustrezno popravi.
Za pravilnost podatkov je odgovorna občina, ki je zavezana pošiljati podatke o
sklenjenem poslu zadolžitve ali podatke o spremembi pogojev zadolžitve prek
aplikacije e-Dolg-občine.
16. člen
(pošiljanje pogodb – pravna oseba na ravni
občine)
(1) Občina mora najpozneje v desetih
dneh po končanem poslu zadolžitve pravne osebe na ravni občine pridobiti kopijo
posojilne oziroma kreditne pogodbe ali pogodbe o sklenitvi finančnega najema
(lizinga) in amortizacijskega načrta (ob dolgoročni zadolžitvi), ob izdaji
jamstva pa kopijo posojilne pogodbe in amortizacijskega načrta (ob dolgoročni
zadolžitvi) ter kopijo poroštvene pogodbe oziroma izjave in jih poslati
Ministrstvu za finance.
(2) Občina mora najpozneje v petih
dneh po podpisu dodatka k pogodbam iz prejšnjega odstavka pridobiti kopijo
dodatka k pogodbi in jo poslati Ministrstvu za finance.
17. člen
(vnos podatkov o poslih zadolževanja med
letom – občina)
(1) Občina mora najpozneje v desetih
delovnih dneh po vsakem realiziranem črpanju glavnice, odplačilu glavnice,
plačilu obresti in stroškov zadolžitve ter spremembi načrta črpanja glavnice,
odplačila glavnice in plačila obresti za zadolžitev občine in pravnih oseb na
ravni občine poslati Ministrstvu za finance prek aplikacije e-Dolg-občine na
obrazcu Pogodbe in dinamika (ED-10), ki je sestavni del navodil o uporabi
aplikacije e-Dolg-občine, podatke o spremembi.
(2) Ministrstvo za finance prek
aplikacije e-Dolg-občine občini, ki je poslala spremembo podatkov posameznega
posla zadolžitve, potrdi sprejem podatkov. Ministrstvo za finance lahko prek
aplikacije e-Dolg-občine tudi zavrne sprejem podatkov, če ugotovi, kakršno koli
nepravilnost, in naloži občini, da jih ustrezno popravi. Za pravilnost podatkov
je odgovorna občina, ki je zavezana pošiljati podatke o spremembah o posameznem
poslu zadolžitve prek aplikacije e-Dolg-občine.
18. člen
(pošiljanje podatkov o poslih zadolževanja
med letom – pravna oseba na ravni občine)
Občina mora najpozneje v petih delovnih
dneh po vsakem realiziranem črpanju glavnice, odplačilu glavnice, plačilu
obresti in stroškov zadolžitve ter vsaki spremembi načrta črpanja glavnice,
odplačila glavnice in plačila obresti za pravne osebe na ravni občine pridobiti
podatke o vsakem realiziranem črpanju glavnice, odplačilu glavnice, plačilu
obresti in stroškov zadolžitve ter vsaki spremembi načrta črpanja glavnice,
odplačila glavnice in plačila obresti. Občina podatke, ki jih mora pridobiti,
zahteva na obrazcu PROMET-PRAVNE OSEBE, ki je Priloga 4 tega pravilnika in
njegov sestavni del.
IV. NAVODILA ZA UPORABO APLIKACIJE e-Dolg IN e-Dolg-občine
19. člen
(navodila za uporabo aplikacije e-Dolg in
e-Dolg-občine)
Navodila o uporabi aplikacije e-Dolg iz 3.
oziroma 4., 5., 6. oziroma 7. člena ter navodila o uporabi aplikacije
e-Dolg-občine iz 9. oziroma 11., 13. in 15. oziroma 17. člena tega pravilnika
se objavijo na spletni strani Ministrstva za finance.
V. PREHODNA IN KONČNI DOLOČBI
20. člen
(prvo pošiljanje podatkov z aplikacijo
e-Dolg-občine)
Občine morajo Ministrstvu za finance prek
aplikacije e-Dolg-občine prvič poslati podatke o stanju letne zadolženosti na
dan 31. decembra 2012 in 2011 ter o stanju četrtletne zadolženosti v
obdobju od 1. oktobra do 31. decembra 2012 do 31. januarja 2013.
21. člen
(prenehanje veljavnosti)
Z dnem uveljavitve tega pravilnika preneha
veljati Pravilnik o pošiljanju podatkov o stanju in spremembah zadolžitve
pravnih oseb javnega sektorja in občin (Uradni list RS, št. 3/08 in 79/08).
22. člen
(začetek veljavnosti)
Ta pravilnik začne veljati naslednji dan po
objavi v Uradnem listu Republike Slovenije.
Št. 007-1006/2012/11
Ljubljana, dne 10. januarja 2013
EVA 2012-1611-0010
dr. Janez Šušteršič l.r.
Minister za finance

Priloga 1: Obrazec
STANJE PRAVNE OSEBE (LETNO)
Priloga 2: Obrazec
STANJE PRAVNE OSEBE (ČETRTLETNO)
Priloga 3: Obrazec
NAPOVED ZADOLŽEVANJA – PRAVNE OSEBE
Priloga 4: Obrazec
PROMET – PRAVNE OSEBE