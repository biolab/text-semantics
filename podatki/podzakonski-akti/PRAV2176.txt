I. SPLOŠNE DOLOČBE
1. člen
(delno
se preneha uporabljati)
(delno se
preneha uporabljati)
(vsebina in namen pravilnika)
Ta pravilnik ureja veterinarsko označevanje
zdravstvene ustreznosti živil živalskega izvora (v nadaljnjem besedilu:
živila), označevanje šarže živil v procesu proizvodnje, ter izdajanje potrdil o
zdravstveni ustreznosti živil namenjenih oddaji v promet za javno potrošnjo (v
nadaljnjem besedilu: certificiranje).
Z označevanjem iz prejšnjega odstavka se
ugotavlja izvor živil, zagotavlja njihova enostavna razpoznavnost ter skupaj s
potrdilom dokazuje, da so živila prešla zahtevano veterinarsko kontrolo in, da
so zdravstveno ustrezna.
2. člen
(delno
se preneha uporabljati)
(delno se
preneha uporabljati)
(veljavnost pravilnika)
Pravilnik velja za vsa živila, ki so v
celoti živalskega izvora ter za vsa živila, ki vsebujejo več kot 10% mesa,
polpripravljenih mesnih jedi ali mesnih izdelkov.
Pravilnik velja tudi za vsa živila ne glede
na izvor, ki so proizvedena v obratih, registriranih v skladu s predpisi o
veterinarstvu, in vsebujejo živila živalskega izvora.
Določbe tega
pravilnika ne veljajo za jajca v lupini in med.
3. člen
(delno
se preneha uporabljati)
(delno se
preneha uporabljati)
(pomen izrazov)
Posamezni izrazi za namen tega pravilnika
pomenijo:
1.    
Pristojni organ za veterinarstvo je
Veterinarska uprava Republike Slovenije (v nadaljnjem besedilu: VURS).
2.    
Uradni veterinar je doktor veterinarske
medicine, ki ga predstojnik VURS pooblasti za:
-  
opravljanje veterinarsko-sanitarnih pregledov
živali, surovin in živil za javno potrošnjo;
-  
opravljanje veterinarsko-sanitarnih pregledov
opreme in obratov, v katerih se proizvaja surovine ali živila oziroma daje v
promet živila za javno potrošnjo;
-  
za izdajanje potrdil o zdravstveni ustreznosti
živil.
3.    
Potrdilo o zdravstvenem stanju živil (v
nadaljnjem besedilu: veterinarsko potrdilo) je listina, s katero uradni
veterinar potrjuje zdravstveno ustreznost živil, ki so namenjena javni
potrošnji.
4.    
Mednarodno potrdilo o zdravstvenem stanju
pošiljke živil (v nadaljnjem besedilu: certifikat) je listina, s katero uradni
veterinar potrjuje zdravstveno ustreznost živil, ki so namenjena izvozu.
5.    
Živilski obrat (v nadaljnjem besedilu: obrat)
je: 
-  
zgradba, v kateri se opravlja dejavnosti klanja
živali, zbiranja, dodelave, obdelave, predelave, embaliranja, pakiranja,
preembaliranja, prepakiranja, hlajenja in skladiščenja surovin živil, s
pripadajočimi pomožnimi zgradbami in infrastrukturo, ter celotnim območjem, ki
pripada tej zgradbi;
-  
obrat v sklopu skladišča ali drugih prostorov
za opravljanje dejavnosti trgovanja na debelo.
6.    
Proizvodno skladišče je prostor v sestavi
obrata, kjer se lahko hranijo samo živila oziroma surovine lastne proizvodnje.
7.    
Živila so sestavni deli živalskega telesa v
surovem, polpredelanem ali predelanem stanju in mleko, jajca, mesni, ribji,
mlečni in jajčni izdelki, ikre, med in drugi čebelji pridelki ter izdelki iz
rakov, školjk, polžev in žab, ki so namenjeni za prehrano ljudi.
8.    
Oddaja v promet za javno potrošnjo je vsaka
oddaja živil po končani proizvodnji, razen lastne domače porabe, ko je uradni
veterinar ugotovil, da so živila zdravstveno ustrezna, ter zanje izdal potrdilo
o zdravstveni ustreznosti. Za živila, ki so opremljena z oznako zdravstvene
ustreznosti, vendar zanje ni izdano potrdilo o zdravstveni ustreznosti, se
šteje, da so namenjena javni potrošnji. Za živila, skladiščena v registriranem
obratu, se šteje, da so oddana v promet, če je za njih izdano potrdilo o
zdravstveni ustreznosti.
9.    
Sledljivost pomeni možnost slediti surovinam
oziroma živilom od izvora do končnega porabnika.
10. 
Proizvodna serija je količina enakih živil
oziroma surovin, pridobljenih v določenem obdobju - času (na primer enodnevna
proizvodnja) in označenih z določenimi oznakami, ki jih spremlja eno ali več
potrdil o zdravstvenem stanju. Proizvodno serijo sestavlja ena ali več
proizvodnih šarž.
11. 
Proizvodna šarža je določena količina surovin
ali živil, ki so enako sestavljena, obdelana v istih strojih oziroma z isto
opremo pod enakimi pogoji v enem proizvodnem procesu, ki jo spremlja največ eno
potrdilo o zdravstveni ustreznosti. Potrdilo o zdravstveni ustreznosti se lahko
izda za več šarž skupaj.
12. 
Embaliranje je zaščita z zavijanjem v osnovni
ovoj ali ovitek (npr. klobase), oziroma spravljanje v ustrezne posode, pri
čemer pride živilo v neposredni stik z ovojem ali posodo.
13. 
Embalaža je osnovni ovoj ali ovitek oziroma
ustrezna posoda, ki pride v neposredni stik z živilom.
14. 
Pakiranje je dajanje živil v transportno
embalažo (v nadaljnjem besedilu: paket) za oddajo v promet.
15. 
Preembaliranje je postopek, s katerim se
embalirano surovino oziroma živilo pred oddajo v promet ponovno embalira in po
potrebi pakira.
16. 
Živila z majhnim odstotkom mesa,
polpripravljenih mesnih jedi ali mesnih izdelkov so živila, za katere je bilo
kot surovinski sestav pri proizvodnji uporabljeno največ 10% mesa,
polpripravljenih mesnih jedi ali mesnih izdelkov.
II. OZNAČEVANJE ŠARŽE
4. člen
(delno
se preneha uporabljati)
(delno se
preneha uporabljati)
(označevanje)
Proizvajalec je dolžan označiti vsako
embalažno enoto živila z jasno oznako šarže tako, da je možna identifikacija
živila in nesporna povezava z veterinarskim potrdilom o zdravstveni ustreznosti
živila.
III. VETERINARSKA OZNAKA ZDRAVSTVENE USTREZNOSTI
5. člen
(delno
se preneha uporabljati)
(delno se
preneha uporabljati)
(obveznost označevanja)
Živila morajo biti opremljena z
veterinarsko oznako zdravstvene ustreznosti (v nadaljnjem besedilu:
veterinarska oznaka), ko se dajo v promet za javno potrošnjo. Veterinarska
oznaka mora biti čitljiva, neizbrisna in njeni znaki zlahka razločljivi. Oznaka
mora biti na samem živilu oziroma na embalaži.
6. člen
(delno
se preneha uporabljati)
(delno se
preneha uporabljati)
(označevanje paketov)
Kadar so posamezne embalažne enote živila
pakirane skupaj ter namenjene nadaljnji obdelavi, predelavi, prepakiranju ali
vgradnji v druga živila, zadostuje, da se veterinarsko oznako uporabi le za
skupno pakiranje, pri čemer mora biti oznaka nameščena tako, da se ob odpiranju
paketa uniči.
V primerih iz
prejšnjega odstavka se namesti le ena oštevilčena veterinarska oznaka. Na
veterinarskem potrdilu o zdravstveni ustreznosti živila se lahko za
identifikacijo živila namesto oznake šarže navede zaporedno številko
veterinarske oznake. Ta določba velja tudi za primer, ko je pakiranih več
paketov skupaj.
Določba prvega in drugega odstavka ne velja za meso v trupih, polovicah in četrtinah ter v
manjših kosih, ki morajo ne glede na namembnost vedno nositi lastno
veterinarsko oznako na samem mesu ali embalaži.
7. člen
(delno
se preneha uporabljati)
(delno se
preneha uporabljati)
(veljavnost veterinarske oznake)
Veterinarska oznaka je veljavna le v
primeru, da je za živilo izdano veterinarsko potrdilo. Živila v prometu mora
spremljati kopija veterinarskega potrdila ali pa komercialni dokument
proizvajalca živila, na katerem je jasno označena številka veterinarskega
potrdila.
Originalna veterinarska potrdila se hranijo
v obratu, katerega registrska številka je na veterinarski oznaki, kopije pa pri
uradnem veterinarju, ki opravlja veterinarsko sanitarne preglede v obratu.
8. člen
(delno
se preneha uporabljati)
(delno se
preneha uporabljati)
(nameščanje oznake)
Veterinarska oznaka se namesti na:
-      
živilo tako, da se odtisne s pečatom, žigom,
vročim žigom ali namesti neodstranljivo ploščico iz odpornega materiala, ki izpolnjuje
vse higienske zahteve;
-      
na embalažo tako, da se natisne, odtisne s
pečatom oziroma žigom ali nalepi etiketo z veterinarsko oznako;
-      
na paket tako, da se natisne, odtisne s pečatom
oziroma žigom, nalepi etiketo z veterinarsko oznako ali namesti neodstranljivo
ploščico iz odpornega materiala, ki izpolnjuje vse higienske zahteve.
Na pakete iz kartona ni dovoljeno natiskati
oznake zdravstvene ustreznosti.
Podrobnejše pogoje o nameščanju
veterinarske oznake na živila in pakete predpiše minister, pristojen za
kmetijstvo, gozdarstvo in prehrano.
9. člen
(delno
se preneha uporabljati)
(delno se
preneha uporabljati)
(oblika veterinarske oznake)
Industrijski obrati lahko uporabljajo
ovalne, obrtniški obrati pa le okrogle veterinarske oznake.
Obrati za zbiranje, obdelavo in predelavo
uplenjene divjadi uporabljajo peterokotno veterinarsko oznako.
10. člen
(delno
se preneha uporabljati)
(delno se
preneha uporabljati)
(veterinarska oznaka za industrijske
obrate)
Ovalna veterinarska oznaka mora imeti v
zgornjem delu jasno čitljivo besedilo »SLOVENIJA (ali skrajšano »SI«)«, pod tem
pa registrsko številko obrata.
Veterinarska oznaka mora biti dolga 6,5 cm
in široka 4,5 cm. Črke morajo biti velike 0,8 cm, številke pa 1 cm.
Veterinarske oznake na embalaži so lahko
manjše, vendar ne manj kot 1 cm dolge pri čemer mora biti razmerje med dolžino
in širino enako kot v prejšnjem odstavku, in dobro čitljive.
Na paketu iz kartona je lahko le oštevilčena
etiketa z veterinarsko oznako, ki mora biti nameščena tako, da se pri odpiranju
obvezno uniči. Če se etiketa ne uniči, je treba uničiti paket.
Oštevilčena
etiketa iz prejšnjega odstavka ni potrebna za označevanje paketov, v katerih so
pakirana embalirana živila, ki že nosijo lastno veterinarsko oznako in oznako
šarže. V tem primeru se na paket namesti neoštevilčena etiketa ali odtisne žig
ali pečat z veterinarsko oznako.
11. člen
(delno
se preneha uporabljati)
(delno se
preneha uporabljati)
(veterinarska oznaka za obrtniške obrate)
Okrogla veterinarska oznaka mora imeti v
zgornjem delu jasno čitljiv naziv upravne enote, pod tem pa registrsko številko
obrata.
Veterinarska oznaka mora imeti premer 4,5
cm. Črke in številke morajo biti velike 0,8 cm.
Veterinarske oznake na embalaži so lahko
manjše, vendar ne manj kot 0,8 cm v premeru, in dobro čitljive.
Na paketu iz kartona je lahko le
oštevilčena etiketa z veterinarsko oznako, ki mora biti nameščena tako, da se
pri odpiranju obvezno uniči. Če se etiketa ne uniči, je treba uničiti paket.
Oštevilčena
etiketa ni potrebna za označevanje paketov, v katerih so pakirana embalirana
živila, ki že nosijo lastno veterinarsko oznako in oznako šarže. V tem primeru
se na paket namesti neoštevilčena etiketa ali odtisne žig ali pečat z
veterinarsko oznako.
12. člen
(delno
se preneha uporabljati)
(delno se
preneha uporabljati)
(veterinarska oznaka za obrate za
zbiranje, obdelavo in predelavo uplenjene divjadi)
Peterokotna veterinarska oznaka se
uporablja izključno za označevanje mesa uplenjene divjadi. Je simetrična, vrh
oznake je zgoraj, velikost pa je določena z očrtanim krogom premera 6,5 cm.
Zgoraj je oznaka »SI«, pod tem pa registrska številka obrata. Črke morajo biti
velike 0,8 cm, številke pa 1 cm.
13. člen
(delno
se preneha uporabljati)
(delno se
preneha uporabljati)
(označevanje v kmetijskih obratih)
Za živila, proizvedena v kmetijskih
obratih, ne veljajo določbe 4. do 9. člena tega pravilnika.
Na mestih, kjer se taka živila dajejo v
promet (lastne prodajalne, tržnice) mora biti na vidnem mestu registrska
številka obrata in polni naziv obrata. Na voljo mora biti dokumentacija o
opravljenem veterinarsko-sanitarnem pregledu in potrdilo o zdravstveni
ustreznosti živila, ki se daje v promet.
Če se živila,
proizvedena v kmetijskem obratu dajo v promet za javno potrošnjo na območju RS
preko posrednikov, mora biti na živilu oziroma embalaži jasno napisano z
velikimi tiskanimi črkami: »IZDELANO NA KMETIJI« in trimestno registrsko
številko kmetijskega obrata, pod katero je kmetija vpisana v register VURS.
14. člen
(delno
se preneha uporabljati)
(delno se
preneha uporabljati)
(veterinarska oznaka prepovedi dajanja v
promet)
Živila, za katere velja prepoved dajanja v
promet, se označijo na samem živilu embalaži ali paketu z oznako iz
10. oziroma 11. člena tega pravilnika, ki je prečrtana v diagonalni smeri
z dvema vzporednima ravnima črtama, ki sta med seboj oddaljeni najmanj 1 cm pri
čemer vsaka dvakrat preseka rob oznake in sega 1 cm preko njega.
Če se sme živilo iz prejšnjega odstavka na
predpisan način predelati ali obdelati, se to navede v veterinarskem potrdilu
oziroma certifikatu. Navedejo se tudi razlogi namestitve veterinarske oznake iz
prejšnjega odstavka. Takšne veterinarske oznake oziroma certifikate je
dovoljeno odstraniti le z dovoljenjem in pod nadzorom uradnega veterinarja.
15. člen
(delno
se preneha uporabljati)
(delno se
preneha uporabljati)
(pravila označevanja)
Živilo mora biti ob oddaji v promet
označeno z veterinarsko oznako obrata iz katerega se je živilo dalo v promet,
ne glede na to, kje je bilo proizvedeno, embalirano ali preembalirano. Iz
celotne dokumentacije o živilu mora biti zagotovljena sledljivost, evidenco o
tem pa nadzira uradni veterinar, ki dovoljuje promet z živilom.
Če se živila ne pošiljajo iz enega obrata v
drug obrat z namenom dajanja v promet, se uporabljajo določbe 6. člena tega pravilnika.
16. člen
(delno
se preneha uporabljati)
(delno se
preneha uporabljati)
(obvezno dodatno označevanje živil)
Na določenih živilih morajo biti poleg
veterinarske oznake še naslednje označbe:
1.    
besedilo ‘surovo mleko’ za surovo mleko,
namenjeno neposredni prehrani ljudi;
2.    
besedilo ‘izdelano s surovim mlekom’ za mlečne
izdelke, izdelane iz surovega mleka, pri katerih proizvodni proces ne vključuje
toplotne obdelave, vključno s termizacijo;
3.    
vrsto uporabljene toplotne obdelave na koncu
proizvodnega procesa pri termično obdelanem mleku in mlečnih izdelkih iz
termično obdelanega mleka;
4.    
rok trajanja oziroma datum uporabnosti na
mlečnih izdelkih, pri katerih se lahko pojavi rast mikroorganizmov;
5.    
jasno označen rok uporabnosti na zamrznjenem
mesu za izdelavo mesnih izdelkov;
6.    
vrste mesa, uporabljene za mesni izdelek, na
mesnih izdelkih, pri katerih iz komercialne deklaracije to ni razvidno;
7.    
datum proizvodnje na živilih, ki se pošiljajo
na embaliranje oziroma preembaliranje pri čemer mora imeti uradni veterinar
podatke o roku oziroma datumu uporabnosti;
8.    
mesec in leto
zamrzovanja za zamrznjeno meso.
IV. CERTIFICIRANJE
17. člen
(prenehal
veljati)
18. člen
(prenehal
veljati)
19. člen
(prenehal
veljati)
20. člen
(prenehal
veljati)

Pravilnik o veterinarski oznaki zdravstvene
ustreznosti živil živalskega izvora, označevanju šarže in certificiranju
(Uradni list RS, št. 94/99)
vsebuje naslednji prehodni in končni določbi:
»V. PREHODNI IN KONČNI DOLOČBI
21. člen
(prehodne
določbe)
Industrijski obrati, ki so registrirani
tudi za izvoz, morajo uporabljati oznako iz prvega odstavka 10. člena tega
pravilnika od 1. januarja 2000 dalje, v skladu s tem pravilnikom.
Ostali obstoječi obrati lahko dosedanje
veterinarske oznake, brez navedbe besede »SLOVENIJA (ali skrajšano »SI«)«,
uporabljajo do pridobitve odločbe o kategorizaciji, oziroma najdlje do 25.
novembra 2002.
22. člen
(veljavnost
pravilnika)
Ta pravilnik začne veljati osmi dan po
objavi v Uradnem listu Republike Slovenije.«.

Pravilnik o spremembah in dopolnitvah
pravilnika o veterinarski oznaki zdravstvene ustreznosti živil živalskega
izvora, označevanju šarže in certificiranju (Uradni list RS, št. 107/99) spreminja 21. člen pravilnika
tako, da se glasi:
»21. člen
(prehodne
določbe)
Industrijski obrati, ki so registrirani
tudi za izvoz, morajo uporabljati oznako iz prvega odstavka 10. člena tega
pravilnika od 1. januarja 2000 dalje, v skladu s tem pravilnikom.
Ostali
obstoječi obrati lahko dosedanje veterinarske oznake, brez navedbe besede
»SLOVENIJA (ali skrajšano »SI«)«, uporabljajo do pridobitve odločbe o
kategorizaciji, oziroma najdlje do 25. novembra 2002.
Obrazci
certifikatov in potrdil iz 17. člena tega pravilnika se začnejo uporabljati s
1. januarjem 2000.«;
vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o
spremembah in dopolnitvah pravilnika o veterinarski oznaki zdravstvene
ustreznosti živil živalskega izvora, označevanju šarže in certificiranju
(Uradni list RS, št. 35/00) spreminja 21. člen pravilnika
tako, da se glasi:
»21. člen
(prehodne
določbe)
Ovalne oznake iz 10. člena tega pravilnika
lahko uporabljajo le obrati, ki so registrirani za izvoz živil v države
Evropske unije. Če obstoječe veterinarske oznake teh obratov vsebujejo poleg
obveznih sestavin po tem pravilniku še druge navedbe (npr. veterinarska
inšpekcija, datum ipd.), je takšne oznake dovoljeno uporabljati do porabe
zalog, naročila za nove oznake pa morajo biti v skladu s tem pravilnikom.
Vsi ostali obstoječi obrati, razen
kmetijskih ter obratov iz drugega odstavka 9. člena tega pravilnika,
uporabljajo oznake iz 11. člena tega pravilnika. Žige, pečate, ploščice in
etikete za označevanje živil v teh obratih, je treba uskladiti s tem
pravilnikom do 30. junija 2000, že naročena embalaža z natisnjenimi dosedanjimi
oznakami pa se lahko uporablja do porabe zalog. Po uveljavitvi tega pravilnika
embalaže z ovalnimi oznakami v obratih iz tega odstavka ni več dovoljeno
naročati.
Po 1. juliju 2000 uporaba ovalne
veterinarske oznake na živilih, ki niso proizvedena v obratih, registriranih za
izvoz v EU, ni več dovoljena.
Po 1. juliju 2000 morajo biti vsa živila iz
2. člena pravilnika označena v skladu s tem pravilnikom.
Uporaba oznake »SLOVENIA« ali »SI« v
okrogli oznaki je dovoljena na podlagi odločbe predstojnika VURS, in se lahko
uporablja za izvoz živil v države, ki so navedene v odločbi, razen v države
Evropske unije.«;
ter vsebuje naslednjo končno določbo:
»8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o
pogojih za zbiranje uplenjene divjadi, veterinarski pregled, proizvodnjo mesa
in oddajo mesa uplenjene divjadi v promet (Uradni list RS, št. 81/02) poseže v 21. člen Pravilnika o
spremembah in dopolnitvah pravilnika o veterinarski oznaki zdravstvene
ustreznosti živil živalskega izvora, označevanju šarže in certificiranju
(Uradni list RS, št. 35/00):
»21. člen
(delno
se preneha uporabljati)
(prehodne
določbe)
Ovalne oznake iz 10. člena tega pravilnika
lahko uporabljajo le obrati, ki so registrirani za izvoz živil v države
Evropske unije. Če obstoječe veterinarske oznake teh obratov vsebujejo poleg
obveznih sestavin po tem pravilniku še druge navedbe (npr. veterinarska
inšpekcija, datum ipd.), je takšne oznake dovoljeno uporabljati do porabe
zalog, naročila za nove oznake pa morajo biti v skladu s tem pravilnikom.
Vsi ostali obstoječi obrati, razen
kmetijskih ter obratov iz drugega odstavka 9. člena tega pravilnika,
uporabljajo oznake iz 11. člena tega pravilnika. Žige, pečate, ploščice in
etikete za označevanje živil v teh obratih, je treba uskladiti s tem pravilnikom
do 30. junija 2000, že naročena embalaža z natisnjenimi dosedanjimi oznakami pa
se lahko uporablja do porabe zalog. Po uveljavitvi tega pravilnika embalaže z
ovalnimi oznakami v obratih iz tega odstavka ni več dovoljeno naročati.
Po 1. juliju 2000 uporaba ovalne
veterinarske oznake na živilih, ki niso proizvedena v obratih, registriranih za
izvoz v EU, ni več dovoljena.
Po 1. juliju 2000 morajo biti vsa živila iz
2. člena pravilnika označena v skladu s tem pravilnikom.
Uporaba oznake »SLOVENIA« ali »SI« v okrogli oznaki je dovoljena na
podlagi odločbe predstojnika VURS, in se lahko uporablja za izvoz živil v
države, ki so navedene v odločbi, razen v države Evropske unije.«;
določa:
»39. člen
(prenehanje
uporabe predpisov)
(1) Z dnem uveljavitve tega pravilnika se glede določb zbiranja, pregleda in oddaje v
promet mesa divjadi prenehajo uporabljati določbe naslednjih predpisov:
-      
[…];
-      
pravilnika o veterinarski oznaki zdravstvene
ustreznosti živil živalskega izvora, označevanju šarže in certificiranju (Uradni
list RS, št. 94/99, 107/99 in 35/00), razen določb 17. do 20. člena.
[…]«;
ter vsebuje naslednjo končno določbo:
»40. člen
(veljavnost
pravilnika)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o certificiranju
v veterinarstvu (Uradni list RS, št. 57/03) določa:
»8. člen
Z dnem
uveljavitve tega pravilnika prenehajo veljati določbe 17., 18., 19. in 20.
člena pravilnika o veterinarski oznaki zdravstvene ustreznosti živil živalskega
izvora, označevanju šarže in certificiranju (Uradni list RS, št. 94/99, 107/99,
35/00 in 81/02).«;
ter vsebuje naslednjo končno določbo:
»9. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o
označevanju zdravstvene ustreznosti živil živalskega izvora (Uradni list RS,
št. 18/04) poseže v 21. člen Pravilnika o
spremembah in dopolnitvah pravilnika o veterinarski oznaki zdravstvene
ustreznosti živil živalskega izvora, označevanju šarže in certificiranju
(Uradni list RS, št. 35/00):
»21. člen
(delno
se preneha uporabljati)
(delno se
preneha uporabljati)
(prehodne
določbe)
Ovalne oznake iz 10. člena tega pravilnika
lahko uporabljajo le obrati, ki so registrirani za izvoz živil v države
Evropske unije. Če obstoječe veterinarske oznake teh obratov vsebujejo poleg
obveznih sestavin po tem pravilniku še druge navedbe (npr. veterinarska
inšpekcija, datum ipd.), je takšne oznake dovoljeno uporabljati do porabe
zalog, naročila za nove oznake pa morajo biti v skladu s tem pravilnikom.
Vsi ostali obstoječi obrati, razen
kmetijskih ter obratov iz drugega odstavka 9. člena tega pravilnika,
uporabljajo oznake iz 11. člena tega pravilnika. Žige, pečate, ploščice in
etikete za označevanje živil v teh obratih, je treba uskladiti s tem
pravilnikom do 30. junija 2000, že naročena embalaža z natisnjenimi dosedanjimi
oznakami pa se lahko uporablja do porabe zalog. Po uveljavitvi tega pravilnika
embalaže z ovalnimi oznakami v obratih iz tega odstavka ni več dovoljeno
naročati.
Po 1. juliju 2000 uporaba ovalne
veterinarske oznake na živilih, ki niso proizvedena v obratih, registriranih za
izvoz v EU, ni več dovoljena.
Po 1. juliju 2000 morajo biti vsa živila iz
2. člena pravilnika označena v skladu s tem pravilnikom.
Uporaba oznake
»SLOVENIA« ali »SI« v okrogli oznaki je dovoljena na podlagi odločbe
predstojnika VURS, in se lahko uporablja za izvoz živil v države, ki so
navedene v odločbi, razen v države Evropske unije.«;
določa:
»14. člen
(prenehanje
uporabe)
Z dnem uveljavitve tega pravilnika se
prenehajo uporabljati določbe glede označevanja zdravstvene ustreznosti živil
živalskega izvora in oblike ter vsebine veterinarske oznake:
-      
[…];
-       pravilnika o veterinarski oznaki zdravstvene ustreznosti živil
živalskega izvora, označevanju šarže in certificiranju (Uradni list RS, št.
94/99, 107/99 in 35/00), razen določb 11. člena, ki se uporabljajo do 30.
aprila 2004.«;
ter vsebuje naslednjo končno določbo:
»16. člen
(veljavnost
predpisa)
Ta pravilnik začne veljati naslednji dan po
objavi v Uradnem listu Republike Slovenije.«.