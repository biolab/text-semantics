1. člen
Ta pravilnik določa obliko in vsebino
vizuma ter način označitve razveljavitve vizuma.
2. člen
Vizum vsebuje podatke o državi, ki je vizum
izdala, vrsti vizuma, ozemeljski veljavnosti, roku veljavnosti, trajanju
dovoljenega bivanja v državi, številu dovoljenih vstopov, pravni podlagi za
izdajo vizuma, priimku in imenu osebe, ki ji je vizum izdan, številki potne
listine imetnika vizuma, datumu izdaje vizuma, kraju izdaje vizuma in
fotografijo, ki kaže pravo podobo osebe, ki ji je vizum izdan.
3. člen
Vizum se izda na obrazcu iz priloge 1, ki
je sestavni del tega pravilnika. Vizum se izda v obliki nalepke, velikosti 74 ×
105 mm, ki se pritrdi v potni list prosilca.
Ne glede na določbo prejšnjega odstavka, se
vizum lahko pritrdi na poseben dokument iz priloge 2, ki je sestavni del tega
pravilnika, v primeru, da Republika Slovenija ne prizna potnega lista prosilca.
4. člen
Razveljavitev vizuma se označi tako, da se
optični variabilni znak – kinegram prečrta s koničastim kovinskim predmetom,
nalepko pa se prekriža z neizbrisnim rdečim črnilom.
Če se napaka odkrije na vizumski nalepki,
ki še ni bila pritrjena v potni listini, se nalepka uniči.
Uničenje vizumske nalepke se evidentira v
evidenci vizumov.
5. člen
Z dnem, ko začne veljati ta pravilnik,
preneha veljati Navodilo o vsebini in formatu vizuma (Uradni list RS, št.
43/04).
6. člen
Ta pravilnik začne veljati petnajsti dan po
objavi v Uradnem listu Republike Slovenije.
Št. ZKO-5251/11
Ljubljana, dne 6. marca 2012
EVA 2011-1811-0134
Karl
Erjavec l.r.
Minister
za zunanje zadeve
Soglašam!
Vinko
Gorenak l.r.
Minister
za notranje zadeve

Priloga 1:
Obrazec vizuma
Priloga 2:
Enotni format obrazca za pritrditev vizuma