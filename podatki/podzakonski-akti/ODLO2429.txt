I. SPLOŠNO
1. člen
Z namenom, da se omeji gibanje prebivalstva in zaradi
zajezitve in obvladovanja epidemije COVID-19 se s tem odlokom začasno
prepoveduje ponujanje in prodajanje blaga in storitev neposredno potrošnikom na
območju Republike Slovenije.
II. IZJEME BREZ POGOJA TESTA
2. člen
(1) Ne glede na prejšnji člen prepoved ponujanja in
prodajanja blaga in storitev potrošnikom ne velja za:
1.     
lekarne,
2.     
bencinske servise,
3.     
finančne storitve,
4.     
geodetske storitve,
5.     
pošto,
6.     
dostavne službe,
7.     
dimnikarske storitve, pod pogojem, da je v prostoru, kjer se izvajajo
dimnikarske storitve prisoten samo en izvajalec, če pa to ni mogoče, je lahko v
prostoru prisoten izvajalec storitve in ena oseba, ki je uporabnik male kurilne
naprave; opravljanje dimnikarskih storitev ni dovoljeno v prostorih, v katerih
je nameščena mala kurilna naprava, ki jih po opravljeni storitvi ni mogoče
prezračiti,
8.     
gradbena dela, pri izvajanju katerih je zagotovljeno, da ni stika s
potrošniki, in storitve, ki se opravljajo na prostem in pri katerih se lahko
zagotovi, da ne prihaja do stikov s potrošniki (na primer zunanja ureditev,
krovska dela, fasaderska dela),
9.     
osebni prevzem blaga, hrane ali pijače na prevzemnih mestih, vključno s
prodajo kmetijskih pridelkov na kmetiji, kjer je zagotovljen minimalni stik s
potrošniki, pri čemer konzumiranje prevzete hrane in pijače na javnih površinah
ni dovoljeno,
10.  
čistilne servise in čistilnice,
11.  
servisne delavnice, v katerih se opravljajo storitve popravil in
vzdrževanja motornih vozil in koles (vulkanizerske, avtomehanične, avtoličarske
ali avtokleparske delavnice, delavnice za popravilo koles),
12.  
druge servisne delavnice ter storitve izdelave, vzdrževanja in montaže,
13.  
druge nujne storitve za zagotavljanje varnosti in zdravja.
(2) Ne glede na prejšnji člen je izvzeto ponujanje in
prodajanje blaga in storitev potrošnikom na daljavo, kot ju ureja zakon, ki
ureja varstvo potrošnikov.
(3) Ne glede na ukrepe, navedene v drugih odlokih, ki jih Vlada
Republike Slovenije sprejme zaradi zajezitve in obvladovanja epidemije
COVID-19, je dovoljeno:
-       
opravljanje dejavnosti priprave jedi in pijač v primeru dostave,
-       
opravljanje dejavnosti priprave in strežbe jedi ter pijač v
organizacijah, ki izvajajo gostinsko dejavnost za svoje zaposlene oziroma
varovance, pri čemer je potrebno zagotoviti minimalni stik med uporabniki teh
storitev ter upoštevanje vseh higienskih priporočil ministrstva, pristojnega za
zdravje, in Nacionalnega inštituta za javno zdravje (v nadaljnjem besedilu:
NIJZ).
(4) Ne glede na prejšnji člen so izvzete tudi vse oblike
ponujanja in prodajanja blaga in storitev potrošnikom, ki so kot izjema
navedene v drugih odlokih, ki jih Vlada Republike Slovenije sprejme zaradi
zajezitve in obvladovanja epidemije COVID-19.
III. IZJEME S POGOJEM TESTA
3. člen
(1) Ne glede na 1. člen tega odloka prepoved ponujanja in
prodajanja blaga in storitev potrošnikom ne velja tudi za:
1.     
opravljanje trgovinske dejavnosti, kot jo ureja zakon, ki ureja
trgovino,
2.     
storitve nepremičninskega posredovanja,
3.     
storitve higienske nege (kot na primer storitve frizerskih salonov,
kozmetične dejavnosti, pedikura, manikura, dejavnosti salonov za nego telesa),
4.     
individualne nezdravstvene svetovalne in terapevtske storitve,
5.     
individualne storitve strokovnega oziroma poslovnega izobraževanja in
usposabljanja (kot na primer inštrukcije, jezikovne šole, strokovne delavnice),
6.     
storitve turističnih agencij,
7.     
storitve salonov za nego živali.
(2) Ponujanje in prodajanje blaga in storitev iz prejšnjega
odstavka potrošnikom je dovoljeno le pod pogojem, da zaposleni, ki izvajajo
ponujanje in prodajanje blaga in storitev iz prejšnjega odstavka, enkrat
tedensko izvedejo testiranje na virus SARS-CoV-2 s hitrimi antigenskimi testi
(v nadaljnjem besedilu: test HAG) ali z metodo verižne reakcije s polimerazo (v
nadaljnjem besedilu: test PCR), pri čemer lahko ponujanje in prodajanje blaga
in storitev iz prejšnjega odstavka opravljajo le zaposleni, ki imajo negativni
rezultat testa.
(3) Osebam testiranja ni treba opraviti, če imajo:
-       
negativni rezultat testa na virus SARS-CoV-2 s testom PCR ali testom
HAG, ki ni starejši od 48 ur,
-       
dokazilo o cepljenju zoper COVID-19, s katerim dokazuje, da je od
prejema drugega odmerka cepiva proizvajalca COMIRNATY Biontech/Pfizer preteklo
najmanj sedem dni ali cepiva COVID-19 Vaccine proizvajalca Moderna najmanj 14
dni, oziroma od prejema prvega odmerka cepiva proizvajalca COVID-19 Vaccine
AstraZeneca ali cepiva proizvajalca Russia’s Gamaleya National Centre of
Epidemiology and Microbiology Sputnik V ali cepiva Johnson in Johnson COVID-19
Vaccine Janssen najmanj 21 dni,
-       
potrdilo o pozitivnem rezultatu testa PCR ali testa HAG, ki je starejši
od 21 dni, vendar ni starejši od šest mesecev, ali
-       
potrdilo zdravnika, da so prebolele COVID-19 in od začetka simptomov ni
minilo več kot šest mesecev.
(4) Potrdila o testiranju iz prejšnjega odstavka se
upoštevajo, če so bila izdana v državah članicah Evropske unije oziroma državah
članicah schengenskega območja, v Združenih državah Amerike, Združenem
kraljestvu Velike Britanije in Severne Irske ali pri organizacijah oziroma pri
posameznikih v tretjih državah, ki jih Inštitut za mikrobiologijo in
imunologijo in Nacionalni laboratorij za zdravje, okolje in hrano (v nadaljnjem
besedilu: NLZOH) prepoznata kot ustrezne in so objavljeni na spletni strani
NLZOH.
4. člen
(1) Ne glede na 1. člen tega odloka je v statističnih regijah
Pomurska, Podravska, Koroška, Zasavska, Posavska, Gorenjska, Goriška in
Obalno-kraška od 7. do 19. ure dovoljeno opravljanje gostinske dejavnosti
priprave jedi in pijač ter strežbe na terasah in vrtovih gostinskih obratov.
(2) Gostje morajo zapustiti terase in vrtove gostinskih
obratov najpozneje v 30 minutah po koncu dovoljenega opravljanja gostinske
dejavnosti.
(3) Opravljanje gostinske dejavnosti strežbe jedi in pijač na
terasah in vrtovih gostinskih obratov je dovoljeno le za mizami (sedeča
postrežba) in ob upoštevanju razdalje med osebami najmanj 1,5 metra in najmanj
3 metre med robovi miz. Za eno mizo lahko sedijo največ 4 osebe.
(4) Potrebno je zagotoviti odstranitev oziroma prilagoditev
uporabe predmetov v skupni uporabi (npr. solnice, sladkor, začimbe, jedilni
listi, igrače) tako, da se jih ne bo zaporedoma dotikalo več gostov.
(5) Največje število oseb, ki so lahko hkrati na terasi ali
na vrtu gostinskega obrata, se izračuna glede na velikost terase in vrta z
upoštevanjem pogojev iz tretjega odstavka tega člena ter mora biti vidno
prikazano ob vstopu na teraso in vrt.
(6) Potrebno je zagotoviti razkuževanje rok za goste pred
vstopom in ob izstopu na teraso in vrt ter redno razkuževanje miz pred menjavo
gostov za mizo. Zaposleni in gostje morajo ves čas imeti nameščene maske, razen
ko sedijo pri mizi. Pri vstopu v zaprti del gostinskega obrata, ki je dovoljen
samo za uporabo toaletnih prostorov, ki imajo na vidnem mestu poleg mila tudi
ustrezno razkužilo, je potrebno nositi masko.
(7) Pri opravljanju gostinske dejavnosti priprave jedi in
pijač ter strežbe na terasah in vrtovih gostinskih obratov se upoštevajo vsa
higienska navodila pri izvajanju gostinske dejavnosti za preprečevanje širjenja
okužbe z virusom SARS-CoV-2, ki so določena v Prilogi 1, ki je sestavni del
tega odloka.
(8) Ponujanje in prodajanje blaga in storitev iz prvega
odstavka tega člena potrošnikom je dovoljeno le pod pogojem, da zaposleni, ki
izvajajo ponujanje in prodajanje blaga in storitev iz prvega odstavka tega
člena, enkrat tedensko izvedejo testiranje na virus SARS-CoV-2 s testom HAG ali
s testom PCR, pri čemer lahko ponujanje in prodajanje blaga in storitev iz
prvega odstavka tega člena opravljajo le zaposleni, ki imajo negativni rezultat
testa.
(9) Osebam testiranja ni treba opraviti, če imajo:
-       
negativni rezultat testa na virus SARS-CoV-2 s testom PCR ali testom
HAG, ki ni starejši od 48 ur,
-       
dokazilo o cepljenju zoper COVID-19, s katerim dokazuje, da je od
prejema drugega odmerka cepiva proizvajalca COMIRNATY Biontech/Pfizer preteklo
najmanj sedem dni ali cepiva COVID-19 Vaccine proizvajalca Moderna najmanj 14
dni, oziroma od prejema prvega odmerka cepiva proizvajalca COVID-19 Vaccine
AstraZeneca ali cepiva proizvajalca Russia’s Gamaleya National Centre of
Epidemiology and Microbiology Sputnik V ali cepiva Johnson in Johnson COVID-19
Vaccine Janssen najmanj 21 dni,
-       
potrdilo o pozitivnem rezultatu testa PCR ali testa HAG, ki je starejši
od 21 dni, vendar ni starejši od šest mesecev, ali
-       
potrdilo zdravnika, da so prebolele COVID-19 in od začetka simptomov ni
minilo več kot šest mesecev.
(10) Potrdila o testiranju iz prejšnjega odstavka se
upoštevajo, če so bila izdana v državah članicah Evropske unije oziroma državah
članicah schengenskega območja, v Združenih državah Amerike, Združenem
kraljestvu Velike Britanije in Severne Irske ali pri organizacijah oziroma pri
posameznikih v tretjih državah, ki jih Inštitut za mikrobiologijo in
imunologijo in Nacionalni laboratorij za zdravje, okolje in hrano (v nadaljnjem
besedilu: NLZOH) prepoznata kot ustrezne in so objavljeni na spletni strani
NLZOH.
IV. DRUGI POGOJI
5. člen
(1) Ponujanje in prodajanje blaga in storitev potrošnikom je
dovoljeno le pod pogojem, da se zagotovi:
-       
minimalni možni stik s potrošniki v skladu s sprejetimi navodili NIJZ,
-       
redno prezračevanje ali ustrezna ventilacija prostorov, v katerih se
izvaja dejavnost ponujanja in prodajanja blaga in storitev potrošnikom, in
-       
razkuževanje rok za stranko pred vstopom in ob izstopu iz prostorov, v
katerih se izvaja dejavnost ponujanja in prodajanja blaga in storitev
potrošnikom.
(2) Pri opravljanju dejavnosti iz 2., 3., 4. in 6. člena tega
odloka se smiselno upoštevajo vsa higienska priporočila ministrstva,
pristojnega za zdravje, in NIJZ za preprečevanje okužbe z virusom SARS-CoV-2,
ki so objavljena na spletni strani ministrstva in NIJZ.
(3) Število oseb v zaprtih javnih prostorih, v katerih se
izvaja dejavnost ponujanja in prodajanja blaga in storitev potrošnikom, se
omeji na 30 m2 na posamezno stranko ali na eno stranko, če je
poslovni prostor manjši od 30 m2. Če gre za odprto tržnico, se
dejavnost ponujanja in prodajanja blaga in storitev potrošnikom omeji na 10 m2
na posamezno stranko.
(4) Odgovornost delodajalcev je, da zaposlenim zagotovijo
zaščitno opremo in zagotovijo upoštevanje pogojev oziroma priporočil iz prvega
in drugega odstavka tega člena, drugega odstavka 3. člena ter osmega odstavka
prejšnjega člena.
(5) Ponudnik blaga in storitev zagotovi upoštevanje pogojev
iz tretjega odstavka tega člena in iz prejšnjega člena.
(6) Pri izvajanju nadzora ima pristojni inšpektor pravico in
dolžnost omejiti ali prepovedati promet posameznih vrst blaga in izdelkov ter
prepovedati opravljanje dejavnosti.
6. člen
(1) Poleg pogojev iz prvega odstavka prejšnjega člena morajo
trgovski centri:
-       
zagotavljati 30 m2 na posamezno stranko v celotnem trgovskem
centru ob hkratnem upoštevanju tretjega odstavka prejšnjega člena za posamezno
prodajalno v sklopu trgovskega centra,
-       
imeti ločen vhod in izhod za stranke.
(2) Upravljavec trgovskega centra oziroma odgovorna oseba
posamezne prodajalne v sklopu trgovskega centra zagotovi upoštevanje pogojev iz
prejšnjega odstavka.
7. člen
Vlada Republike Slovenije preverja strokovno utemeljenost
ukrepov iz tega odloka na podlagi strokovnih mnenj.
V. KONČNA DOLOČBA
8. člen
Ta odlok začne veljati 19. aprila 2021 in velja do vključno
25. aprila 2021.
Št. 00726-19/2021
Ljubljana, dne 14. aprila 2021
EVA 2021-2130-0023
Vlada Republike Slovenije
Janez Janša
predsednik

Priloga
1: Higienska navodila pri izvajanju gostinske dejavnosti za preprečevanje
širjenja okužbe z virusom SARS-CoV-2