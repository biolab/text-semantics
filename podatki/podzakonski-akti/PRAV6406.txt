1. člen
S tem pravilnikom se določajo grafični znaki, ki se
uporabljajo pri izdelavi grafičnih prilog študij požarne varnosti in grafičnih
prilog požarnih redov (požarnih načrtov in načrtov evakuacije) ter barve
grafičnih znakov.
2. člen
(1) Grafični znaki, ki se uporabljajo pri izdelavi grafičnih prilog
študij požarne varnosti in grafičnih prilog požarnih redov, so določeni v
prilogi, ki je sestavni del tega pravilnika.
(2) Za izdelavo grafičnih prilog študij požarne varnosti in
za izdelavo požarnega načrta, se uporablja grafične znake iz prejšnjega odstavka
in standarde SIST ISO 6790 in SIST EN 60079-10.
(3) Za načrt evakuacije se uporabljajo znaki po standardih SIST
1013 in SIST ISO 6790.
(4) Velikost grafičnih oznak iz drugega in prejšnjega odstavka
se smiselno prilagaja velikosti grafične priloge oziroma načrta.
3. člen
Z dnem uveljavitve tega pravilnika preneha veljati drugi stavek
drugega odstavka 9. člena Pravilnika o požarnem redu (Uradni list RS, št.
39/97).
4. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 017-02-61/2004-2
Ljubljana, dne 15. decembra 2004.
EVA 2004-1911-0037
Karl Erjavec l. r.
Minister
za obrambo

Priloga
1: Grafični znaki