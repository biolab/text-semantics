I.
S tem odlokom se ustanovijo naslednje komisije
in odbori Državnega zbora:
1.    
Komisija za peticije ter za človekove pravice
in enake možnosti,
2.    
Ustavna komisija,
3.    
Odbor za gospodarstvo,
4.    
Odbor za infrastrukturo in prostor,
5.    
Odbor za kmetijstvo, gozdarstvo, prehrano in
okolje,
6.    
Odbor za finance in monetarno politiko,
7.    
Odbor za zunanjo politiko,
8.    
Odbor za pravosodje,
9.    
Odbor za notranje zadeve, javno upravo in
lokalno samoupravo,
10. 
Odbor za obrambo,
11. 
Odbor za zdravstvo,
12. 
Odbor za delo, družino, socialne zadeve in
invalide,
13. 
Odbor za izobraževanje, znanost, šport in mladino,
14. 
Odbor za kulturo ter
15. 
Odbor za zadeve Evropske unije.
II.
Komisije in odbori Državnega zbora imajo,
poleg pristojnosti določenih s Poslovnikom Državnega zbora in drugimi predpisi,
naslednje naloge:
1. Komisija za peticije ter za človekove pravice in enake
možnosti:
-     obravnava pritožbe in predloge (v nadaljnjem besedilu: vloge)
državljanov, v katerih opozarjajo na določene probleme pri izvajanju zakonov in
drugih aktov,
-     obravnava vloge, ki se nanašajo na posamične zadeve in ukrepa pri
pristojnih organih,
-     proučuje prošnje, pritožbe in druge pobude splošnega pomena, ki jih
pošiljajo državljani Državnemu zboru in drugim organom ter ugotavlja vzroke
zanje,
-     obvešča pristojna delovna telesa Državnega zbora o pojavih, ki
nastajajo pri uporabi zakonov in jim predlaga ustrezne ukrepe za učinkovito
uresničevanje pravic, dolžnosti in pravnih interesov državljanov,
-     spremlja in proučuje problematiko uresničevanja človekovih pravic
in temeljnih svoboščin ter daje pobude in priporočila organom in pravnim
osebam,
-     spremlja in proučuje vprašanja, ki se nanašajo na uresničevanje
politike enakih možnosti ter na izvajanje enakopravnega vključevanja žensk in
moških na vseh področjih družbenega življenja in dela,
-     spremlja uresničevanje mednarodnih obveznosti Republike Slovenije,
ki se nanašajo na človekove pravice,
-     obravnava redna letna in posebna poročila Varuha človekovih pravic
ter poročila drugih organov, ki poročajo Državnemu zboru, kolikor se ta
nanašajo na izvajanje in uresničevanje človekovih pravic in temeljnih svoboščin
in
-     kot zainteresirano delovno telo obravnava predloge zakonov in
drugih aktov, ki se nanašajo na človekove pravice in temeljne svoboščine ter
zagotavljanje enakih možnosti.
2. Ustavna komisija:
-     obravnava predloge za začetek postopka za spremembo Ustave Republike
Slovenije, za spremembo Ustavnega zakona za izvedbo Temeljne ustavne listine o
samostojnosti in neodvisnosti Republike Slovenije, za spremembo Ustavnega
zakona za izvedbo Ustave Republike Slovenije in za spremembo Ustavnega zakona o
spremembi Ustave Republike Slovenije,
-     pripravi predloge ustavnih zakonov za spremembe ustavnih aktov iz
prejšnje alinee in predloge odlokov o njihovi razglasitvi.
3. Odbor za gospodarstvo obravnava predloge zakonov,
druge akte in problematiko, ki se nanaša:
-    
na ekonomski sistem in razvoj,
-    
na tehnologijo, pošto in meroslovje,
-    
na notranji trg ter tehnično zakonodajo in
merila,
-    
na varstvo potrošnikov,
-    
na varstvo konkurence,
-    
na ekonomske odnose s tujino,
-    
na razvoj podjetniškega sektorja in
konkurenčnosti,
-    
na intelektualno lastnino,
-    
na drobno gospodarstvo in turizem,
-    
na industrijske projekte in
-    
na druga vprašanja, ki jih obravnava za ta
področja pristojno ministrstvo.
Odbor tudi:
-     obravnava predloge zakonov, druge akte in problematiko s področja
regionalnega razvoja,
-     obravnava predloge, ki se nanašajo na teritorialno členitev
Republike Slovenije, povezane s programi strukturne in kohezijske politike,
-     spremlja izvajanje zakonodaje s področja skladnega regionalnega
razvoja in razvojne podpore regijam ter nalog na področju medregionalnega
meddržavnega razvojnega sodelovanja in čezmejnega razvojnega povezovanja ter
oblikovanja evroregij,
-     spremlja priprave in usklajevanje strateških dokumentov Vlade z
Evropsko unijo (v nadaljnjem besedilu: EU), na podlagi katerih Republika
Slovenija prejema strukturna sredstva iz evropskega proračuna,
-     spremlja izvajanje nalog splošnega upravljanja za potrebe evropskih
strukturnih skladov in kohezijskega sklada, ki izhajajo iz veljavnega pravnega
reda EU s področja kohezijske politike in
-     druge zadeve, povezane s področjem regionalnega razvoja in evropske
kohezijske politike.
Odbor obravnava zadeve EU s svojega delovnega področja.
4. Odbor za infrastrukturo in prostor obravnava
predloge zakonov, druge akte in problematiko, ki se nanaša:
-     na energetiko, rudarstvo, učinkovito rabo energije in obnovljive
vire energije,
-     na urejanje prostora in graditev,
-     na stanovanjsko področje,
-     na stavbno-zemljiško področje,
-     na geodetsko dejavnost,
-     na prometno politiko,
-     na cestni promet, razen nadzora varnosti cestnega prometa,
-     na železniški promet,
-     na zračni promet,
-     na pomorski promet in plovbo po celinskih vodah,
-     na žičniške naprave,
-     na prometno infrastrukturo in
-     na druga vprašanja, ki jih obravnava za ta področja pristojno
ministrstvo.
Odbor obravnava zadeve EU s svojega delovnega področja.
5. Odbor za kmetijstvo, gozdarstvo, prehrano in okolje obravnava
predloge zakonov, druge akte in problematiko, ki se nanaša:
-     na kmetijstvo,
-     na razvoj podeželja,
-     na prehrano,
-     na varstvo rastlin,
-     na veterinarstvo in zootehniko,
-     na gozdarstvo, lovstvo ter ribištvo,
-     na varnost in kakovost krme in hrane oziroma živil, uporabo
materialov, ki prihajajo v stik z živili v postopkih pridelave, predelave in
distribucije živil, ter varnost in kakovost živil oziroma hrane v gostinski
dejavnosti, institucionalnih obratih prehrane in obratih za prehrano na delu,
-     na varstvo okolja, upravljanje z vodami in ohranjanje narave,
-     na jedrsko varnost,
-     na podnebne spremembe,
-     na javne službe varstva okolja, javne službe ohranjanja narave,
javne službe urejanja voda,
-     na varstvo pred ionizirajočimi sevanji,
-     na investicije v okoljsko ter vodno infrastrukturo,
-     na sanacijo naravnih in drugih nesreč in
-     na druga vprašanja, ki jih obravnava za ta področja pristojno
ministrstvo.
Odbor obravnava zadeve EU s svojega delovnega področja.
6. Odbor za finance in monetarno politiko obravnava
predloge zakonov, druge akte in problematiko, ki se nanaša:
-     na makroekonomsko politiko in koordinacijo strukturnih reform,
-     na javnofinančne prihodke in odhodke,
-     na proračun in javna naročila,
-     na zakladništvo in javno računovodstvo,
-     na davčni in carinski sistem,
-     na finančni sistem,
-     na finančno premoženje,
-     na poroštva,
-     na zadolževanje javnega sektorja,
-     na javno-zasebno partnerstvo,
-     na preglednost finančnih odnosov,
-     na centralnobančni sistem in monetarno politiko,
-     na preprečevanje in odkrivanje pranja denarja,
-     na prirejanja iger na srečo,
-     na državne pomoči,
-     na makrofiskalne analize in napovedi,
-     na delovanje Slovenske odškodninske družbe d.d. in Kapitalske
družbe pokojninskega in invalidskega zavarovanja d.d. in
-     na druga vprašanja, ki jih obravnava za ta področja pristojno
ministrstvo.
Odbor obravnava zadeve EU s svojega delovnega področja.
7. Odbor za zunanjo politiko obravnava predloge
zakonov, drugih aktov in problematiko, ki se nanaša:
-    na področje zunanjih zadev države,
-    na gospodarsko diplomacijo,
-    na konzularne zaščite,
-    na mednarodno pravo ter mednarodne pogodbe,
-    na mednarodno razvojno sodelovanje in humanitarno pomoč in
-    na druga vprašanja, ki jih obravnava za ta področja pristojno
ministrstvo.
Odbor tudi:
-     obravnava problematiko, ki zadeva bilateralno in multilateralno
parlamentarno sodelovanje,
-     lahko zavzema in posreduje stališča o zadevah, ki so na dnevnem
redu mednarodnih parlamentarnih teles, institucij in organizacij ter opozarja
predsednika Državnega zbora in predsednike delovnih teles na posamezna
vprašanja v zvezi s tem,
-     potrjuje pobude za sklenitev mednarodnih pogodb, ki so v izključni
pristojnosti Republike Slovenije, ter v primeru novih elementov v pogajanjih
tudi nova stališča za delo pogajalskih delegacij,
-     obravnava predloge za odprtje ali zaprtje diplomatskih
predstavništev Republike Slovenije v tujini ter za imenovanje vodij
diplomatskih predstavništev,
-     pripravlja predloge kolegiju predsednika Državnega zbora za sestavo
delegacij, ki sodelujejo v mednarodnih parlamentarnih institucijah ter v
mednarodnih organizacijah in telesih in
-     usmerja mednarodno dejavnosti Državnega zbora v skladu s
pravilnikom.
Odbor v skladu z Zakonom o sodelovanju med državnim zborom in vlado
v zadevah Evropske unije in Poslovnikom Državnega zbora:
-     obravnava zadeve EU s področja zunanje in varnostne politike ter s
tem povezane zunanje dejavnosti EU, vključno z vprašanji širitve EU s svojega
področja ter vlogo in dejavnost Slovenije v pogajalskem procesu z zunanjepolitičnega
vidika,
-     obravnava zadeve s področja zunanjih odnosov in širitve, ki so na
dnevnem redu Sveta Evropske unije za splošne zadeve, Sveta Evropske unije za
zunanje zadeve (GAC in FAC) in Evropskega sveta,
-     obravnava predloge zakonov o ratifikaciji sprememb pogodb, na
katerih temelji EU, vključno s pogodbami o pristopu držav kandidatk k EU, ter
predloge zakonov o ratifikaciji mednarodnih pogodb, ki jih sklepa Republika
Slovenija skupaj z ostalimi državami članicami EU ter Evropsko skupnostjo
oziroma Evropsko skupnostjo za atomsko energijo,
-     obravnava predloge deklaracij o usmeritvah za delovanje Republike
Slovenije v institucijah EU,
-     na svojem področju sodeluje z institucijami ter drugimi organi EU
in
-     sodeluje z matičnimi delovnimi telesi v zvezi z zadevami EU s
svojega delovnega področja.
8. Odbor za pravosodje obravnava predloge zakonov,
druge akte in problematiko, ki se nanaša:
-     na organizacijo in status sodišč, državnega tožilstva, državnega
pravobranilstva in Ustavnega sodišča,
-     na nadzor nad poslovanjem državnega tožilstva, državnega
pravobranilstva ter druge vrste z zakonom določenih pravosodnih nadzorov,
-     na civilno in kaznovalno pravo,
-     na sodne postopke, alternativno reševanje sporov in pravosodno
upravo,
-     na odvetništvo in notariat,
-     na izvrševanje kazenskih sankcij,
-     na varstvo osebnih podatkov,
-     na mednarodno pravno pomoč in mednarodno pravosodno sodelovanje v civilnih
in kazenskih zadevah,
-     na
e-pravosodje,
-     na
sistemsko urejanje gospodarskih javnih služb,
-     na
sistemsko urejanje ravnanja s stvarnim premoženjem države in lokalnih skupnosti
in
-     na druga vprašanja, ki jih obravnava za ta področja pristojno
ministrstvo.
Odbor obravnava zadeve EU s svojega delovnega področja.
9. Odbor za notranje zadeve, javno upravo in lokalno
samoupravo obravnava predloge zakonov, druge akte in problematiko, ki se
nanaša:
-    na javno varnost in policijo,
-    na upravne notranje zadeve in migracije,
-    na javno upravo in sistem javnih uslužbencev,
-    na sistemsko urejanje organiziranosti in delovanja javnega
sektorja,
-    na plačni sistem v javnem sektorju,
-    na
volilno in referendumsko zakonodajo,
-    na
sistemsko urejanje splošnega upravnega postopka,
-    na
upravno poslovanje,
-    na elektronsko poslovanje javne uprave,
-    na dostop do informacij javnega značaja,
-    na nevladne organizacije,
-    na
kakovost javne uprave,
-    na boljšo
zakonodajo ter odpravo administrativnih ovir,
-    na
spremljanje in skrb za zaščito posebnih pravic v Sloveniji živeče romske
skupnosti in
-    na druga vprašanja, ki jih obravnava za ta področja pristojno
ministrstvo.
Odbor obravnava tudi:
-     predloge zakonov, druge akte in problematiko s področja
organizacije, pristojnosti, delovanja ter financiranja samoupravnih lokalnih
skupnosti,
-     predloge za spremembo območja občine oziroma za ustanovitev nove
občine ter za spremembo imena in sedeža občine,
-     spremlja izvajanje Evropske listine o lokalni samoupravi in
zakonodaje s področja organiziranja, pristojnosti, delovanja in financiranja
samoupravnih lokalnih skupnosti in
-     druge zadeve, povezane s področjem lokalne samouprave.
Odbor obravnava zadeve EU s svojega delovnega področja.
10. Odbor za obrambo obravnava predloge zakonov, druge
akte in problematiko, ki se nanaša:
-     
na obrambni sistem,
-     
na sistem varstva pred naravnimi in drugimi
nesrečami in
-     
na druga vprašanja, ki jih obravnava za ta
področja pristojno ministrstvo.
Odbor obravnava zadeve EU
s svojega delovnega področja.
11. Odbor za zdravstvo obravnava predloge zakonov,
druge akte in problematiko, ki se nanaša:
-     
na javno zdravje,
-     
na zdravstveno varstvo, zdravstveno zavarovanje
in zdravstvene dejavnosti,
-     
na kemijsko varnost in varstvo pred sevanji,
-     
na zagotavljanje enake, varne in
visokokakovostne celostne zdravstvene obravnave in dostopnosti do zdravstvenih
storitev,
-     
na zdravila in medicinske pripomočke,
-     
na prehranska dopolnila, živila za posebne
prehranske oziroma zdravstvene namene, proizvodnjo in promet materialov, ki
prihajajo v stik z živili, njihovo uporabo v postopkih proizvodnje in
distribucije prehranskih dopolnil ter živil za posebne prehranske oziroma
zdravstvene namene, pitno vodo ter živila oziroma hrano v gostinski dejavnosti,
institucionalnih obratih prehrane in obratih za prehrano na delu z vidika
preprečevanja in obvladovanja nalezljivih bolezni in
-     
na druga vprašanja, ki jih obravnava za ta
področja pristojno ministrstvo.
Odbor obravnava zadeve EU
s svojega delovnega področja.
12. Odbor za delo, družino, socialne zadeve in invalide
obravnava predloge zakonov, druge akte in problematiko, ki se nanaša:
-     
na delovna razmerja in pravice iz dela,
-     
na zaposlovanje in poklicno usposabljanje,
-     
na družino, socialne zadeve in invalidsko
varstvo,
-     
na vojne invalide, vojne veterane in žrtve
vojnega nasilja ter vojna grobišča in
-     
na druga vprašanja, ki jih obravnava za ta
področja pristojno ministrstvo.
Odbor obravnava zadeve EU
s svojega delovnega področja.
13. Odbor za izobraževanje, znanost, šport in mladino obravnava
predloge zakonov, druge akte in problematiko, ki se nanaša:
-    
na predšolsko vzgojo,
-    
na osnovno, srednje in višje šolstvo,
-    
na visoko šolstvo,
-    
na izobraževanje odraslih,
-    
na znanost in raziskovanje,
-    
na informacijsko družbo,
-    
na elektronske komunikacije,
-    
na šport,
-    
na mladino in njeno vlogo ter položaj v družbi,
-    
na spodbujanje
aktivne državljanske kulture med mladimi in vprašanja
stabilnega ter razvojno naravnanega financiranja mladinske politike in
-    
na druga vprašanja, ki jih obravnava za to
področje pristojno ministrstvo.
Odbor obravnava zadeve EU
s svojega delovnega področja.
14. Odbor za kulturo obravnava predloge zakonov, druge
akte in problematiko, ki se nanaša:
-     
na ustvarjanje in umetnost,
-     
na kulturo in kulturni razvoj Slovenije,
slovenskega naroda in narodnih skupnosti ter kulturno dediščino,
-     
na medije,
-     
na slovenski jezik,
-     
na področje verske svobode,
-     
na področji filma in knjige in
-     
na druga vprašanja, ki jih obravnava za to
področje pristojno ministrstvo.
Odbor obravnava zadeve EU
s svojega delovnega področja.
15. Odbor za zadeve Evropske unije v skladu z Zakonom o
sodelovanju med državnim zborom in vlado v zadevah Evropske unije (Uradni list
RS, št. 34/04, 43/10 in 107/10) in Poslovnikom Državnega zbora:
-    
obravnava zadeve Evropske unije, razen zadev s
področja zunanje in varnostne politike, med drugim tudi glede predloga sprememb
pogodb, na katerih temelji Evropska unija, ter glede pogodb o pristopu držav
kandidatk k Evropski uniji, vključno s pogajalskimi izhodišči,
-    
obravnava sklepanje mednarodnih pogodb, ki so v
izključni pristojnosti Evropske unije oziroma Evropske skupnosti za atomsko
energijo, ter sklepanje mednarodnih pogodb, ki jih sklene Republika Slovenija
skupaj z ostalimi državami članicami Evropske unije ter Evropsko unijo oziroma
Evropsko skupnostjo za atomsko energijo,
-    
obravnava predloge deklaracij o usmeritvah za
delovanje Republike Slovenije v institucijah Evropske unije,
-    
sodeluje pri tem, da Državni zbor v skladu z
12. členom Pogodbe o Evropski uniji prispeva k dobremu delovanju Evropske
unije, še posebej s spoštovanjem načela subsidiarnosti v skladu s postopki iz
Protokola o uporabi načel subsidiarnosti in sorazmernosti,
-    
obravnava zadeve, ki so na dnevnem redu
institucij in organov Evropske unije, razen zadev s področja zunanje in
varnostne politike, ter poročila o dejavnostih predstavnikov Republike
Slovenije v teh institucijah in organih,
-    
sodeluje z institucijami in organi Evropske
unije ter z odbori nacionalnih parlamentov za zadeve Evropske unije,
-    
sodeluje z matičnimi delovnimi telesi v zvezi z
zadevami Evropske unije s svojega delovnega področja in
-    
skrbi za evidenco zadev Evropske unije.
III.
Mandatno-volilna komisija na podlagi 20., 21. in tretjega ter četrtega odstavka 22. člena
Zakona o integriteti in preprečevanju korupcije (Uradni list RS, št. 69/11
– uradno prečiščeno besdilo) tudi:
-      
opravlja nadzor nad premoženjskim stanjem,
sprejemanjem daril, nasprotjem interesov ter nezdružljivostjo funkcije s
pridobitno dejavnostjo predsednika komisije za preprečevanje korupcije in obeh
namestnikov predsednika komisije,
-      
obravnava letna poročila Komisije za
preprečevanje korupcije,
-      
obravnava oceno trenutnega stanja na področju
preprečevanja korupcije in preprečevanja ter odpravljanja nasprotja interesov,
-      
obravnava revizijska poročila,
-      
obravnava predloga za razrešitev predsednika
komisije in obeh namestnikov predsednika komisije.
Mandatno-volilna komisija obravnava tudi
druga vprašanja v skladu z zakonom, ki ureja integriteto in preprečevanje
korupcije.
IV.
Delovna telesa Državnega zbora lahko za
obravnavanje specifičnih vprašanj s svojega področja ustanavljajo delovne
skupine. Pri svojem delu lahko angažirajo strokovno pomoč, o čemer odloča
kolegij predsednika Državnega zbora. Delovne skupine pripravljajo gradiva za
odločanje matičnega delovnega telesa, pri delu pa lahko sodeluje zunanja
strokovna in zainteresirana javnost.

Odlok o ustanovitvi in nalogah delovnih teles Državnega
zbora (OdUNDTDZ-3) (Uradni list RS, št. 7/12)
vsebuje naslednji končni določbi:
»V.
Z uveljavitvijo tega odloka preneha veljati
Odlok o ustanovitvi in nalogah delovnih teles Državnega zbora (Uradni list RS,
št. 105/11 in št. 4/12), ki pa se uporablja do imenovanja predsednikov in
podpredsednikov ter določitve članov posameznih delovnih teles na podlagi tega
odloka.
Delovna telesa, ustanovljena na podlagi
tega odloka, prevzamejo zadeve iz svojega delovnega področja, ki so bile
dodeljene delovnim telesom, ustanovljenim na podlagi odloka iz prejšnjega
odstavka.
VI.
Ta odlok začne veljati z dnem, ko ga
sprejme Državni zbor.«.

Odlok o spremembah in dopolnitvah Odloka o ustanovitvi in
nalogah delovnih teles Državnega zbora (OdUNDTDZ-3A) (Uradni list RS, št. 36/12)
vsebuje naslednjo končno določbo:
»7.
Ta odlok začne veljati z dnem, ko ga
sprejme Državni zbor.«.

Odlok o spremembah in
dopolnitvah Odloka o ustanovitvi in nalogah delovnih teles Državnega zbora –
OdUNDTDZ-3B (Uradni list RS, št. 28/13)
vsebuje naslednjo prehodno in končno določbo:
»8.
Do imenovanja predsednikov in
podpredsednikov delovnih teles, ustanovljenih v skladu s tem odlokom, se
uporablja Odlok o ustanovitvi in nalogah delovnih teles Državnega zbora (Uradni
list RS, št. 7/12 in 36/12).
9.
Ta odlok začne veljati z dnem, ko ga
sprejme Državni zbor, uporabljati pa se začne z dnem imenovanja predsednikov in
podpredsednikov delovnih teles, ustanovljenih v skladu s tem odlokom.«.

Odlok o spremembah in
dopolnitvah Odloka o ustanovitvi in nalogah delovnih teles Državnega zbora –
OdUNDTDZ-3C (Uradni list RS, št. 52/13) vsebuje naslednjo končno določbo:
»9.
Ta odlok začne veljati z dnem, ko ga
sprejme Državni zbor.«.