1. člen
(1) Ta pravilnik določa način sodelovanja pristojnega organa
za zootehniko Republike Slovenije iz 71. člena zakona o živinoreji (Uradni list
RS, št. 18/02, 110/02 – ZUreP-1 in 110/02 – ZGO-1) z drugimi pristojnimi organi
v državah članicah Evropske unije in ustreznimi službami Evropske komisije
zaradi zagotovitve skladnosti zakonodaje Evropske unije kot je določeno v
Direktivi Sveta 89/608/EGS, UL 351, z vsemi spremembami (v nadaljnjem besedilu:
direktiva). 
(2) Glede sodelovanja iz prejšnjega odstavka se uporabljata
direktiva in ta pravilnik.
2. člen
V Republiki Sloveniji je pristojni organ za področje
zootehnike Sektor za zootehniko pri Ministrstvu za kmetijstvo, gozdarstvo in
prehrano.
3. člen
Ministrstvo za kmetijstvo, gozdarstvo in prehrano sporoči
Evropski komisiji in drugim državam članicam Evropske unije ime pristojnega
organa za področje zootehnike.
4. člen
Ta pravilnik začne veljati 1. maja 2004.
Št. 321-06-43/2004
Ljubljana, dne 11. marca 2004.
EVA 2004-2311-0009
mag. Franc But l. r. 
Minister 
za kmetijstvo, gozdarstvo in prehrano