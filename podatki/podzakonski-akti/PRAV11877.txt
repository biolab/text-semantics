1. člen
Fakulteta za zdravstvene vede Novo mesto (v
nadaljevanju: fakulteta) izdaja naslednje vrste diplom o pridobljeni javno
veljavni izobrazbi:
-       
diplome o zaključenem visokošolskem strokovnem študijskem programu prve stopnje,
-       
diplome o zaključenem magistrskem študijskem programu druge stopnje,
-       
dvojnike diplom.
2. člen
Diploma se izda na obrazcu, izdelanem iz
posebnega papirja, dimenzije 210 mm x 297 mm.
Gornji in spodnji del diplome sta
srebrno-sive barve. V gornjem delu diplome je z belo barvo odtisnjen napis
»Fakulteta za zdravstvene vede Novo mesto«.
V gornji polovici diplome je z rdečo barvo
odtisnjen napis »Diploma«, pod njim pa je s slepim tiskom odtisnjen znak
fakultete, okroglo obrobljen z napisom Fakulteta za zdravstvene vede Novo
mesto.
V osrednjem delu diplome so navedeni ime in
priimek, datum in kraj rojstva diplomanta oziroma diplomantke, zaključeni
študijski program in podeljeni strokovni naslov.
Diploma posameznega študijskega programa
ima zaporedno številko, datum diplomiranja in kraj izdaje (Novo mesto), ime in
priimek ter lastnoročni podpis dekana/dekanice in direktorja/direktorice
fakultete in odtisnjen pečat fakultete.
Z izjemo imena in priimka, datuma in kraja
rojstva diplomanta oziroma diplomantke, zaporedne številke diplome in datuma
diplomiranja, ki so črne barve, so vsi ostali podatki in predtiskana imena polj
rdeče barve.
Obrazci diplom posameznega študijskega programa so v prilogi
tega pravilnika.
3. člen
Diploma, ki jo izda fakulteta, je javna listina
in je napisana v slovenskem jeziku.
Sestavni del diplome je priloga k diplomi,
katere sestavine določi minister, pristojen za visoko šolstvo, na predlog
Nacionalne agencije Republike Slovenije za kakovost v visokem šolstvu, in je
napisana v slovenskem in angleškem jeziku.
4. člen
Fakulteta izda dvojnik diplome diplomantu,
ki je izgubljeno, uničeno ali odtujeno listino preklical v Uradnem listu
Republike Slovenije, če je iz evidenc fakultete razvidno, da je bil po
zaključenih študijskih obveznostih izdan izvirnik diplome.
Duplikat diplome se izda na obrazcu iz 2.
člena, tako, da je v gornjem desnem kotu zapisano, da gre za duplikat.
Na prvi strani dvojnika diplome so z izjemo
zaporedne številke diplome navedeni podatki iz 2. člena. Namesto lastnoročnega
podpisa se pri imenu in priimku dekana/dekanice in direktorja/direktorice
fakultete zapiše »l.r.«.
Na hrbtni strani dvojnika trenutni/na
dekan/dekanica in direktor/direktorica fakultete podpišeta klavzulo o skladnosti
podatkov dvojnika diplome s podatki evidence, na temelju katere se dvojnik
diplome izdaja. Na hrbtni strani dvojnika diplome se odtisne pečat fakultete.
V evidenco izdanih diplom se vpiše podatek
o izdanem dvojniku diplome, skupaj s podatki o preklicu izvirnika.

Diploma
o pridobitvi strokovnega naslova diplomirani zdravstvenik (VS)
Diploma
o pridobitvi strokovnega naslova diplomirana medicinska sestra (VS)
Diploma
o pridobitvi strokovnega naslova magister vzgoje in menedžmenta v zdravstvu
Diploma
o pridobitvi strokovnega naslova magistrica vzgoje in menedžmenta v zdravstvu

Pravilnik o vsebini in obliki diplome
Fakultete za zdravstvene vede Novo mesto (Uradni list RS, št. 90/13) vsebuje naslednjo končno določbo:
»5. člen
Z dnem uveljavitve tega pravilnika preneha
veljati Pravilnik o vsebini in obliki diplome Visoke šole za zdravstvo Novo
mesto, sprejet 29. 1. 2013 in objavljen v Uradnem listu RS, št. 14/13 z
dne 15. 2. 2013.
Ta pravilnik se objavi v Uradnem listu
Republike Slovenije in se, ne glede na datum diplomiranja diplomanta oziroma
diplomantke, uporablja za vse diplome, izdane po 1. oktobru 2013.«.

Pravilnik o dopolnitvi Pravilnika o vsebini in
obliki diplome Fakultete za zdravstvene vede Novo mesto (Uradni list RS, št. 49/15) vsebuje naslednjo končno določbo:
»2.
Ta pravilnik in obrazci diplom posameznega
študijskega programa se objavijo v Uradnem listu Republike Slovenije.«.