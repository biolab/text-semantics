1. člen
S to uredbo se določi ureditveno območje mednarodnega mejnega
prehoda Petrina (v nadaljnjem besedilu: mejni prehod) na podlagi Elaborata za
ugotavljanje javne koristi za mednarodni mejni prehod Petrina, ki ga je izdelal
Proplus, d.o.o., Maribor pod št. 23/E/2006 januarja 2007, in je na vpogled na
Ministrstvu za javno upravo, Direktoratu za investicije, nepremičnine in skupne
službe državne uprave, Tržaška 21, Ljubljana.
2. člen
(1) Ureditveno območje obsega:
a)    
nepremičnine, potrebne za opravljanje varnostnega, carinskega in
inšpekcijskega nadzora, ter neposredno okolico z objekti, ki so potrebni za
smotrno in varno odvijanje prometa, in sicer zemljišča oziroma deli zemljišč –
parc. št. 2781, 2757/1, 2757/3, 2441, 2440, 2439/1, 2442/2, 2442/1, 2439/2,
2757/4, vse k.o. Kuželj;
b)    
trase za izgradnjo infrastrukturnih objektov in naprav, potrebnih za
nemoteno delovanje mejnega prehoda, ki so električni vod, vodovod, kanalizacija
ter telefonski kabel, ki sicer potekajo znotraj ureditvenega območja, razen za:
- 
prilagoditev cestnega priključka v izmeri cca 19 m2, ki bo
potekal po delu zemljišča parc. št. 2757/3, k.o. Kuželj,
- 
prestavitev SN voda, in to: za jašek in vod v dolžini cca 5 m, ki bo
potekal po zemljišču parc. št. 2443/2, za vod v dolžini cca 38 m, ki bo potekal
po zemljišču parc. št. 2442/1, za jašek na zemljišču parc. št. 2781, vse k.o.
Kuželj.
(2) Meja ureditvenega območja je prikazana v elaboratu iz
prejšnjega člena in je razvidna iz pregledne situacije v merilu 1 : 1000, ki je
kot priloga sestavni del te uredbe.
3. člen
Urbanistična podlaga za določitev ureditvenega območja mejnega
prehoda je prostorski izvedbeni akt Občine Kostel.
Ureditveno področje mejnega prehoda urejajo:
-       
Odlok o spremembah in dopolnitvah prostorskih sestavin dolgoročnega
plana Občine Kočevje za obdobje od leta 1986 do 2000 in srednjeročnega
družbenega plana Občine Kočevje za obdobje od leta 1986 do 1990, za območje
občine Kostel – dopolnjene 2000 (Uradno glasilo Občine Kostel, št. 01/01 in
02/02);
-       
Odlok o prostorsko ureditvenih pogojih Občine Kostel (Uradno glasilo
Občine Kostel, št. 02/02).
4. člen
Območje mejnega prehoda zajema zemljišča, namenjena:
-       
za novogradnjo, postavitev objekta carinarnice in policije,
-       
za odstranitev obstoječih objektov,
-       
za rušitev vseh utrjenih površin in izvedbo novih voznih površin,
-       
za ureditev parkirišč in potrebne infrastrukture,
-       
za zunanjo ureditev.
5. člen
Šteje se, da je za namene gradnje iz prejšnjega člena na
ureditvenem območju iz 2. člena te uredbe izkazana javna korist.
6. člen
Z dnem uveljavitve te uredbe lahko pooblaščeni investitor prične
s pripravljalnimi deli na območju mejnega prehoda.
7. člen
Ta uredba začne veljati naslednji dan po objavi v Uradnem listu
Republike Slovenije.
Št. 00714-7/2007/6
Ljubljana, dne 1. marca 2007
EVA 2007-3111-0022
Vlada Republike Slovenije
Janez Janša l.r. 
Predsednik

Območje
meddržavnega mejnega prehoda Petrina