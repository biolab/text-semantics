1. člen
Ta pravilnik določa izobrazbo, ki jo morajo imeti
predavatelji višje strokovne šole (v nadaljevanju: predavatelji) in drugi strokovni
delavci, ki z njimi sodelujejo pri izvajanju strokovnih nalog v višješolskem
programu višjega strokovnega izobraževanja Balet, ki ga je sprejel minister,
pristojen za šolstvo, s Pravilnikom o višješolskem študijskem programu Balet
(Uradni list RS, št. 63/05).
2. člen
V tem pravilniku izobrazba pomeni študijski program za pridobitev
izobrazbe, po katerem se pridobi strokovni naslov v skladu z Zakonom o
strokovnih in znanstvenih naslovih (Uradni list RS, št. 61/06) ali končan
javnoveljavni izobraževalni program, pri posameznem strokovnem delavcu pa tudi
študijski program izpopolnjevanja.
3. člen
Če v tem pravilniku pri posameznih predmetih ni navedeno, ali
je ustrezen enopredmetni ali dvopredmetni študijski program, se šteje, da je
ustrezen tako enopredmetni kot dvopredmetni študijski program.
4. člen
1.    
Strokovna terminologija v francoskem jeziku
Predavatelj strokovne terminologije v francoskem jeziku je
lahko, kdor je končal univerzitetni študijski program francoščine. 
2.    
Informatika 
Predavatelj informatike je lahko, kdor je končal
univerzitetni študijski program računalništva in informatike, matematike (smer
– računalništvo z matematiko ali uporabna matematika), računalništva z
matematiko, računalništva, organizacije in managementa sistemov (smer –
organizacija in management informacijskih sistemov), ekonomije (smer – poslovno
informacijska) ali sociologije (smer – družboslovna informatika).
Predavatelj informatike je lahko tudi, kdor je končal
univerzitetni študijski program in je končal študijski program izpopolnjevanja iz
informatike.
3.    
Teorija vzgoje in izobraževanja ter metodologija
Predavatelj teorije vzgoje in izobraževanja ter metodologije je
lahko, kdor je končal univerzitetni študijski program pedagogike.
4.    
Psihologija učenja
Predavatelj psihologije učenja je lahko, kdor je končal univerzitetni
študijski program psihologije ali pedagogike.
5.    
Metodika baleta
Predavatelj metodike baleta je lahko, kdor je končal:
-       
univerzitetni študijski program baleta ali
-       
univerzitetni študijski program in je pred tem končal višješolski študijski
program višjega strokovnega izobraževanja balet ali izobraževalni program za
pridobitev srednje strokovne oziroma srednje izobrazbe ples, glasbene gimnazije
(D – balet) ali umetniške gimnazije (plesna smer, modul balet).
Predavatelj metodike baleta je lahko tudi, kdor je končal višješolski
študijski program višjega strokovnega izobraževanja balet ali izobraževalni
program za pridobitev srednje strokovne oziroma srednje izobrazbe ples,
glasbene gimnazije (D – balet) ali umetniške gimnazije (plesna smer, modul
balet) in je:
-       
najmanj pet let solist opernega baleta,
-       
najmanj deset let solist v zboru opernega baleta.
6.    
Starinski in karakterni plesi
Predavatelj starinskih in karakternih plesov je lahko, kdor je
končal:
-       
univerzitetni študijski program baleta ali plesa ali
-       
univerzitetni študijski program in je pred tem končal višješolski
študijski program višjega strokovnega izobraževanja balet ali izobraževalni
program za pridobitev srednje strokovne oziroma srednje izobrazbe ples,
glasbene gimnazije (D – balet) ali umetniške gimnazije (plesna smer, modul
balet).
Predavatelj starinskih in karakternih plesov je lahko tudi, kdor
je končal višješolski študijski program višjega strokovnega izobraževanja balet
ali izobraževalni program za pridobitev srednje strokovne oziroma srednje
izobrazbe ples, glasbene gimnazije (D – balet) ali umetniške gimnazije (plesna
smer, modul balet) in je:
-       
najmanj pet let solist opernega baleta,
-       
najmanj deset let solist v zboru opernega baleta.
7.    
Duetni ples
Predavatelj duetnega plesa je lahko, kdor je končal:
-       
univerzitetni študijski program baleta ali plesa ali
-       
univerzitetni študijski program in je pred tem končal višješolski
študijski program višjega strokovnega izobraževanja balet ali izobraževalni
program za pridobitev srednje strokovne oziroma srednje izobrazbe ples,
glasbene gimnazije (D – balet) ali umetniške gimnazije (plesna smer, modul
balet).
Predavatelj duetnega plesa je lahko tudi, kdor je končal izobraževalni
program za pridobitev srednje strokovne oziroma srednje izobrazbe ples, glasbene
gimnazije (D – balet) ali umetniške gimnazije (plesna smer, modul balet) in je:
-       
najmanj pet let solist opernega baleta,
-       
najmanj deset let solist v zboru opernega baleta.
8.    
Sodobni ples
Predavatelj sodobnega plesa je lahko, kdor je končal:
-       
univerzitetni študijski program baleta ali plesa ali
-       
univerzitetni študijski program in je pred tem končal višješolski
študijski program višjega strokovnega izobraževanja balet ali izobraževalni
program za pridobitev srednje strokovne oziroma srednje izobrazbe ples,
glasbene gimnazije (D – balet) ali umetniške gimnazije (plesna smer).
Predavatelj sodobnega plesa je lahko tudi, kdor je končal:
-       
višješolski študijski program višjega strokovnega izobraževanja balet
ali
-       
izobraževalni program za pridobitev srednje strokovne oziroma srednje
izobrazbe ples, glasbene gimnazije (D – balet) ali umetniške gimnazije (plesna
smer, modul balet) in je:
·  najmanj pet let
solist opernega baleta in je koreograf oziroma izvajalec najmanj treh projektov
na področju sodobnega plesa,
·  najmanj deset let
solist v zboru opernega baleta in je koreograf oziroma izvajalec najmanj treh
projektov na področju sodobnega plesa,
-       
izobraževalni program za pridobitev srednje strokovne oziroma srednje
izobrazbe, ima status samostojnega kulturnega ustvarjalca s področja plesa in
je koreograf oziroma izvajalec najmanj treh projektov na področju sodobnega
plesa.
9.    
Koreografija
Predavatelj koreografije je lahko, kdor je končal:
-       
univerzitetni študijski program baleta ali plesa ali
-       
univerzitetni študijski program in je pred tem končal višješolski
študijski program višjega strokovnega izobraževanja balet ali izobraževalni
program za pridobitev srednje strokovne oziroma srednje izobrazbe ples,
glasbene gimnazije (D – balet) ali umetniške gimnazije (plesna smer, modul
balet).
Predavatelj koreografije je lahko tudi, kdor je končal:
-       
višješolski študijski program višjega strokovnega izobraževanja balet
ali
-       
izobraževalni program za pridobitev srednje strokovne oziroma srednje
izobrazbe ples, glasbene gimnazije (D – balet) ali umetniške gimnazije (plesna
smer, modul balet) in je:
·  najmanj
pet let solist opernega baleta in ima izkušnje s postavitvijo najmanj petih
zahtevnejših baletnih koreografij,
·  najmanj
deset let solist v zboru opernega baleta in ima izkušnje s postavitvijo najmanj
petih zahtevnejših baletnih koreografij.
10. 
Teorija glasbe
Predavatelj teorije glasbe je lahko, kdor je končal
univerzitetni študijski program glasbene pedagogike, kompozicije in glasbene
teorije ali dirigiranja.
11. 
Zgodovina plesa
Predavatelj zgodovine plesa je lahko, kdor je končal:
-       
univerzitetni študijski program baleta ali plesa ali
-       
univerzitetni študijski program muzikologije, umetnostne zgodovine ali
kulturologije in je pred tem končal višješolski študijski program višjega
strokovnega izobraževanja balet ali izobraževalni program za pridobitev srednje
strokovne oziroma srednje izobrazbe ples, glasbene gimnazije (D – balet) ali
umetniške gimnazije (plesna smer, modul balet),
-       
izobraževalni program za pridobitev srednje strokovne oziroma srednje
izobrazbe ples, glasbene gimnazije (D – balet) ali umetniške gimnazije (plesna
smer, modul balet) in je:
·  najmanj
pet let solist opernega baleta,
·  najmanj
deset let solist v zboru opernega baleta.
12. 
Zdravje
Predavatelj zdravja je lahko, kdor je končal:
-       
univerzitetni študijski program medicine ali splošne medicine ali
-       
univerzitetni študijski program in je pred tem končal visokošolski
strokovni ali višješolski študijski program zdravstvene nege.
13. 
Hospitacije
Predavatelj hospitacij je lahko, kdor je končal:
-       
univerzitetni študijski program baleta ali plesa ali
-       
univerzitetni študijski program in je pred tem končal višješolski
študijski program višjega strokovnega izobraževanja balet ali izobraževalni
program za pridobitev srednje strokovne oziroma srednje izobrazbe ples,
glasbene gimnazije (D – balet) ali umetniške gimnazije (plesna smer, modul
balet) ali
-       
univerzitetni študijski program pedagogike.
Predavatelj hospitacij je lahko tudi, kdor je končal
višješolski študijski program višjega strokovnega izobraževanja balet ali
izobraževalni program za pridobitev srednje strokovne oziroma srednje izobrazbe
ples, glasbene gimnazije (D – balet) ali umetniške gimnazije (plesna smer,
modul balet) in je:
-       
najmanj pet let solist opernega baleta,
-       
najmanj deset let solist v zboru opernega baleta.
14. 
Praktično pedagoško delo
Predavatelj praktičnega pedagoškega dela je lahko, kdor je
končal:
-       
univerzitetni študijski program baleta ali plesa ali
-       
univerzitetni študijski program in je pred tem končal višješolski
študijski program višjega strokovnega izobraževanja balet ali izobraževalni
program za pridobitev srednje strokovne oziroma srednje izobrazbe ples,
glasbene gimnazije (D – balet) ali umetniške gimnazije (plesna smer, modul
balet) ali
-       
univerzitetni študijski program pedagogike.
Predavatelj praktičnega pedagoškega dela je lahko tudi, kdor
je končal višješolski študijski program višjega strokovnega izobraževanja balet
ali izobraževalni program za pridobitev srednje strokovne oziroma srednje
izobrazbe ples, glasbene gimnazije (D – balet) ali umetniške gimnazije (plesna
smer, modul balet) in je:
-       
najmanj pet let solist opernega baleta,
-       
najmanj deset let solist v zboru opernega baleta.
15. 
Korepeticije pri:
-       
metodiki baleta,
-       
starinskih in karakternih plesih,
-       
duetnem plesu,
-       
sodobnem plesu
Predavatelj, ki izvaja korepeticijo pri metodiki baleta,
starinskih in karakternih plesih, duetnem plesu oziroma sodobnem plesu je
lahko, kdor je končal univerzitetni študijski program klavirja.
Predavatelj, ki izvaja korepeticijo pri metodiki baleta,
starinskih in karakternih plesih, duetnem plesu oziroma sodobnem plesu je lahko
tudi, kdor je končal univerzitetni študijski program orgel, kompozicije,
glasbene teorije, dirigiranja, glasbene pedagogike ali cerkvene glasbe in je
pred tem končal izobraževalni program za pridobitev srednje strokovne oziroma
srednje izobrazbe glasba (petje, instrument – klavir), glasbene gimnazije (petje,
instrument – klavir) ali umetniške gimnazije (glasbena smer, modulu petje,
instrument – klavir).
16. 
Knjižnica
Knjižničar je lahko, kdor:
-       
je končal univerzitetni študijski program bibliotekarstva,
-       
izpolnjuje pogoje o izobrazbi za predavatelja v skladu s tem pravilnikom
in je končal študijski program izpopolnjevanja iz bibliotekarstva.
Kdor je pridobil višjo izobrazbo z višješolskim študijskim programom
knjižničarstva, mu ni treba opravljati študijskega programa izpopolnjevanja iz
bibliotekarstva.
5. člen
Ne glede na določbe tega pravilnika je za predavatelje ustrezna
tudi izobrazba, pridobljena po podiplomskih študijskih programih za pridobitev
specializacije, magisterija oziroma doktorata znanosti ustrezne smeri.
6. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 0070-28/2007
Ljubljana, dne 14. februarja 2008
EVA 2007-3311-0077
dr. Milan Zver l.r.
Ministerza šolstvo in šport