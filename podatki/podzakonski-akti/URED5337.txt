1. člen
(vsebina)
S to uredbo se določata pristojna organa za spremljanje uživanja
in uporabe arom, pristojni organ za poročanje Komisiji in Evropski agenciji za
varnost hrane, pristojna organa za izvajanje uradnega nadzora in sankcije za
izvajanje Uredbe (ES) št. 1334/2008 Evropskega parlamenta in Sveta z dne 16. decembra
2008 o aromah in nekaterih sestavinah živil z aromatičnimi lastnostmi za
uporabo v in na živilih ter spremembi Uredbe Sveta (EGS) št. 1601/91, uredb
(ES) št. 2232/96 in (ES) št. 110/2008 ter Direktive 2000/13/ES (UL L št. 354 z
dne 31. 12. 2008, str. 34), zadnjič spremenjene z Uredbo Komisije (EU) št.
985/2013 z dne 14. oktobra 2013 o spremembi in popravku Priloge I k Uredbi (ES)
št. 1334/2008 Evropskega parlamenta in Sveta glede uporabe nekaterih aromatičnih
snovi (UL L št. 273 z dne 15. 10. 2013, str. 18), (v nadaljnjem besedilu:
Uredba 1334/2008/ES).
2. člen
(spremljanje in poročanje držav članic)
(1) V skladu z 20. členom Uredbe 1334/2008/ES je za spremljanje
uživanja in uporabe arom s seznama Unije in uživanja snovi iz priloge III
Uredbe 1334/2008/ES pristojna Uprava Republike Slovenije za varno hrano,
veterinarstvo in varstvo rastlin (v nadaljnjem besedilu: uprava) 
(2) Ne glede na določbo prejšnjega odstavka je v skladu z 20.
členom Uredbe 1334/2008/ES za spremljanje uživanja in uporabe arom s seznama
Unije in uživanja snovi iz priloge III Uredbe 1334/2008/ES za področje
prehranskih dopolnil, živil za posebne prehranske namene oziroma zdravstvene namene
pristojno Ministrstvo za zdravje. 
(3) O ugotovitvah glede spremljanja uživanja in uporabe arom
v skladu s prvim in drugim odstavkom tega člena uprava poroča Komisiji in
Evropski agenciji za varnost hrane.
3. člen
(uradni nadzor)
(1) Uradni nadzor nad izvajanjem te uredbe opravlja uprava.
(2) Ne glede na določbo prejšnjega odstavka uradni nadzor nad
izvajanjem te uredbe za področje prehranskih dopolnil, živil za posebne
prehranske namene oziroma zdravstvene namene opravlja Zdravstveni inšpektorat
Republike Slovenije.
4. člen
(hujše kršitve)
(1) Z globo od 6.000 do 30.000 eurov se kaznuje za prekršek
pravna oseba, ki: 
-       
daje v promet arome oziroma sestavine živil z aromatičnimi lastnostmi,
ki niso v skladu z zahtevami iz 5. člena Uredbe 1334/2008/ES; 
-       
daje v promet živila, v katerih uporaba arom oziroma sestavine živil z
aromatičnimi lastnostmi ni v skladu z zahtevami iz 5. člena Uredbe
1334/2008/ES; 
-       
živilom dodaja snovi iz prvega odstavka 6. člena Uredbe 1334/2008/ES; 
-       
daje v promet sestavljeno živilo iz drugega odstavka 6. člena Uredbe
1334/2008/ES, v katerem je presežena najvišja dovoljena vsebnost teh snovi; 
-       
uporablja za proizvodnjo arom oziroma sestavin živil z aromatičnimi
lastnostmi izvorne snovi iz prvega odstavka 7. člena Uredbe 1334/2008/ES; 
-       
ne uporablja arom oziroma sestavin živil z aromatičnimi lastnostmi,
proizvedenimi iz izvornih snovi, pod pogoji iz drugega odstavka 7. člena Uredbe
1334/2008/ES. 
(2) Z globo od 3.000 do 6.000 eurov se za prekršek iz
prejšnjega odstavka kaznuje samostojni podjetnik posameznik. 
(3) Z globo od 1.500 do 3.000 eurov se za prekršek iz prvega
odstavka tega člena kaznuje odgovorna oseba pravne osebe ali odgovorna oseba
samostojnega podjetnika posameznika. 
(4) Z globo od 600 do 3.000 eurov se kaznuje za prekršek
posameznik, če stori dejanje iz prvega odstavka tega člena.
5. člen
(druge kršitve)
(1) Z globo od 3.000 do 15.000 eurov se kaznuje za prekršek
pravna oseba, ki arom ne označi skladno z zahtevami 14. do 18. člena Uredbe
1334/2008/ES. 
(2) Z globo od 1.200 do 7.500 eurov se za prekršek iz
prejšnjega odstavka kaznuje samostojni podjetnik posameznik. 
(3) Z globo od 1.000 do 3.000 eurov se za prekršek iz prvega
odstavka tega člena kaznuje odgovorna oseba pravne osebe ali odgovorna oseba
samostojnega podjetnika posameznika. 
(4) Z globo od 500 do 1.500 eurov se kaznuje za prekršek
posameznik, če stori dejanje iz prvega odstavka tega člena.

Uredba o izvajanju uredbe (ES) o aromah za
živila (Uradni list RS, št. 12/11) vsebuje naslednji končni določbi:
»6. člen
(prenehanje veljavnosti)
Z dnem uveljavitve ta uredbe preneha veljati Pravilnik o
aromah (Uradni list RS, št. 77/01, 31/04 in 45/08 - ZKme-1).
7. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.

Uredba o spremembah Uredbe o izvajanju uredbe
(ES) o aromah za živila (Uradni list RS, št. 103/13) vsebuje naslednjo končno določbo:
»4. člen
(začetek veljavnosti)
Ta uredba začne veljati 1. januarja 2014.«.