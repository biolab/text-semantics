I. SPLOŠNA DOLOČBA
1. člen
Ustanovitelj Univerze na Primorskem je
Republika Slovenija.
Ustanoviteljske pravice in obveznosti
izvršuje Vlada Republike Slovenije.
II. STATUSNA OPREDELITEV UNIVERZE NA
PRIMORSKEM
2. člen
Ime: Univerza na Primorskem
Skrajšano ime: UP
Ime v italijanskem jeziku: Universita del
Litorale
Sedež: Koper, Titov trg 4.
Univerza na Primorskem (v nadaljnjem
besedilu: univerza) je pravna oseba.
3. člen
Univerza
ima naslednje članice:
Fakultete:
Univerza na Primorskem
Fakulteta za humanistične študije
Skrajšano ime: UP FHŠ
Ime v italijanskem jeziku: Università del
Litorale, Facoltà di Studi Umanistici
Sedež: Koper, Titov trg 5
Univerza na Primorskem
Fakulteta za management
Skrajšano ime: UP FM
Ime v italijanskem jeziku: Università del
Litorale, Facoltà di Management
Sedež: Koper, Izolska vrata 2
Univerza na Primorskem
Fakulteta za matematiko, naravoslovje in
informacijske tehnologije
Skrajšano ime: UP FAMNIT
Ime v italijanskem jeziku: Università del
Litorale, Facoltà di Scienze Matematiche, Naturali e Tecnologie Informatiche
Sedež: Koper, Glagoljaška 8
Univerza na Primorskem
Fakulteta za turistične študije – Turistica
Skrajšano ime: UP FTŠ Turistica
Ime v italijanskem jeziku: Università del
Litorale, Facoltà di Studi per il Turismo – Turistica
Sedež: Portorož, Obala 11 a
Univerza na Primorskem
Fakulteta za vede o zdravju
Skrajšano ime: UP FVZ
Ime v italijanskem jeziku: Università del
Litorale, Facoltà di Scienze della Salute
Sedež: Izola, Polje 42
Univerza na Primorskem
Pedagoška fakulteta
Skrajšano ime: UP PEF
Ime v italijanskem jeziku: Università del
Litorale, Facoltà di Studi Educativi
Sedež: Koper, Cankarjeva 5
Drugi
zavodi:
Univerza na Primorskem
Inštitut Andrej Marušič
Skrajšano ime: UP IAM
Ime v italijanskem jeziku: Università del
Litorale, Istituto Andrej Marušič
Sedež: Koper, Muzejski trg 2
Univerza na Primorskem
Študentski domovi
Skrajšano ime: UP ŠD
Ime v italijanskem jeziku: Università del
Litorale, Case dello studente
Sedež: Koper, Ankaranska 7
Univerza na Primorskem
Univerzitetna knjižnica
Skrajšano ime: UP UK
Ime v italijanskem jeziku: Università del
Litorale, Biblioteca Universitaria
Sedež: Koper, Titov trg 5.
4. člen
Univerza lahko v okviru svoje dejavnosti
ter po poprejšnjem soglasju ustanovitelja ustanovi zavod, gospodarsko družbo,
ustanovo ali drugo pravno osebo.
5. člen
Statut univerze določi pogoje, ki jih
morajo izpolnjevati samostojni visokošolski in drugi zavodi, da postanejo
pridružene članice univerze, ter s tem povezane pravice in obveznosti.
III. DEJAVNOST UNIVERZE IN ČLANIC
6. člen
Univerza razvija znanosti, stroke in umetnosti
tako, da prek svojih članic opravlja, v skladu s predpisom o standardni
klasifikaciji dejavnosti, naslednje dejavnosti: 
-      
izobraževalno dejavnost: 
- P 85.422 visokošolsko
izobraževanje, 
- P 85.5 drugo
izobraževanje, izpopolnjevanje in usposabljanje, 
-      
znanstveno-raziskovalno dejavnost: 
- M 72 znanstvena
raziskovalna in razvojna dejavnost, 
-      
umetniško dejavnost: 
- R 90.01 umetniško uprizarjanje, 
- R 90.02 spremljajoče dejavnosti za umetniško uprizarjanje, 
- R 90.03 umetniško ustvarjanje, 
-      
druge dejavnosti: 
-  I 55.900 dejavnost dijaških in študentskih domov ter druge
nastanitve, 
-  L 68.2 oddajanje in obratovanje lastnih ali najetih nepremičnin,
-  R 91.011 dejavnost knjižnic ter 
-  druge s tem povezane dejavnosti, ki jih univerza s soglasjem
ustanovitelja določi v statutu.
Članice univerze opravljajo
znanstvenoraziskovalno dejavnost z enega ali več sorodnih oziroma med seboj
povezanih znanstvenih področij, disciplin in strok. Izobraževalno dejavnost
opravljajo na študijskih področjih, določenih s statutom.
Študijski programi univerze se uvrščajo v
študijska področja v skladu z uredbo, ki ureja uvedbo in uporabo
klasifikacijskega sistema izobraževanja in usposabljanja, ter v
znanstvenoraziskovalno disciplino v skladu s klasifikacijo Frascati.
Študijske programe lahko izvaja ena ali več
članic skupaj. 
Univerza izvaja tudi javna pooblastila v
skladu z zakoni. 
V študentskih domovih univerze lahko pod
enakimi pogoji bivajo tudi študenti drugih visokošolskih zavodov iz občin
Koper, Izola in Piran.
7. člen
Članice lahko samostojno v svojem imenu in
za svoj račun na študijskih področjih iz prejšnjega člena opravljajo tudi
izobraževalno, raziskovalno, razvojno in svetovalno ter umetniško dejavnost ter
druge s tem povezane dejavnosti, ki jih univerza s soglasjem ustanovitelja
določi v statutu.
Članice lahko opravljajo dejavnost iz
prejšnjega odstavka, če s tem ne ovirajo dejavnosti iz prejšnjega člena in če
zagotovijo povračilo stroškov, nastalih pri izvajanju teh dejavnosti.
Razmerje med univerzo in članico, povezano
z dejavnostjo iz prvega odstavka tega člena, se uredi s posebnim aktom v skladu
s statutom.
IV. ORGANI UNIVERZE IN ČLANIC
8. člen
Organi univerze so rektor, senat, upravni
odbor in študentski svet. 
Organi fakultete so dekan, senat, akademski
zbor in študentski svet. 
Organa Inštituta Andrej Marušič sta
direktor in znanstveni svet. 
Organa Študentskih domov sta direktor in
študentski svet stanovalcev. 
Organ Univerzitetne knjižnice je ravnatelj
oziroma direktor, lahko pa tudi strokovni svet.
9. člen
Upravni odbor univerze je organ
upravljanja. Ima devet članov, in sicer: 
-      
tri predstavnike ustanovitelja,
-      
štiri predstavnike univerze, od tega tri iz
vrst delavcev, ki opravljajo visokošolsko dejavnost (visokošolski učitelji,
znanstveni delavci in visokošolski sodelavci) in enega predstavnika drugih
delavcev,
-      
enega predstavnika študentov in
-      
enega predstavnika delodajalcev.
V upravni odbor ne morejo biti izvoljeni
rektor in prorektorji univerze.
Mandat upravnega odbora traja štiri leta.
Upravni odbor ima predsednika in njegovega
namestnika. Izvolita se izmed članov upravnega odbora tako, da je predsednik
izvoljen izmed predstavnikov delavcev, ki opravljajo visokošolsko dejavnost,
namestnik predsednika pa izmed predstavnikov ustanovitelja ali nasprotno.
Upravni odbor je konstituiran, če je
imenovana oziroma izvoljena več kot polovica njegovih članov. Prvo sejo skliče
rektor univerze.
9.a člen
Predstavnike ustanovitelja v upravni odbor imenuje Vlada
Republike Slovenije, izberejo pa se na podlagi javnega poziva ministrstva,
pristojnega za visoko šolstvo. Če se na navedeni javni poziv ne prijavi dovolj
kandidatov, ki izpolnjujejo pogoje iz javnega poziva, in je treba zagotoviti
nemoteno delovanje upravnega odbora, ministrstvo, pristojno za visoko šolstvo,
vladi predlaga kandidate, ki izpolnjujejo pogoje iz javnega poziva, brez
ponovljenega javnega poziva.
Način izvolitve predstavnikov delavcev, ki opravljajo
visokošolsko dejavnost, drugih delavcev in študentov se določi s statutom
univerze, predstavnika delodajalcev pa univerza z javnim pozivom določi v
soglasju z ustanoviteljem izmed kandidatov, ki jih predlagajo Gospodarska
zbornica Slovenije, Obrtna zbornica Slovenije, Združenje delodajalcev
Slovenije, Združenje delodajalcev obrti in podjetnikov Slovenije GIZ, Združenje
managerjev Slovenije in Vlada Republike Slovenije.
Ne glede na določbo tretjega odstavka 9. člena tega odloka je
predstavnik študentov v upravni odbor izvoljen za dve leti.
10. člen
Upravni odbor:
-      
sprejema splošne akte univerze v skladu z
zakonom, tem odlokom in statutom,
-      
sprejema delovni načrt in program razvoja
univerze ter spremlja njegovo uresničevanje,
-      
sprejema letni finančni načrt, letno poročilo
in poslovno poročilo,
-      
odloča o zadevah gospodarske in materialne
narave ter skrbi za nemoteno poslovanje univerze,
-      
daje ustanovitelju in rektorju predloge in
mnenja o posameznih vprašanjih,
-      
sprejema izhodišča za sistemizacijo delovnih
mest,
-      
sprejema sklepe o šolninah ter prispevkih za
študij,
-      
sprejema odločitve o upravljanju premoženja iz
15. člena tega odloka,
-      
določa cenike za prodajo blaga in storitev na
trgu ter sprejme akt, ki ureja prodajo blaga in storitev na trgu,
-      
sprejme poslovnik o svojem delu,
-      
sprejema druge odločitve v zvezi z upravljanjem
univerze.
Pred sprejetjem letnega delovnega načrta in
programa razvoja univerze si mora upravni odbor pridobiti soglasje senata
univerze.
11. člen
Statut univerze sprejmeta upravni odbor in
senat univerze v enakem besedilu. Objavi se v Uradnem listu Republike
Slovenije.
12. člen
Predsednik upravnega odbora sklicuje in
vodi seje.
Seja je sklepčna, če je navzoča večina
članov upravnega odbora, sklepe pa sprejema z večino glasov navzočih članov. Za
sprejem statuta in drugih splošnih aktov univerze je potrebna večina glasov
vseh članov upravnega odbora.
Člani upravnega odbora so upravičeni do povračila stroškov. (črtan)
13. člen
Naloge, pristojnosti, število članov, način
izvolitve, trajanje mandata in način odločanja drugih organov univerze in
članic se uredijo s statutom.
V. VIRI, NAČINI IN POGOJI PRIDOBIVANJA SREDSTEV
ZA DELO UNIVERZE IN ČLANIC
14. člen
Univerza in članice pridobivajo sredstva za
opravljanje svojih dejavnosti:
-      
iz proračuna Republike Slovenije,
-      
iz šolnin in drugih prispevkov za študij,
-      
s plačili za opravljene storitve,
-      
iz dotacij, dediščin in daril,
-      
iz drugih virov.
15. člen
Univerza upravlja in razpolaga s
premoženjem, ki ga uporablja za opravljanje svoje dejavnosti, skladno z
zakonom, tem odlokom in statutom ter v skladu z namenom, za katerega je bilo
pridobljeno.
Univerza lahko odtuji ali obremeni
nepremičnino oziroma opremo večje vrednosti, pridobljeno iz javnih sredstev, le
v soglasju z ustanoviteljem. Za opremo večje vrednosti se šteje oprema, za
nakup katere je v skladu z zakonom o javnih naročilih potreben razpis.
Sredstva, pridobljena od prodaje premoženja
iz prejšnjega odstavka tega člena, se lahko uporabijo za investicije,
investicijsko vzdrževanje in opremo.
Univerza upravlja in razpolaga z
nepremičnino, pridobljeno iz drugih virov, v skladu z namenom, za katerega je
bila pridobljena.
Članice lahko upravljajo in razpolagajo s
premičninami in nepremičninami, namenjenimi za opravljanje dejavnosti iz 7.
člena tega odloka, v skladu s statutom.
Univerza upravlja in razpolaga tudi z
infrastrukturno opremo, ki je namenjena več članicam.
Univerza lahko prodajo blaga in storitev na trgu izvaja le,
če bo z njo zagotovila najmanj pokritje vseh s to dejavnostjo povezanih
odhodkov.
VI. PRAVICE, OBVEZNOSTI IN ODGOVORNOSTI
UNIVERZE, ČLANIC IN USTANOVITELJA V PRAVNEM PROMETU
16. člen
Univerza nastopa v pravnem prometu
samostojno, v svojem imenu in za svoj račun, z vsemi pravicami in obveznostmi
ter sklepa pravne posle za dejavnosti, določene v tem odloku in statutu, brez
omejitev.
Univerza odgovarja za obveznosti iz prvega
odstavka tega člena z vsem svojim premoženjem.
Pri izvajanju dejavnosti iz 7. člena tega
odloka nastopajo članice v pravnem prometu v svojem imenu in za svoj račun, z
vsemi pravicami in obveznostmi, določenimi z zakonom, tem odlokom in statutom,
odgovarjajo pa z vsem premoženjem, pridobljenim z opravljanjem teh dejavnosti.
Univerza in ustanovitelj za te obveznosti članice ne odgovarjata.
17. člen
Ustanovitelj odgovarja za obveznosti
univerze do vrednosti premoženja, pridobljenega iz javnih sredstev, s katerim
univerza razpolaga.
VII. MEDSEBOJNE PRAVICE IN OBVEZNOSTI
USTANOVITELJA IN UNIVERZE
18. člen
Ustanovitelj zagotavlja materialne pogoje
za ustanovitev in delo univerze na način in pod pogoji, določenimi z zakonom,
ter izvaja druga upravičenja v skladu z zakonom.
Ustanovitelj prenese na univerzo lastninsko
pravico za premoženje, ki je bilo članicam zagotovljeno iz sredstev proračuna
Republike Slovenije in premoženje, ki ga je pridobil za opravljanje dejavnosti
univerze po pogodbah: številka 3311-02-336018 in 464-01-9/2002 z dne 30. 9. 2002,
sklenjeni med Republiko Slovenijo in Občino Izola, številka 3311-02-336021 z
dne 30. 9. 2002, sklenjeni med Republiko Slovenijo in Občino Sežana, ter
številka 3311-02-336020 z dne 30. 9. 2002, sklenjeni med Republiko Slovenijo in
Mestno občino Koper.
Ustanovitelj prenese na univerzo lastninsko
pravico na naslednjih nepremičninah: parcele št. 1087, 1088, 1093/1, 1098/7,
1099/2, 1100 in 1101, vložna številka 127, katastrska občina Portorož.
Republika Slovenija zagotovi univerzi
uporabo prostorov na Cankarjevi 5 v Kopru, ki jih za svojo dejavnost uporablja
na dan uveljavitve tega odloka, brez najemnine. Medsebojna razmerja se
dogovorijo s pogodbo, ki jo skleneta Ministrstvo za šolstvo, znanost in šport v
imenu Vlade Republike Slovenije in univerza.
19. člen
Univerza mora ministru, pristojnemu za
visoko šolstvo, poslati predlog finančnega načrta za naslednje koledarsko leto
po predpisih, ki urejajo javne finance.
VIII. RAZPOLAGANJE S PRESEŽKOM PRIHODKOV NAD
ODHODKI IN PORAVNAVANJE PRIMANJKLJAJA SREDSTEV ZA DELO UNIVERZE IN ČLANIC
20. člen
Presežek prihodkov nad odhodki univerze se
uporablja za opravljanje in razvoj dejavnosti v naslednjih letih. Presežka
prihodkov nad odhodki ni mogoče nameniti za plače zaposlenih, če je imela
univerza v zadnjih dveh poslovnih letih presežek odhodkov nad prihodki oziroma
če v svojih računovodskih izkazih izkazuje presežek odhodkov nad prihodki iz
preteklih let.
21. člen
O načinu poravnave primanjkljaja sredstev
univerze, ki nastane pri izvajanju javne službe, odloča ustanovitelj na predlog
upravnega odbora univerze.
O načinu poravnave primanjkljaja sredstev
članic, ki nastane pri izvajanju dejavnosti iz 7. člena tega odloka, odloča
upravni odbor univerze. Primanjkljaja ni mogoče poravnati iz javnih sredstev.

Odlok o ustanovitvi Univerze na Primorskem
(OdUUP) (Uradni list RS, št. 13/03)
vsebuje naslednje prehodne in končne določbe:
»IX. PREHODNE IN KONČNE DOLOČBE
22. člen
Skladno z zakonom, tem odlokom in
otvoritveno bilanco stanja univerze se najkasneje v dveh letih od uveljavitve
tega odloka oziroma do zaključka poslovnega leta po preteku tega roka opravi
popis premoženja. V popisu se ločeno prikaže premoženje, pridobljeno iz javnih
sredstev, in premoženje, pridobljeno iz drugih virov.
23. člen
Premoženje iz drugega odstavka 18. člena
tega odloka se na univerzo prenese najkasneje v enem letu po uveljavitvi tega
odloka.
24. člen
Vlada Republike Slovenije imenuje vršilca
dolžnosti direktorja najkasneje v enem mesecu po uveljavitvi tega odloka.
Vršilec dolžnosti direktorja ima vsa
poslovodna pooblastila, predvsem pa mora opraviti vsa dejanja, potrebna za vpis
univerze v sodni register, in druga dejanja, potrebna za začetek dela univerze
in konstituiranje njenih organov.
25. člen
Upravni odbor se mora oblikovati najkasneje
v treh mesecih po uveljavitvi tega odloka. Drugi organi univerze in članic se
oblikujejo najkasneje v šestih mesecih po prevzemu delavcev in študentov na
samostojnih visokošolskih in drugih zavodih, ki so postali članice univerze
oziroma dela članice, ki se je izločila iz Univerze v Ljubljani (v
nadaljevanju: zavodi) v skladu z zakonom, tem odlokom in statutom.
Rokovnik in pravila za izvedbo prvih
volitev predstavnikov delavcev, ki opravljajo visokošolsko dejavnost, drugih
delavcev in študentov zavodov sprejme vršilec dolžnosti direktorja.
26. člen
Začasni senat sestavljajo dekani,
predstojnik oddelka Pedagoške fakultete Univerze v Ljubljani in direktorja
zavodov. Njegova naloga je le sprejem statuta univerze. Za odločanje senata se
smiselno uporablja 12. člen tega odloka.
27. člen
Upravni odbor in začasni senat univerze
sprejmeta statut univerze najkasneje v šestih mesecih po uveljavitvi tega
odloka.
Do uveljavitve statuta in drugih aktov univerze
članice univerze uporabljajo akte, ki so jih uporabljale do uveljavitve tega
odloka, če niso z njim v nasprotju.
28. člen
Dekani oziroma direktorji zavodov, ki to
funkcijo opravljajo na dan uveljavitve tega odloka, jo opravljajo do izteka
mandata oziroma do imenovanja novih po statutu univerze. Naloge dekana
Pedagoške fakultete opravlja predstojnik oddelka Pedagoške fakultete Univerze v
Ljubljani.
Mandat drugih organov zavodov traja do
izteka oziroma do oblikovanja organov po statutu univerze.
29. člen
Univerza izpolnjuje vse pogoje iz 14. člena
zakona o visokem šolstvu (Uradni list RS, št. 67/93, 39/95 – odločba US, 18/98
– odločba US, 35/98 – odločba US, 99/99 in 64/2001), zato se z dnem vpisa v
sodni register po uradni dolžnosti vpiše v evidenco visokošolskih zavodov.
Univerza z dnem vpisa v sodni register
prevzame vse delavce, zaposlene na zavodih.
Delavcem iz prejšnjega odstavka vršilec
dolžnosti direktorja predloži pogodbe o zaposlitvi v podpis najpozneje z dnem
oddaje vloge za vpis v sodni register.
30. člen
Članice izvajajo študijske programe, ki so
jih na dan uveljavitve tega odloka izvajale kot samostojni visokošolski zavodi,
ki so postali članice univerze oziroma oddelek Pedagoške fakultete Univerze v
Ljubljani.
Univerza z dnem vpisa v sodni register
prevzame študente, ki se bodo na ta dan izobraževali na zavodih. Študenti,
vpisani v programe iz prejšnjega odstavka, lahko dokončajo študij pod pogoji,
ki so veljali ob vpisu, vendar najkasneje v roku, kolikor traja študijski
program, podaljšanem za dve leti.
31. člen
Z ustanovitvijo univerze postanejo zavodi
Fakulteta za humanistične študije Koper, Koper, Glagoljaška 8, Turistica –
Visoka šola za turizem Portorož, Portorož, Obala 29, Visoka šola za management
Koper, Koper, Cankarjeva 5, Visoka strokovna šola za zdravstvo Izola, Izola,
Polje 35/A, Znanstveno-raziskovalno središče Koper, Koper, Garibaldijeva 18 in
Primorski inštitut za naravoslovne in tehnične vede Koper, Koper, C.
Marežganskega upora 2, njene članice s spojitvijo. Univerza postane njihov
pravni naslednik in prevzame vse njihovo premoženje ter pravice in obveznosti.
Z dnem prevzema delavcev in študentov
zavodov iz prejšnjega odstavka zavodi prenehajo obstajati in njihovi
ustanovitveni akti prenehajo veljati: akt o ustanovitvi Fakultete za
humanistične študije Koper kot samostojnega visokošolskega zavoda, akt o
ustanovitvi samostojnega visokošolskega zavoda Visoka šola za management v
Kopru, akt o ustanovitvi Turistice – Visoke šole za turizem, akt o ustanovitvi
Visoke šole za zdravstvo Izola kot samostojnega visokošolskega zavoda, sklep o
ustanovitvi javnega raziskovalnega zavoda Znanstveno-raziskovalno središče
Republike Slovenije, Koper (Uradni list RS, št. 76/94 in 112/2002) in sklep o
ustanovitvi javnega raziskovalnega zavoda Primorski inštitut za naravoslovne in
tehnične vede (Uradni list RS, št. 65/99 in 71/2002). Vršilec dolžnosti
direktorja univerze začne postopek za njihov izbris iz sodnega registra na
podlagi četrte alinee 54. člena zakona o zavodih (Uradni list RS, št. 12/91,
8/96 in 36/2000 – ZPDZC) in tega odloka.
32. člen
Visokošolski učitelji, znanstveni delavci
in visokošolski sodelavci ohranijo pridobljene nazive do izteka izvolitvene
dobe.
33. člen
Ta odlok začne veljati petnajsti dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
ustanovitvi Univerze na Primorskem (OdUUP-A) (Uradni list RS, št. 79/04)
vsebuje naslednje prehodne in končne določbe:
»6. člen
Univerza mora najpozneje do 11. decembra
2004 uskladiti statut.
7. člen
Upravni odbor univerze se oblikuje v skladu
s tem odlokom najpozneje do 15. decembra 2004. 
Univerza uskladi vse uradne dokumente s
spremembo imena v italijanskem jeziku v skladu s tem odlokom v enem letu po
uveljavitvi tega odloka.
8. člen
Člani Študentskega sveta stanovalcev
Študentskega doma v Portorožu opravljajo funkcijo do konstituiranja novega v
skladu s statutom. 
Rektorica imenuje vršilca dolžnosti
direktorja Študentskih domov s 1. avgustom 2004.
9. člen
Visokošolsko središče v Kopru, ki so ga
ustanovile Občina Izola, Mestna občina Koper in Občina Piran, se 1. avgusta
2004 pripoji univerzi. Univerza postane njegov pravni naslednik in prevzame vse
njegovo premoženje ter pravice in obveznosti. 
Univerza s 1. avgustom 2004 prevzame vse
delavce, zaposlene na Visokošolskem središču v Kopru. 
Visokošolsko središče v Kopru 31. julija
2004, v skladu s četrto alineo 54. člena Zakona o zavodih (Uradni list RS, št.
12/91, 8/96 in 36/2000 – ZPDZC), preneha.
10. člen
Ministrstvo za šolstvo, znanost in šport in
univerza do 30. septembra 2004 zapisniško ugotovita, katere prostore iz 5.
člena tega odloka je za svojo dejavnost uporabljala univerza na dan uveljavitve
tega odloka.
11. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
ustanovitvi Univerze na Primorskem (OdUUP-B) (Uradni list RS, št. 36/06)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Univerza mora najkasneje v treh mesecih po
uveljavitvi tega odloka uskladiti statut. Do uskladitve statuta se uporabljata
drugi in tretji odstavek 6. člena Odloka o ustanovitvi Univerze na Primorskem
(Uradni list RS, št. 13/03 in 78/04).
3. člen
Ta odlok začne veljati naslednji dan po objavi v
Uradnem listu Republike Slovenije.«.

Odlok o spremembah in dopolnitvah Odloka o
ustanovitvi Univerze na Primorskem (OdUUP-C) (Uradni list RS, št. 137/06)
vsebuje naslednje prehodne in končno določbo:
»PREHODNE IN KONČNA DOLOČBA
3. člen
Univerza mora najpozneje v treh mesecih po
uveljavitvi tega odloka uskladiti statut, v treh mesecih po uveljavitvi statuta
pa oblikovati organe članice univerze iz 1. člena tega odloka.
4. člen
Ne glede na določbe 2. člena tega odloka do
uskladitve statuta Pedagoška fakulteta Koper opravlja tudi dejavnost s področij
(46) matematika in statistika ter (48) računalništvo. 
Po uskladitvi statuta se študijski programi
s področij (46) matematika in statistika ter (48) računalništvo, ki so bili
pred uveljavitvijo tega odloka akreditirani na Pedagoški fakulteti Koper,
prenesejo na Fakulteto za matematiko, naravoslovje in informacijske tehnologije
Koper. Na Fakulteto za matematiko, naravoslovje in informacijske tehnologije
Koper preidejo tudi študenti, vpisani v te programe.
5. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
ustanovitvi Univerze na Primorskem (OdUUP-D) (Uradni list RS, št. 67/08)
vsebuje naslednjo prehodno in končno določbo:
»PREHODNA IN KONČNA DOLOČBA
4. člen
Univerza mora najpozneje v treh mesecih po
uveljavitvi tega odloka uskladiti statut.
5. člen
V enem mesecu po uskladitvi statuta
univerze se izvedejo volitve senata in drugih organov Fakultete za turistične
študije, v kolikor sprememba tega odloka vpliva na sestavo organa fakultete. 
Do izvolitve organov opravljajo vse naloge
dosedanji organi Turistice – Visoke šole za turizem Portorož.
6. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah Odloka o ustanovitvi
Univerze na Primorskem (OdUUP-E) (Uradni list RS, št. 85/11)
vsebuje naslednje prehodne in končno določbo:
»PREHODNE IN KONČNA DOLOČBA
5. člen
Univerza mora najpozneje v treh mesecih po
uveljavitvi tega odloka uskladiti statut.
6. člen
V treh mesecih po uveljavitvi statuta se
morajo oblikovati organi nove članice univerze, Fakultete za grajeno okolje.
7. člen
V treh mesecih po uveljavitvi statuta se
morajo oblikovati organi Fakultete za vede o zdravju. 
Do oblikovanja organov Fakultete za vede o
zdravju opravljajo vse naloge dosedanji organi Visoke šole za zdravstvo, razen
sprejemanja študijskih programov.
8. člen
V treh mesecih po uveljavitvi statuta se
morajo oblikovati organi nove članice univerze, Univerzitetne knjižnice.
9. člen
Sredstva za delovanje Fakultete za grajeno
okolje in Univerzitetne knjižnice Univerze na Primorskem se določijo v skladu s
predpisom, ki ureja financiranje visokošolskih in drugih zavodov.
10. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
ustanovitvi Univerze na Primorskem (OdUUP-F) (Uradni list RS, št. 17/15)
vsebuje naslednjo končno določbo:
»KONČNA DOLOČBA
3. člen
Ta odlok začne veljati petnajsti dan po
objavi v Uradnem listu Republike Slovenije.«.

Odlok o spremembah Odloka o ustanovitvi
Univerze na Primorskem (OdUUP-G) (Uradni list RS, št. 9/17)
vsebuje naslednjo prehodno in končno določbo:
»PREHODNA IN KONČNA DOLOČBA
3. člen
Univerza na Primorskem mora najpozneje v
treh mesecih od uveljavitve tega odloka uskladiti statut. 
4. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
ustanovitvi Univerze na Primorskem (OdUUP-H) (Uradni list RS, št. 26/17)
vsebuje naslednjo končno določbo:
»KONČNA DOLOČBA
3. člen
Ta odlok začne veljati naslednji dan po objavi v Uradnem listu Republike Slovenije.«.

Odlok o spremembah in dopolnitvah Odloka o
ustanovitvi Univerze na Primorskem (OdUUP-I) (Uradni list RS, št. 8/19)
vsebuje naslednjo prehodno in končno določbo:
»PREHODNA IN KONČNA DOLOČBA
5. člen
Univerza uskladi svoj statut v treh mesecih
po uveljavitvi tega odloka.
6. člen
Ta odlok začne veljati petnajsti dan po
objavi v Uradnem listu Republike Slovenije.«.

Odlok o spremembah Odloka o ustanovitvi
Univerze na Primorskem (OdUUP-J) (Uradni list RS, št. 44/21)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Univerza uskladi svoj statut v treh mesecih
po uveljavitvi tega odloka.
3. člen
Ta odlok začne veljati petnajsti dan po
objavi v Uradnem listu Republike Slovenije.«.

Odlok o spremembi Odloka o ustanovitvi
Univerze na Primorskem (OdUUP-K) (Uradni list RS, št. 186/21)
vsebuje naslednjo prehodno in končno določbo:
»PREHODNA IN KONČNA DOLOČBA
2. člen
Univerza uskladi svoj statut s tem odlokom
v treh mesecih od njegove uveljavitve.
3. člen
Ta odlok začne veljati petnajsti dan po
objavi v Uradnem listu Republike Slovenije.«.

Odlok o spremembah in dopolnitvah Odloka o
ustanovitvi Univerze na Primorskem (OdUUP-L) (Uradni list RS, št. 71/23)
vsebuje naslednjo prehodno in končno določbo:
»PREHODNA IN KONČNA DOLOČBA
4. člen
Univerza uskladi svoj statut v treh mesecih
po uveljavitvi tega odloka.
5. člen
Ta odlok začne veljati petnajsti dan po
objavi v Uradnem listu Republike Slovenije.«.