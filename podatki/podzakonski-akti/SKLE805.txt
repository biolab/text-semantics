1
Z blagajniškim maksimumom se določa najvišji skupni možni
znesek gotovine, ki se hrani v trezorjih podružnic in ekspozitur in s katerim
je omogočeno nemoteno blagajniško in trezorsko poslovanje v Službi družbenega
knjigovodstva ter preskrbovanje bank, pošt in drugih uporabnikov s potrebnimi
količinami in ustrezno strukturo gotovine.
2
Višino blagajniškega maksimuma določi guverner.
3
Blagajniški maksimumi se določajo ob koncu vsakega trimesečja
za prihodnje trimesečje. 
Podružnice Službe družbenega knjigovodstva pošiljajo svoje
obrazložene predloge za določanje blagajniških maksimumov najpozneje 15 dni
pred koncem trimesečja za naslednje trimesečje Oddelku za gotovinsko poslovanje
Banke Slovenije. 
Blagajniški maksimum se določi na podlagi največjega odliva
gotovine v enem letu. V blagajniški maksimum se ne zajema obrabljenih in
poškodovanih bankovcev, niti ne poškodovanih bankovcev. 
Podružnice Službe družbenega knjigovodstva lahko pri pripravi
predloga za določanje višine blagajniškega maksimuma upoštevajo tudi rezervo
gotovine za nepredvidene primere.
4
Že določeni blagajniški maksimum se lahko na predlog Službe
družbenega knjigovodstva ali po oceni Banke Slovenije tudi spremeni (tj. zniža
ali zviša) med posameznimi trimesečji, če to narekuje obseg gotovinskega
poslovanja.
5
Banka Slovenije izvaja kontrolo stanja gotovine v trezorjih
Službe družbenega knjigovodstva in ugotavlja, ali se gotovina giblje v okviru
določenih maksimumov.
6
Banka Slovenije lahko izda posebna navodila podružnicam
Službe družbenega knjigovodstva.
7
Ta sklep začne veljati osmi dan po objavi v Uradnem listu
Republike Slovenije.
Št. GP-20
Ljubljana, dne 1. junija 1993.
Predsednik 
Sveta Banke Slovenije 
dr. France Arhar l. r.