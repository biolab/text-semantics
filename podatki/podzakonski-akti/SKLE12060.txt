1. člen
(vsebina sklepa)
Ta sklep za pokojninski sklad, oblikovan kot kritni sklad,
določa podrobnejšo vsebino pristopne izjave k pokojninskemu načrtu
individualnega zavarovanja iz petega odstavka 240. člena ZPIZ-2 (v nadaljnjem
besedilu: pristopna izjava).
2. člen
(besedilo pristopne izjave)
Besedilo pristopne izjave iz 1. člena tega sklepa mora biti
enopomensko oblikovano, pregledno razčlenjeno, razumljivo in sestavljeno v
slovenskem jeziku.
3. člen
(vsebina pristopne izjave)
Pristopna izjava vsebuje najmanj naslednje podatke:
1.     
firmo, sedež in logotip upravljavca pokojninskega sklada, ki je
oblikovan kot kritni sklad;
2.     
označbo, da gre za pristopno izjavo o pristopu k individualnemu
pokojninskemu načrtu;
3.     
osebne podatke člana, na podlagi katerih ga je mogoče enoznačno
identificirati, in sicer:
- 
ime in priimek člana,
- 
datum in kraj rojstva,
- 
enotno matično številko občana (EMŠO), oziroma v primeru, ko gre za
tujca, enotno matično številko tujca,
- 
naslov stalnega oziroma začasnega prebivališča,
- 
državljanstvo,
- 
davčno številko člana,
4.     
podatke o višini, načinu in obliki plačila premije:
- 
višino premije,
- 
rok plačila premije (mesečno, četrtletno, polletno, letno) ter navedba
datuma plačila (dd. oziroma dd.mm.),
- 
obliko oziroma način plačila premije (npr. nakazilo delodajalca na
transakcijski račun kritnega sklada upravljavca, trajnik oziroma navedba
drugega načina plačila premije);
5.     
podatke o upravičencih za primer smrti:
- 
ime in priimek upravičenca,
- 
enotno matično številko občana (EMŠO) oziroma v primeru, ko gre za
tujca, enotno matično številko tujca,
- 
naslov stalnega oziroma začasnega prebivališča,
- 
davčno številko,
- 
delež odkupne vrednosti;
6.     
izjava in soglasje: »S podpisom potrjujem, da sem se seznanil z vsebino
in mi je upravljavec omogočil vpogled v vse pokojninske načrte, ki jih izvaja
upravljavec pokojninskega sklada, izjavo o naložbeni politiki in pravila
upravljanja pokojninskega sklada. S podpisom potrjujem točnost podatkov, ki sem
jih navedel v pristopni izjavi in se zavezujem, da bom vsako spremembo osebnih
podatkov sporočil upravljavcu v roku 15 dni od nastale spremembe. V skladu z
zakonom, ki ureja varstvo osebnih podatkov, dovoljujem, da se osebni podatki iz
te pristopne izjave uporabljajo v zbirki podatkov, ki jo vzpostavi, vodi in
vzdržuje upravljavec pokojninskega sklada.«;
7.     
privolitev za zbiranje osebnih podatkov;
8.     
naziv oziroma ime individualnega pokojninskega načrta, h kateremu pristopa
član;
9.     
v primeru pristopa k pokojninskemu načrtu z naložbeno politiko
življenjskega cikla člana:
- 
naziv oziroma ime skupine kritnih skladov, ki izvajajo naložbeno
politiko življenjskega cikla, vključno z nazivom oziroma imenom kritnega sklada
iz skupine kritnih skladov, med katerimi lahko izbira;
- 
pojasnilo z opozorilom: »Pravico imate izbirati med kritnimi skladi z
različnimi naložbenimi politikami. Izberete lahko kritni sklad, ki izvaja
naložbeno politiko, ustrezno vaši starostni skupini ali kritni sklad, ki izvaja
manj agresivno naložbeno politiko kot kritni sklad, ki ustreza vaši starostni
skupini. Če nas s to pristopno izjavo ne obvestite o izbiri, se šteje, da ste
izbrali kritni sklad, ki izvaja naložbeno politiko, ustrezno vaši starostni
skupini.«;
- 
zahteva po vpisu izbranega kritnega sklada iz skupine kritnih skladov, v
katerega želi član vstopiti, pri čemer član navede ali obkroži ime kritnega
sklada iz skupine kritnih skladov, h kateremu pristopa.
10.  
kraj in datum (dd. mm. llll) ter podpis člana.
4. člen
(prenehanje veljavnosti)
Z dnem uveljavitve tega sklepa preneha veljati Sklep o
podrobnejši vsebini obvestila o vključitvi v kolektivno zavarovanje, izjave o
izbiri naložbene politike in pristopne izjave o vključitvi v individualno
zavarovanje (Uradni list RS, št. 62/13).
5. člen
(začetek veljavnosti in uporabe)
Ta sklep začne veljati petnajsti dan po objavi v Uradnem
listu Republike Slovenije, uporabljati pa se začne dne 1. 1. 2021.
Št. 00701-4/2020-11
Ljubljana, dne 27. maja 2020
EVA 2020-1611-0054
Predsednik strokovnega sveta
Agencije za zavarovalni nadzor
mag. Gorazd Čibej