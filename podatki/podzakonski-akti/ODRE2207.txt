1. člen
Minister za izobraževanje, znanost, kulturo
in šport je sprejel spremembe in dopolnitve prilagojenih izobraževalnih
programov, sprejetih s Pravilnikom o prilagojenih izobraževalnih programih
devetletne osnovne šole (Uradni list RS, št. 100/03), ki jih je določil
Strokovni svet Republike Slovenije za splošno izobraževanje na sejah dne
25. 10. 2012 in 13. 12. 2012, in sicer:
-       
prilagojenega programa devetletne osnovne šole z nižjim izobrazbenim
standardom,
-       
prilagojenega programa devetletne osnovne šole z nižjim izobrazbenim
standardom za dvojezično osnovno šolo,
-       
prilagojenega programa devetletne osnovne šole z enakovrednim
izobrazbenim standardom za slepe in slabovidne,
-       
prilagojenega programa devetletne osnovne šole z enakovrednim
izobrazbenim standardom za gluhe in naglušne,
-       
prilagojenega programa devetletne osnovne šole z enakovrednim
izobrazbenim standardom za otroke z govorno-jezikovnimi motnjami in
-       
prilagojenega programa devetletne osnovne šole z enakovrednim
izobrazbenim standardom za gibalno ovirane otroke.
2. člen
(1) V prilagojenem programu devetletne
osnovne šole z nižjim izobrazbenim standardom in prilagojenem programu
devetletne osnovne šole z nižjim izobrazbenim standardom za dvojezično osnovno
šolo se:
-       
spremeni predmetnik,
-       
določi učni načrti za predmet Likovna umetnost,
-       
določi učni načrti za predmet Glasbena umetnost in
-       
določi učni načrti za predmet Šport.
(2) V prilagojenem programu devetletne
osnovne šole z enakovrednim izobrazbenim standardom za slepe in slabovidne, v
prilagojenem programu devetletne osnovne šole z enakovrednim izobrazbenim
standardom za gluhe in naglušne, v prilagojenem programu devetletne osnovne
šole z enakovrednim izobrazbenim standardom za otroke z govorno-jezikovnimi
motnjami in prilagojenem programu devetletne osnovne šole z enakovrednim
izobrazbenim standardom za gibalno ovirane otroke se:
-       
spremenijo predmetniki,
-       
določi učni načrt obveznega predmeta Tuji jezik v prvem
vzgojno-izobraževalnem obdobju,
-       
določi učni načrt neobveznega predmeta Drugi tuji jezik,
-       
določi učni načrti za predmet Domovinska in državljanska kultura in
etika,
-       
določi učni načrti za predmet Likovna umetnost,
-       
določi učni načrti za predmet Glasbena umetnost,
-       
določi učni načrti za predmet Šport,
-       
določi prenovljeni učni načrt izbirnega predmeta Risanje v geometriji in
tehniki ter
-       
določi nove izbirne predmete Klekljanje 1, Klekljanje 2, Klekljanje 3 in
učni načrt za te predmete.
3. člen
Spremenjeni predmetniki in učni načrti iz
prejšnjega člena se pričnejo uporabljati v šolskem letu 2013/2014.
4. člen
Spremenjene in dopolnjene prilagojene
izobraževalne programe se objavi na spletnih straneh Ministrstva za izobraževanje,
znanost, kulturo in šport.
5. člen
Ta odredba začne veljati naslednji dan po
objavi v Uradnem listu Republike Slovenije.
Št. 0070-33/2013
Ljubljana, dne 20. februarja
2013
EVA 2013-3330-0036
dr. Žiga Turk l.r.
Minister
za izobraževanje, znanost,
kulturo in šport