I. SPLOŠNE DOLOČBE
1. člen
S tem aktom so v skladu z izhodišči ekonomskega reguliranja
določeni:
-       
metoda reguliranja za določitev omrežnine za distribucijsko omrežje
zemeljskega plina (v nadaljnjem besedilu: omrežnina) na ozemlju Republike
Slovenije;
-       
trajanje posameznega regulativnega obdobja;
-       
regulativni okvir;
-       
kriteriji za ugotavljanje upravičenih stroškov, ki vključujejo tudi
reguliran donos na sredstva (v nadaljnjem besedilu: upravičeni stroški) za
namen določitve omrežnine, ter drugi elementi, ki jih sistemski operater
distribucijskega omrežja zemeljskega plina (v nadaljnjem besedilu: sistemski
operater) upošteva pri določitvi omrežnine;
-       
postopek izdaje soglasja k omrežnini in upravičenim stroškom ter drugim
elementom omrežnine;
-       
ugotavljanje odstopanj od regulativnega okvira za posamezno leto
regulativnega obdobja in za regulativno obdobje, ki se odraža v presežku ali
primanjkljaju omrežnine, in izvajanje nadzora z regulativnim okvirom določenih
upravičenih stroškov,
z namenom, da se zagotovi:
-       
zanesljivo, varno in učinkovito izvajanje distribucije zemeljskega plina
in drugih nalog sistemskega operaterja v skladu z Energetskim zakonom (v nadaljnjem
besedilu: EZ);
-       
trajnostno gospodarno poslovanje sistemskega operaterja;
-       
izboljšanje učinkovitosti poslovanja sistemskega operaterja z namenom
zagotavljanja učinkovite ravni delovanja in investiranja;
-       
stabilne in predvidljive razmere za delovanje sistemskega operaterja in
stabilno okolje za vlagatelje oziroma lastnike;
-       
ekonomsko reguliranje, zasnovano na spodbudah.
2. člen
V tem aktu so uporabljeni pojmi, kot so določeni v EZ in
podzakonskih predpisih.
II. METODA REGULIRANJA
3. člen
(1) Metoda reguliranja temelji na metodi regulirane
omrežnine, ki izhaja iz:
-       
določanja upravičenih stroškov;
-       
upoštevanja, poleg omrežnine, vseh drugih prihodkov iz izvajanja
dejavnosti sistemskega operaterja kot virov za pokrivanje upravičenih stroškov
iz prejšnje alineje;
-       
obveze sistemskega operaterja do prenosa presežka omrežnine in njegove
namenske uporabe za namene pokrivanja upravičenih stroškov naslednjih let in
-       
pravice sistemskega operaterja, da pri določitvi načrtovane omrežnine
naslednjih let upošteva primanjkljaj omrežnine.
(2) Omrežnina je del cene za uporabo distribucijskega
omrežja zemeljskega plina (v nadaljnjem besedilu: distribucijsko omrežje), ki
je namenski prihodek sistemskega operaterja za pokrivanje upravičenih stroškov
dejavnosti sistemskega operaterja za posamezno leto regulativnega obdobja.
4. člen
(1) Metoda regulirane omrežnine določa
vzročno-posledično povezavo upravičenih stroškov in prihodkov sistemskega
operaterja in na tej podlagi obvezo sistemskega operaterja, da presežek
omrežnine prenese in uporabi za pokrivanje upravičenih stroškov v naslednjih
letih oziroma pravico sistemskega operaterja, da pri določitvi omrežnine v
naslednjih letih upošteva pokritje primanjkljaja omrežnine.
(2) Z metodo regulirane omrežnine sistemski operater
določi omrežnino za posamezno leto regulativnega obdobja in za regulativno
obdobje tako, da z načrtovano omrežnino, ob upoštevanju vseh drugih prihodkov
iz izvajanja dejavnosti sistemskega operaterja in presežka omrežnine iz
preteklih let glede na načrtovan obseg distribucije zemeljskega plina, zagotovi
kritje največ do zneska upravičenih stroškov za regulativno obdobje in
pripadajočega dela primanjkljaja omrežnine.
(3) Metoda regulirane omrežnine temelji na spodbudah, ki
so odvisne od doseganja nižjih uresničenih stroškov od dejanskih upravičenih
stroškov in od doseganja finančnih prihodkov.
5. člen
Sistemski operater mora določiti upravičene stroške, druge
elemente omrežnine in omrežnino za regulativno obdobje pred začetkom
regulativnega obdobja na način, kot je določen v tem aktu.
6. člen
Sistemski operater določi omrežnino za regulativno obdobje (OMRRO)
kot vsoto omrežnin za posamezna leta regulativnega obdobja (OMRt).
7. člen
Sistemski operater določi
omrežnino za posamezno leto regulativnega obdobja (OMRt) na
naslednji način:
kjer oznake pomenijo:
OMRt     načrtovana
omrežnina za posamezno leto regulativnega obdobja, v EUR;
USTt        načrtovani
upravičeni stroški za posamezno leto regulativnega obdobja, določeni v skladu z
določbami od 13. člena do 40. člena tega akta, v EUR;
DPt           vsi
načrtovani drugi prihodki za posamezno leto regulativnega obdobja, določeni v
skladu z določbami od 41. člena do 46. člena tega akta, v EUR;
ΔROT-1  odstopanje
od regulativnega okvira za preteklo regulativno obdobje ROT-1,
ki se odraža v presežku ali primanjkljaju omrežnine in ki se za preteklo
regulativno obdobje določi v skladu z določbami od 51. člena do 62. člena tega
akta, v EUR;
tROT        trajanje
regulativnega obdobja, ki se določi v skladu z 8. členom tega akta, izraženo s
številom let;
t             leto
regulativnega obdobja.
III. REGULATIVNO OBDOBJE
8. člen
(1) Regulativno obdobje je obdobje treh koledarskih let.
Regulativna obdobja potekajo časovno zaporedno in zvezno.
(2) V primeru pričetka ali prenehanja izvajanja dejavnosti
sistemskega operaterja med trajanjem regulativnega obdobja se trajanje
regulativnega obdobja za sistemskega operaterja prične ali konča znotraj
regulativnega obdobja.
IV. REGULATIVNI OKVIR
9. člen
(1) Regulativni okvir je vrednostna opredelitev
načrtovanih upravičenih stroškov sistemskega operaterja po posameznih letih
regulativnega obdobja, načrtovanih prihodkov iz omrežnine, drugih virov
financiranja ter presežkov ali primanjkljajev omrežnine iz preteklih let.
(2) Regulativni okvir pomeni tudi izravnavo načrtovanih
upravičenih stroškov regulativnega obdobja med posameznimi leti regulativnega
obdobja, z namenom preprečitve skokovitega spreminjanja tarifnih postavk
omrežnine med posameznimi leti regulativnega obdobja. Izravnava med posameznimi
leti regulativnega obdobja se izvede tako, da sta znesek načrtovane omrežnine,
ob upoštevanju načrtovanega obsega distribucije zemeljskega plina, in znesek
tistega dela načrtovanih upravičenih stroškov, ki se krijejo iz omrežnine, za
regulativno obdobje pred in po izravnavi enaka.
10. člen
Če sistemski operater izvaja dejavnost sistemskega operaterja
na več geografskih območjih, lahko poda vlogo iz 47. člena tega akta in določi
regulativni okvir v skladu s tem aktom enotno za tista geografska območja, ki
so primerljiva glede na:
-       
pogoje izvajanja dejavnosti sistemskega operaterja;
-       
obseg distribucijskih omrežij in
-       
strukturo odjemalcev.
11. člen
Sistemski operater, ki med trajanjem regulativnega obdobja
prične prvič izvajati ali se nanj prenese izvajanje dejavnosti sistemskega
operaterja, v regulativnem okviru določi upravičene stroške in vire za
pokrivanje upravičenih stroškov za leto pričetka prvega izvajanja ali prenosa
dejavnosti sistemskega operaterja v sorazmernih vrednostih glede na obdobje od
vključno meseca predvidenega pričetka prvega izvajanja ali prenosa do meseca
zaključka tega leta regulativnega obdobja ter za preostala leta regulativnega
obdobja do zaključka regulativnega obdobja.
12. člen
Sistemski operater, ki med trajanjem regulativnega obdobja
preneha izvajati dejavnost sistemskega operaterja, v regulativnem okviru določi
upravičene stroške in vire za pokrivanje upravičenih stroškov od prvega leta
regulativnega obdobja do vključno leta prenehanja izvajanja dejavnosti
sistemskega operaterja. Sistemski operater za leto prenehanja izvajanja
dejavnosti sistemskega operaterja določi vrednosti v regulativnem okviru v
sorazmernih vrednostih glede na obdobje od začetka leta do vključno meseca
predvidenega prenehanja izvajanja dejavnosti.
V. KRITERIJI ZA UGOTAVLJANJE UPRAVIČENIH STROŠKOV
1. Upravičeni stroški
13. člen
(1) Upravičeni stroški regulativnega obdobja (USRO)
se določijo kot vsota upravičenih stroškov za posamezna leta regulativnega
obdobja (USt).
(2) Upravičene stroške za posamezna leta regulativnega
obdobja in za regulativno obdobje določi sistemski operater v regulativnem
okviru, ki ga posreduje Javni agenciji Republike Slovenije za energijo (v
nadaljnjem besedilu: agencija) v soglasje v skladu s tem aktom.
14. člen
(1) Sistemski operater
določi upravičene stroške za posamezno leto regulativnega obdobja (USt)
na naslednji način:
kjer oznake pomenijo:
USt             upravičeni
stroški za posamezno leto regulativnega obdobja, v EUR;
SDVt      letni stroški
delovanja in vzdrževanja, v EUR;
AMt        letni strošek
amortizacije, v EUR;
RDSt      letni reguliran
donos na sredstva, v EUR;
t                  leto regulativnega
obdobja.
(2) Sistemski operater mora pri določitvi upravičenih
stroškov v vlogi za izdajo soglasja k omrežnini in upravičenim stroškom ter
drugim elementom omrežnine za regulativno obdobje upoštevati zlasti naslednje
kriterije:
-       
upoštevanje zgolj tistih postavk, ki so neposreden pogoj za opravljanje
dejavnosti sistemskega operaterja, posledica opravljanja dejavnosti sistemskega
operaterja in nimajo značaja privatnosti ter so v skladu z običajno poslovno
prakso, tehničnimi standardi in zahtevami iz aktov, ki urejajo področje
sistemskih obratovalnih navodil in splošnih pogojev za dobavo in odjem
zemeljskega plina;
-       
namensko rabo sredstev;
-       
gospodarno in učinkovito rabo sredstev.
15. člen
(1) Če sistemski operater ni lastnik distribucijskega
omrežja ali njegovega dela in ga uporablja za opravljanje dejavnosti
sistemskega operaterja, mora z lastnikom distribucijskega omrežja pogodbeno
urediti vsa razmerja, vključno z določitvijo stroškov uporabe distribucijskega
omrežja, ki za potrebe tega akta predstavljajo strošek najemnine in druge
stroške uporabe (na primer stroški zavarovanja distribucijskega omrežja).
Strošek najemnine se pri določitvi upravičenih stroškov v skladu s tem aktom
izkazuje kot strošek amortizacije in reguliran donos na sredstva, ki se
določita v skladu s tem aktom, drugi stroški uporabe pa se izkazujejo kot stroški
delovanja in vzdrževanja.
(2) Sistemski operater pri določitvi upravičenih
stroškov v skladu s tem aktom strošek najemnine iz prejšnjega odstavka upošteva
največ do vsote stroška amortizacije in reguliranega donosa na sredstva, ki bi
bila obračunana v skladu s tem aktom, če bi bil sistemski operater lastnik
distribucijskega omrežja.
16. člen
(1) Sistemski operater mora pri določitvi tistega dela
upravičenih stroškov, ki se nanašajo na strošek amortizacije za distribucijsko
omrežje, upoštevati nabavno vrednost distribucijskega omrežja. Nabavna vrednost
distribucijskega omrežja v skladu s tem aktom predstavlja nabavno vrednost teh
sredstev pri sistemskem operaterju ali lastniku distribucijskega omrežja ob
pridobitvi, kot je določena z računovodskimi standardi, ki pa ni višja od
nabavne vrednosti teh sredstev ob njihovi prvi usposobitvi za uporabo pri prvem
sistemskem operaterju ali prvem lastniku distribucijskega omrežja.
(2) Ne glede na določbo prejšnjega odstavka tega člena
se v nabavno vrednost distribucijskega omrežja, ki se bo usposobilo od
1. januarja 2012 dalje, v skladu s tem aktom ne vključujejo stroški
izposojanja v zvezi s pridobitvijo sredstev do njegove usposobitve za uporabo.
(3) Če se med življenjsko dobo vrednost distribucijskega
omrežja zniža, se upošteva znižana nabavna vrednost.
(4) Če se med življenjsko dobo vrednost distribucijskega
omrežja zviša, mora sistemski operater za potrebe tega akta upoštevati nabavno
vrednost iz prvega odstavka tega člena in zagotoviti posebne računovodske
evidence.
17. člen
Sistemski operater mora pri določitvi tistega dela
upravičenih stroškov, ki se nanašajo na reguliran donos na sredstva za
distribucijsko omrežje, v povezavi z določitvijo otvoritvene neodpisane
vrednosti sredstev v skladu s 37. členom tega akta, upoštevati nabavno vrednost
distribucijskega omrežja v skladu s 16. členom tega akta in že obračunano
amortizacijo ter oslabitve za ta sredstva v poslovnih knjigah sistemskega
operaterja.
18. člen
(1) Če se med trajanjem regulativnega obdobja prične
dejavnost sistemskega operaterja prvič izvajati, sistemski operater v
regulativnem okviru določi upravičene stroške za regulativno obdobje v skladu s
tem aktom na podlagi načrtovanih postavk za posamezno leto regulativnega
obdobja.
(2) Če se med trajanjem regulativnega obdobja izvede
prenos izvajanja dejavnosti sistemskega operaterja iz obstoječega na novega
sistemskega operaterja, novi sistemski operater v regulativnem okviru določi
upravičene stroške za regulativno obdobje na podlagi podatkov, ki so bili
podlaga za določitev regulativnega okvira za to regulativno obdobje pri
obstoječem sistemskem operaterju. Za ta namen je obstoječi sistemski operater
dolžan novemu sistemskemu operaterju posredovati izračun in določitev
upravičenih stroškov in drugih elementov omrežnine na obrazcih, ki so bili
podlaga za določitev regulativnega okvira za to regulativno obdobje pri
obstoječem sistemskem operaterju ter k kateremu je dala agencija soglasje.
a) Stroški delovanja in vzdrževanja
19. člen
(1) Stroški delovanja in vzdrževanja so stroški, ki nastanejo
v zvezi z delovanjem in vzdrževanjem distribucijskega omrežja v skladu s
predpisi, tehničnimi standardi in zahtevami aktov, ki urejajo področje
sistemskih obratovalnih navodil.
(2) Med stroške delovanja in vzdrževanja se po tem aktu
vključujejo tudi stroški zemeljskega plina za lastno rabo (tehnološki plin za
polnjenje in prepihovanje ipd.) ter stroški zemeljskega plina za izgube v
distribucijskem omrežju.
20. člen
(1) V okviru stroškov delovanja in vzdrževanja se ločeno
obravnavajo nadzorovani stroški in nenadzorovani stroški.
(2) Med upravičene stroške delovanja in vzdrževanja se
ne priznavajo:
-       
stroški materiala, ki se nanašajo na stroške zemeljskega plina za izgube
v distribucijskem omrežju v tistem obsegu, ki presega dva odstotka prevzetih
količin zemeljskega plina v distribucijsko omrežje;
-       
stroški uporabe prenosnega omrežja zemeljskega plina, ki se nanašajo na
vstopne točke v prenosno omrežja;
-       
stroški plač in drugih prejemkov na podlagi uspešnosti poslovanja (na
primer trinajsta plača, del plače iz naslova poslovne uspešnosti, božičnica,
nagrade za uspešno poslovanje ipd.) in iz udeležbe pri dobičku;
-       
nagrade in udeležbe članov poslovodstva in članov nadzornega sveta pri
dobičku;
-       
odhodki za sponzorstva in donacije;
-       
odhodki za reklame v višini 50 odstotkov;
-       
odhodki, vezani na usredstvene lastne proizvode in storitve v višini
izkazanih prihodkov za te namene;
-       
prevrednotovalni poslovni odhodki, razen tistih prevrednotovalnih
poslovnih odhodkov, ki so našteti v 21. členu tega akta in
-       
odhodki za denarne kazni.
21. člen
Nenadzorovani stroški delovanja in vzdrževanja sistemskega
operaterja so:
-       
stroški materiala, ki se nanašajo na stroške zemeljskega plina za lastno
rabo in stroški zemeljskega plina za izgube v distribucijskem omrežju;
-       
stroški uporabe prenosnega omrežja zemeljskega plina, ki se nanašajo na
izstopne točke iz prenosnega omrežja;
-       
stroški v zvezi z zavarovalnimi premijami;
-       
druge dajatve, razen koncesijskih dajatev;
-       
prevrednotovalni poslovni odhodki v zvezi s terjatvami do kupcev iz
naslova omrežnine in
-       
prevrednotovalni poslovni odhodki, nastali v zvezi z neopredmetenimi
sredstvi, brez prevrednotovalnih odhodkov iz prevrednotenja dobrega imena, in
opredmetenimi osnovnimi sredstvi v primeru, če se sredstva nanašajo na distribucijsko
omrežje in so tovrstni odhodki posledica stečajev, likvidacij, zaključenih
izvršilnih postopkov ali premestitve obstoječega distribucijskega omrežja iz
upravičenih razlogov.
22. člen
Če ta akt ne določa drugače, nadzorovane stroške delovanja in
vzdrževanja sestavljajo:
-       
stroški materiala;
-       
stroški storitev;
-       
stroški dela;
-       
drugi poslovni odhodki in
-       
drugi odhodki.
23. člen
Pri določitvi nadzorovanih stroškov delovanja in vzdrževanja
sistemski operater med stroške dela vključi stroške dela, obračunane v skladu z
zakonom, kolektivno pogodbo, splošnim aktom podjetja ali pogodbo o zaposlitvi,
ne vključi pa stroškov dela, ki se ne priznavajo v skladu s tretjo in četrto
alinejo drugega odstavka 20. člena tega akta.
24. člen
Sistemski operater pri določitvi nadzorovanih stroškov
delovanja in vzdrževanja za posamezno leto regulativnega obdobja upošteva
zahtevano povečevanje učinkovitosti, ki se odraža v faktorju zahtevane
učinkovitosti Ut. Faktor zahtevane učinkovitosti odraža
zahtevo po potrebnem zmanjšanju upravičenih stroškov sistemskega operaterja.
25. člen
(1) Sistemski operater
določi faktor zahtevane povečane učinkovitosti Ut za
posamezno leto regulativnega obdobja (Ut) na naslednji način:
ob upoštevanju:
-       
načrtovanega povečanja splošne produktivnosti gospodarstva (USplt)
iz Pomladanske napovedi gospodarskih gibanj, ki jo objavi Urad Republike
Slovenije za makroekonomske analize in razvoj (v nadaljnjem besedilu: UMAR) v
letu pred začetkom regulativnega obdobja (leto t-1) in
-       
zahtevane povečane individualne učinkovitosti sistemskega operaterja (UIndt),
ki jo agencija z odločbo določi za posameznega sistemskega operaterja na
podlagi primerjalnih analiz.
(2) Če UMAR v pomladanski napovedi iz prejšnjega
odstavka ne objavi načrtovanega povečanja splošne produktivnosti gospodarstva
za vsa posamezna leta regulativnega obdobja, se pri določitvi faktorja
zahtevane splošne učinkovitosti USplt za manjkajoče leto
upošteva objavljen podatek o načrtovanem povečanju splošne produktivnosti
gospodarstva za zadnje objavljeno leto iz napovedi iz prvega odstavka tega
člena.
(3) Agencija lahko zaradi presoje, ali nadzorovani
stroški delovanja in vzdrževanja sistemskega operaterja ustrezajo nadzorovanim
stroškom delovanja in vzdrževanja, ki bi jih v primerljivih okoliščinah imel
učinkovit in strukturno primerljiv sistemski operater, izvede primerjalne
analize. Agencija rezultate primerjalnih analiz objavi na spletni strani,
najmanj en mesec pred rokom, določenim za oddajo vloge sistemskega operaterja
iz 47. člena tega akta.
(4) Agencija za posameznega sistemskega operaterja
določi faktor zahtevanega povečanja individualne učinkovitosti sistemskega
operaterja UIndt na podlagi rezultatov primerjalnih analiz iz
prejšnjega odstavka in z upoštevanjem meril iz Priloge 1 tega akta, ki je
njegov sestavni del.
26. člen
(1) Sistemski operater
določi stroške delovanja in vzdrževanja za posamezno leto regulativnega obdobja
(SDVt) na naslednji način:
kjer oznake pomenijo:
SDVt                    letni
stroški delovanja in vzdrževanja, v EUR;
NSDVt-1             letni
nadzorovani stroški delovanja in vzdrževanja, v EUR;
Ut                     letni
faktor zahtevane učinkovitosti, ki se določi v skladu s 25. členom tega akta;
NNSDVt-1   letni
nenadzorovani stroški delovanja in vzdrževanja, v EUR;
NIt               faktor
načrtovane letne inflacije;
t                  leto regulativnega
obdobja.
(2) Pri določitvi stroškov delovanja in vzdrževanja za
posamezno leto regulativnega obdobja se upošteva faktor načrtovane letne inflacije
(NIt), ki se določi na podlagi Načrtovane stopnje inflacije
iz Pomladanske napovedi gospodarskih gibanj za povprečje leta I-XII/I-XII, ki
jo objavi UMAR v letu pred začetkom regulativnega obdobja (leto t-1).
(3) Če UMAR v pomladanski napovedi iz prejšnjega
odstavka ne objavi načrtovane stopnje inflacije za vsa posamezna leta
regulativnega obdobja, se pri izračunu faktorja načrtovane letne inflacije za
manjkajoče leto upošteva objavljen podatek o načrtovani stopnji inflacije za
zadnje leto iz napovedi iz prejšnjega odstavka.
27. člen
(1) Pri določitvi dela stroškov delovanja in vzdrževanja
posameznega leta regulativnega obdobja, ki se nanaša na nadzorovane stroške
delovanja in vzdrževanja v zvezi s stroški storitev in materiala za vzdrževanje
distribucijskega omrežja ter stroški dela, mora sistemski operater prilagoditi
višino teh stroškov tako, da upošteva vpliv spremembe dolžine distribucijskega
omrežja v uporabi na podlagi načrtovanih investicij v distribucijsko omrežje.
(2) Sprememba dolžine distribucijskega omrežja v uporabi
odraža spremembo načrtovane dolžine distribucijskega omrežja na dan
31. december posameznega leta regulativnega obdobja glede na načrtovano
dolžino distribucijskega omrežja za predhodno leto. Za prvo leto regulativnega
obdobja se podatek o načrtovani dolžini distribucijskega omrežja za predhodno
leto (leto t-1) izračuna kot dolžina distribucijskega omrežja na dan
31. december leta t-2, povečana za načrtovano dolžino investicij v
distribucijsko omrežje v letu t-1.
(3) Pri spremembi stroškov iz prvega odstavka tega člena
se upošteva 70 odstotkov od ugotovljenega odstotka spremembe dolžine
distribucijskega omrežja v uporabi.
28. člen
(1) Sistemski operater pri določitvi stroškov delovanja
in vzdrževanja za prvo leto regulativnega obdobja upošteva vrednosti
izračunanih nadzorovanih stroškov delovanja in vzdrževanja in nenadzorovanih
stroškov delovanja in vzdrževanja za leto pred pričetkom regulativnega obdobja
(leto t-1), ki se določijo kot povprečna vrednost teh uresničenih stroškov
zadnjih treh let pred letom t-1, ugotovljenih na podlagi določil tega
akta.
(2) Povprečna vrednost nadzorovanih stroškov delovanja
in vzdrževanja in nenadzorovani stroški delovanja in vzdrževanja zadnjih treh
let pred letom t-1 se predhodno preračunajo na vrednost leta t-1
z uporabo faktorja uresničene letne inflacije za leto t-3 in leto t-2
in nato z uporabo faktorja načrtovane letne inflacije za leto t-1, v
skladu s 26. členom tega akta.
b) Strošek amortizacije
29. člen
(1) Sistemski operater določi strošek amortizacije za
neopredmetena sredstva in opredmetena osnovna sredstva, ki so neposreden pogoj
za opravljanje dejavnosti sistemskega operaterja. Strošek amortizacije je
odvisen od nabavne vrednosti, ki se določi v skladu s 16. členom tega akta, in
upoštevanja preostale vrednosti posameznega sredstva ter dobe uporabnosti
posameznega sredstva ob uporabi metode enakomernega časovnega amortiziranja.
(2) Preostala vrednost sredstva je ocenjeni znesek, ki
ga bo sistemski operater prejel na dan odtujitve sredstva, po zmanjšanju za
pričakovane stroške odtujitve, če starost in stanje sredstva ali pogodba na
podlagi podeljene pravice izvajanja izbirne lokalne gospodarske javne službe
nakazuje na konec njegove dobe koristnosti.
(3) Za potrebe tega akta se doba uporabnosti posameznega
sredstva določa glede na pričakovano fizično izrabljanje in pričakovano
tehnično staranje. Kot doba uporabnosti posameznega sredstva se upošteva tista,
ki je krajša.
(4) Pri določitvi stroška amortizacije sistemski
operater v skladu s tem aktom upošteva amortizacijske stopnje, ki odražajo dobo
uporabnosti sredstva in niso višje od davčno priznanih.
(5) Če sistemski operater za poslovne potrebe obračunava
strošek amortizacije po amortizacijskih stopnjah, ki so nižje od davčno
priznanih amortizacijskih stopenj, mora pri določitvi stroška amortizacije v
skladu s tem aktom upoštevati nižje amortizacijske stopnje.
(6) Če sistemski operater za poslovne potrebe obračunava
strošek amortizacije po amortizacijskih stopnjah, ki so višje od davčno priznanih
amortizacijskih stopenj, mora za obračunano amortizacijo od 31. decembra
2011 dalje, ki presega davčno priznano, voditi posebne računovodske evidence za
potrebe uveljavitve teh stroškov pri določitvi upravičenih stroškov za
naslednja regulativna obdobja v skladu s tem aktom.
(7) Pri določitvi stroška amortizacije se amortizacija
od posameznega sredstva ali dela sredstva obračuna in prizna le enkrat.
30. člen
Ne glede na evidentiranje distribucijskega omrežja v
poslovnih knjigah sistemskega operaterja ali lastnika distribucijskega omrežja
sistemski operater za potrebe določitve stroška amortizacije po tem aktu:
-       
obravnava distribucijsko omrežje ali njegove sestavne dele kot gradbene
objekte, dele gradbenih objektov in druga vlaganja;
-       
kot najvišje priznane amortizacijske stopnje v zvezi z distribucijskim
omrežjem upošteva davčno priznane amortizacijske stopnje za gradbene objekte,
za dele gradbenih objektov in za druga vlaganja.
31. člen
(1) Sistemski operater
določi strošek amortizacije za posamezno leto regulativnega obdobja (AMt)
ločeno za obstoječa neopredmetena sredstva in opredmetena osnovna sredstva in
nova neopredmetena in opredmetena osnovna sredstva na naslednji način:
kjer oznake pomenijo:
AMt           letni strošek
amortizacije, v EUR;
AMot      letni
strošek amortizacije obstoječih neopredmetenih sredstev in opredmetenih
osnovnih sredstev, v EUR;
AMnt      letni
strošek amortizacije obstoječih neopredmetenih sredstev in opredmetenih
osnovnih sredstev, v EUR;
t             leto regulativnega
obdobja.
(2) Za obstoječa neopredmetena sredstva in opredmetena
osnovna sredstva se štejejo tista sredstva, ki jih je sistemski operater do
31. decembra predpreteklega leta pred začetkom regulativnega obdobja (leto
t-2) izkazal kot sredstva, usposobljena za uporabo (aktivirana). Vsa ostala
sredstva, ki so bila usposobljena za uporabo po tem datumu, se v skladu s tem
aktom štejejo za nova neopredmetena sredstva in nova opredmetena osnovna
sredstva.
(3) Sistemski operater mora v vlogi iz 47. člena tega
akta izkazati strošek amortizacije neopredmetenih sredstev in opredmetenih
osnovnih sredstev ločeno za sredstva v lasti in za sredstva v najemu, tako za
obstoječa kot za nova sredstva.
32. člen
Na podlagi načrta usposobitve sredstev za uporabo iz sedme
alineje četrtega odstavka 47. člena tega akta se upošteva izračunan strošek
amortizacije novih neopredmetenih sredstev in opredmetenih osnovnih sredstev za
posamezno leto regulativnega obdobja v skladu s tem aktom.
33. člen
Če sistemski operater pri neopredmetenih sredstvih in
opredmetenih osnovnih sredstvih ugotovi v dobi uporabnosti neenakomerno uporabo
sredstev, se za ta sredstva pri določitvi omrežnine uporabi metoda proizvedenih
enot glede na pričakovani vzorec gospodarskih koristi iz sredstev.
c) Reguliran donos na sredsta
34. člen
(1) Sistemski operater pri določitvi reguliranega donosa
na sredstva upošteva zgolj sredstva in zaloge, ki so neposreden pogoj za
opravljanje dejavnosti sistemskega operaterja.
(2) Reguliran donos na sredstva se ne priznava na
brezplačno prevzeta sredstva ter na tista ali tisti del sredstev, ki so bila
financirana s strani tretjih oseb na podlagi sovlaganj, sofinanciranj, donacij
ali dotacij.
35. člen
(1) Sistemski operater
določi reguliran donos na sredstva za posamezno leto regulativnega obdobja (RDSt)
na naslednji način:
kjer oznake pomenijo:
RDSt       letni
reguliran donos na sredstva, v EUR;
PVSt        letna
povprečna regulativna vrednost sredstev, v EUR;
TPSK     tehtani
povprečni strošek kapitala pred obdavčitvijo za regulativno obdobje (WACC –
weighted average cost of capital), v odstotku;
t             leto
regulativnega obdobja.
(2) Reguliran donos na sredstva se določi ločeno za:
-       
obstoječa sredstva in
-       
nova sredstva,
pri čemer se smiselno uporabi določba drugega
odstavka 31. člena tega akta.
(3) Sistemski operater mora v vlogi iz 47. člena tega
akta ločeno izkazati reguliran donos na sredstva v lasti in na sredstva v
najemu, tako za obstoječa kot za nova sredstva.
36. člen
Sistemski operater za izračun
reguliranega donosa na sredstva kot osnovo upošteva povprečno regulativno vrednost
sredstev (PVSt) za posamezno leto regulativnega obdobja, ki se izračuna na
naslednji način:
kjer oznake pomenijo:
PVSt      letna povprečna
regulativna vrednost sredstev, v EUR;
OVSt       otvoritvena
neodpisana vrednost neopredmetenih sredstev v uporabi, ki ne vključuje dobrega
imena, in opredmetenih osnovnih sredstev v uporabi, v EUR;
ZVSt        zaključna
neodpisana vrednost neopredmetenih sredstev v uporabi, ki ne vključuje dobrega
imena, in opredmetenih osnovnih sredstev v uporabi, v EUR;
OVZt        otvoritvena
vrednost zalog na podlagi podatkov o uresničenih vrednostih teh postavk iz
bilance stanja na dan 1. januarja predpreteklega leta pred začetkom
regulativnega obdobja (leto t-2), v EUR;
ZVZt         zaključna
vrednost zalog na podlagi podatkov o uresničenih vrednostih teh postavk iz
bilance stanja na dan 31. december predpreteklega leta pred začetkom
regulativnega obdobja (leto t-2), v EUR;
t             leto
regulativnega obdobja.
37. člen
(1) Pri določitvi otvoritvene neodpisane vrednosti
neopredmetenih sredstev v uporabi, ki ne vključuje dobrega imena, in
opredmetenih osnovnih sredstev v uporabi (OVSt) se za prvo
leto regulativnega obdobja upoštevajo uresničene vrednosti teh postavk iz
bilance stanja na dan 31. december predpreteklega leta pred začetkom
regulativnega obdobja (leto t-2) ob upoštevanju kriterijev iz tega akta,
spremenjene za preteklo leto pred začetkom regulativnega obdobja (leto t-1)
na način, kot ga določa 38. člen tega akta.
(2) Za drugo in tretje leto regulativnega obdobja se pri
določitvi otvoritvene neodpisane vrednosti neopredmetenih sredstev v uporabi,
ki ne vključuje dobrega imena, in opredmetenih osnovnih sredstev v uporabi (OVSt)
upoštevajo v skladu s tem aktom izračunane zaključne vrednosti prejšnjega leta
regulativnega obdobja.
38. člen
Zaključna neodpisana vrednost
neopredmetenih sredstev v uporabi, ki ne vključuje dobrega imena, in opredmetenih
osnovnih sredstev v uporabi (ZVSt) za posamezno leto
regulativnega obdobja se izračuna na naslednji način:
kjer oznake pomenijo:
OVSt       otvoritvena
neodpisana vrednost neopredmetenih sredstev v uporabi, ki ne vključuje dobrega
imena, in opredmetenih osnovnih sredstev v uporabi, v EUR;
NSt           vrednost
novih neopredmetenih sredstev v uporabi, ki ne vključuje dobrega imena, in
opredmetenih osnovnih sredstev v uporabi, ugotovljenih v skladu z določbo
drugega odstavka 31. člena in 32. člena tega akta, v EUR;
AMt           letni
strošek amortizacije, obračunan v skladu z določbami od 29. člena do 33. člena
in 16. člena tega akta, zmanjšan za stroške amortizacije, obračunane od DSt, v
EUR;
ISt             neodpisana
vrednost izločenih sredstev za posamezno leto regulativnega obdobja, v EUR;
DSt           neodpisana
vrednost sredstev ali dela sredstev, na katera se ne priznava reguliran donos
na sredstva v skladu s 34. členom tega akta, v EUR;
PPt           presežek
iz prevrednotenja neopredmetenih sredstev, ki ne vključuje prevrednotenje
dobrega imena, in opredmetenih osnovnih sredstev, v EUR;
t             leto
regulativnega obdobja.
39. člen
(1) Tehtani povprečni
strošek kapitala pred obdavčitvijo (TPSK) za regulativno obdobje določi
agencija na naslednji način:
kjer oznake pomenijo:
TPSK     tehtani
povprečni strošek kapitala pred obdavčitvijo za regulativno obdobje (WACC –
weighted average cost of capital), v odstotku;
DLK       delež
lastninskega kapitala, ki je enak razmerju: (vrednost lastniškega
kapitala)/(vrednost lastniškega kapitala + vrednost dolžniškega kapitala) za
regulativno obdobje, v odstotku;
SLK       strošek
lastniškega kapitala za regulativno obdobje, v odstotku;
EDS       efektivna
davčna stopnja davka od dohodkov pravnih oseb, ki izhaja iz ekonomsko
upravičenega oziroma davčno optimalnega poslovanja podjetja, v deležu;
DDK      delež
dolžniškega kapitala, ki je enak razmerju: (vrednost dolžniškega
kapitala)/(vrednost lastniškega kapitala + vrednost dolžniškega kapitala) za
regulativno obdobje, v odstotku;
SDK       strošek
dolžniškega kapitala za regulativno obdobje, v odstotku.
(2) Pri izračunu tehtanega povprečnega stroška kapitala
pred obdavčitvijo se kot ciljno razmerje med lastniškim in dolžniškim kapitalom
upoštevata 40-odstotni delež lastniškega kapitala in 60-odstotni delež
dolžniškega kapitala.
(3) Pri izračunu tehtanega povprečnega stroška kapitala
pred obdavčitvijo se upošteva efektivna davčna stopnja v višini 10 odstotkov.
(4) Strošek lastniškega kapitala (SLK) odraža
tveganje opravljanja regulirane dejavnosti. Strošek lastniškega kapitala je
določen na podlagi modela določanja cen dolgoročnih naložb (CAPM – Capital
Asset Pricing Model).
(5) Strošek dolžniškega kapitala (SDK) se določi
z upoštevanjem ocenjene dolgoročne ravnotežne obrestne mere. Ocena je narejena
na osnovi netvegane stopnje donosa za slovenski trg, povečan za premijo za
tveganje, ki je v normalnih pogojih ustrezna za podjetja bonitetne ocene AAA.
40. člen
Sistemski operater v vlogi za izdajo soglasja k omrežnini in
upravičenim stroškom ter drugim elementom omrežnine upošteva maksimalno višino
tehtanega povprečnega stroška kapitala v višini 7,01 odstotka. Pri izračunu
tehtanega povprečnega stroška kapitala pred obdavčitvijo (TPSK) je upoštevan
strošek lastniškega kapitala (SLK) v višini 7,58 odstotka in strošek
dolžniškega kapitala (SDK) v višini 6,06 odstotka.
2. Drugi elementi, potrebni za določitev omrežnine
41. člen
(1) Viri za pokrivanje upravičenih stroškov
regulativnega obdobja (VRO) se določijo kot vsota virov za pokrivanje
upravičenih stroškov za posamezno leto regulativnega obdobja (Vt).
(2) Vire za pokrivanje upravičenih stroškov za posamezno
leto regulativnega obdobja in za regulativno obdobje določi sistemski operater
v regulativnem okviru, ki ga posreduje agenciji v soglasje v skladu s tem
aktom.
42. člen
Sistemski operater pri določitvi
omrežnine za posamezno leto regulativnega obdobja upošteva vire za pokrivanje
upravičenih stroškov tega leta (Vt), ki se določijo na
naslednji način:
kjer oznake pomenijo:
Vt               viri
za pokrivanje upravičenih stroškov za posamezno leto regulativnega obdobja, v
EUR;
VPt           vsi
regulirani prihodki sistemskega operaterja iz izvajanja dejavnosti sistemskega
operaterja za posamezno leto regulativnega obdobja, ki za potrebe tega akta
predstavljajo omrežnino (OMRt) in vse druge prihodke (DPt),
določeni v skladu s 43. členom tega akta,v EUR;
ΔROT-1  odstopanje
od regulativnega okvira za preteklo regulativno obdobje ROT-1,
ki se odraža v presežku ali primanjkljaju omrežnine in ki se je za preteklo
regulativno obdobje določilo v skladu z določbami od 51. člena do 62. člena
tega akta, v EUR;
tROT        trajanje
regulativnega obdobja, ki se določi v skladu z 8. členom tega akta, izraženo s
številom let;
t             leto
regulativnega obdobja.
43. člen
(1) Vsi regulirani prihodki sistemskega operaterja iz
izvajanja dejavnosti sistemskega operaterja v skladu s tem aktom predstavljajo
vse prihodke sistemskega operaterja, zmanjšane za izločene prihodke.
(2) Kot izločeni prihodki se v skladu s tem aktom
štejejo:
-       
finančni prihodki;
-       
prihodki od usredstvenih lastnih proizvodov in storitev ter
-       
prihodki, ki so posledica na podlagi določb 20. člena tega akta
predhodno nepriznanih stroškov delovanja in vzdrževanja, vendar največ do
višine teh predhodno nepriznanih stroškov.
44. člen
Sistemski operater določi vse
druge prihodke za posamezno leto regulativnega obdobja (DPt)
na naslednji način:
kjer oznake pomenijo:
DPt           vsi drugi
prihodki za posamezno leto regulativnega obdobja, v EUR;
NIt             faktor
načrtovane letne inflacije, ki se določi v skladu s 26. členom tega akta;
t             leto regulativnega
obdobja.
45. člen
(1) Sistemski operater pri določitvi vseh drugih prihodkov
za prvo leto regulativnega obdobja upošteva vrednost izračunanih vseh drugih
prihodkov za leto pred pričetkom regulativnega obdobja (leto t-1), ki se
določi kot povprečna vrednost uresničenih vseh drugih prihodkov zadnjih treh
let pred letom t-1, ugotovljenih na podlagi določb tega akta.
(2) Povprečna vrednost vseh drugih prihodkov treh let
pred letom t-1 se predhodno preračuna na vrednost leta t-1 z
uporabo faktorja uresničene letne inflacije za leto t-3 in leto t-2
in nato z uporabo faktorja načrtovane letne inflacije za leto t-1.
Podatki o faktorjih uresničene in načrtovane inflacije se določijo v skladu s
26. členom tega akta.
46. člen
(1) Če se med trajanjem regulativnega obdobja prične
prvič izvajati dejavnost sistemskega operaterja, sistemski operater v
regulativnem okviru določi vire za pokrivanje upravičenih stroškov za
regulativno obdobje v skladu s tem aktom na podlagi načrtovanih postavk za
posamezno leto regulativnega obdobja.
(2) Če se med trajanjem regulativnega obdobja izvede
prenos izvajanja dejavnosti sistemskega operaterja iz obstoječega na novega
sistemskega operaterja, novi sistemski operater v regulativnem okviru določi
vire za pokrivanje upravičenih stroškov za regulativno obdobje na podlagi
podatkov, ki so bili podlaga za določitev regulativnega okvira za to
regulativno obdobje pri obstoječem sistemskem operaterju. Za ta namen je
obstoječi sistemski operater dolžan novemu sistemskemu operaterju posredovati
izračun in določitev upravičenih stroškov in drugih elementov omrežnine na
obrazcih, ki so bili podlaga za določitev regulativnega okvira za to
regulativno obdobje pri obstoječem sistemskem operaterju ter h kateremu je dala
agencija soglasje.
VI. POSTOPEK IZDAJE SOGLASJA
47. člen
(1) Sistemski operater mora podati agenciji vlogo za
izdajo soglasja k omrežnini in upravičenim stroškom ter drugim elementom
omrežnine za regulativno obdobje najkasneje do 31. avgusta leta pred
začetkom regulativnega obdobja (leto t-1), za katerega se določa
omrežnina.
(2) V primeru pričetka prvega izvajanja dejavnosti sistemskega
operaterja med trajanjem regulativnega obdobja mora sistemski operater podati
vlogo za izdajo soglasja k omrežnini in upravičenim stroškom ter drugim
elementom omrežnine za regulativno obdobje najmanj pet mesecev pred predvidenim
pričetkom izvajanja distribucije zemeljskega plina.
(3) V primeru prenosa izvajanja dejavnosti sistemskega
operaterja med trajanjem regulativnega obdobja mora sistemski operater podati
vlogo za izdajo soglasja k omrežnini in upravičenim stroškom ter drugim
elementom omrežnine za regulativno obdobje najmanj dva meseca pred predvidenim
pričetkom izvajanja distribucije zemeljskega plina.
(4) Sistemski operater poda vlogo za izdajo soglasja k
omrežnini in upravičenim stroškom ter drugim elementom omrežnine na obrazcih v
elektronski obliki, ki jih pripravi agencija za regulativno obdobje najkasneje
dva meseca pred iztekom roka iz prvega odstavka tega člena, in ki vsebujejo:
-       
podroben opis storitev sistemskega operaterja, vključno s podatki o
kakovosti storitev;
-       
načrt poslovanja za regulativno obdobje, ki vključuje tudi načrtovane
letne bilance stanja in načrtovane letne izkaze poslovnega izida sistemskega
operaterja;
-       
podatke o načrtovanem številu odjemnih mest, obračunski moči, zakupljeni
zmogljivosti in distribuiranih količinah po posameznih odjemnih skupinah za
zadnje leto preteklega regulativnega obdobja in za posamezna leta regulativnega
obdobja;
-       
podatke o načrtovanem številu in tipu merilnih naprav na dan
31. december za zadnje leto preteklega regulativnega obdobja in za
posamezna leta regulativnega obdobja;
-       
podatke in razkritja, potrebna za določitev stroškov delovanja in
vzdrževanja (ločeno nadzorovani in nenadzorovani stroški);
-       
podatke o načrtovanem količinskem in vrednostnem obsegu investicij v
neopredmetena sredstva, ki ne vključujejo dobrega imena, in opredmetena osnovna
sredstva za zadnje leto preteklega regulativnega obdobja in za posamezna leta
regulativnega obdobja, ločeno za sredstva v lasti od sredstev v najemu;
-       
terminski in vrednostni načrt usposobitev za uporabo novih
neopredmetenih sredstev, brez dobrega imena, in opredmetenih osnovnih sredstev
za zadnje leto preteklega regulativnega obdobja in za posamezna leta
regulativnega obdobja, ločeno za sredstva v lasti od sredstev v najemu;
-       
podatek o načrtovanem strošku amortizacije neopredmetenih sredstev in
opredmetenih osnovnih sredstev za zadnje leto preteklega regulativnega obdobja
in za posamezna leta regulativnega obdobja z izračunom pripadajoče
amortizacije, ločeno za sredstva v lasti od sredstev v najemu, ločeno tako za
obstoječa kot za nova sredstva;
-       
podatke, potrebne za določitev povprečne regulativne vrednosti sredstev
za posamezna leta regulativnega obdobja;
-       
podatke, potrebne za določitev vseh drugih prihodkov za posamezna leta
regulativnega obdobja;
-       
podatek o ugotovljenem odstopanju od regulativnega okvira za preteklo
regulativno obdobje ROT–1, ki se odraža v presežku ali
primanjkljaju omrežnine in ki se za preteklo regulativno obdobje določi v
skladu z določbami od 51. člena do 62. člena tega akta;
-       
izračun upravičenih stroškov ter drugih elementov omrežnine za posamezna
leta regulativnega obdobja in za regulativno obdobje v skladu s tem aktom;
-       
izračun omrežnine za posamezna leta regulativnega obdobja in za
regulativno obdobje v skladu z aktom, ki ureja metodologijo za obračunavanje
omrežnine za distribucijsko omrežje zemeljskega plina (v nadaljnjem besedilu:
metodologija za obračunavanje omrežnine);
-       
oceno finančnega vpliva, ki ga bo imela omrežnina na uporabnike
distribucijskega omrežja, ločeno po odjemnih skupinah;
-       
izjavo o pravilnosti posredovanih podatkov in skladnosti postopka
določitve omrežnine in upravičenih stroškov ter drugih elementov omrežnine z
veljavnimi predpisi, ki urejajo dejavnost sistemskega operaterja kot izvajalca
izbirne lokalne gospodarske javne službe in
-       
regulativni okvir.
(5) Sistemski operater posreduje agenciji regulativni
okvir in izjavo iz prejšnjega odstavka, podpisana s strani upravičene osebe
sistemskega operaterja.
48. člen
V postopku izdaje soglasja agencija presoja skladnost v vlogi
določenih upravičenih stroškov, omrežnine ter drugih elementov omrežnine s to
metodologijo in metodologijo za obračunavanje omrežnine.
49. člen
(1) Če sistemski operater ne poda vloge v roku iz 47.
člena tega akta ali agencija zavrne izdajo soglasja k omrežnini in upravičenim
stroškom ter drugim elementom omrežnine za regulativno obdobje, se sistemskemu
operaterju za obdobje do vključno meseca izdaje novega soglasja agencije
upoštevajo upravičeni stroški, omrežnina ter drugi elementi omrežnine v višini
90 odstotkov njihovih vrednosti iz regulativnega okvira za zadnje leto, za
katero je bilo izdano soglasje agencije ob upoštevanju določb od 51. člena do
62. člena tega akta. Pri tem se za posamezni mesec upošteva 1/12 od 90
odstotkov tako ugotovljene vrednosti.
(2) Če sistemski operater ne poda vloge v roku iz 47.
člena tega akta in agencija izda soglasje k omrežnini in upravičenim stroškom
ter drugim elementom omrežnine po datumu pričetka regulativnega obdobja, se
sistemskemu operaterju za obdobje od vključno meseca, ki sledi mesecu izdaje
novega soglasja agencije, do zaključka tega leta regulativnega obdobja upoštevajo
upravičeni stroški, omrežnina ter drugi elementi omrežnine za posamezni mesec v
višini 1/12 vrednosti, določenih za to leto regulativnega obdobja v skladu s
tem aktom. Za preostala leta do zaključka regulativnega obdobja se sistemskemu
operaterju priznajo posamezne postavke, določene v skladu s tem aktom.
(3) Če sistemski operater poda vlogo v roku iz 47. člena
tega akta in agencija iz razlogov na strani sistemskega operaterja ne odloči o
vlogi sistemskega operaterja do pričetka regulativnega obdobja, se sistemskemu
operaterju do izdaje odločbe agencije začasno upoštevajo upravičeni stroški,
omrežnina ter drugi elementi omrežnine iz regulativnega okvira za zadnje leto,
za katero je bilo izdano soglasje agencije.
(4) Če agencija v primeru iz prejšnjega odstavka zavrne
izdajo soglasja po pričetku regulativnega obdobja, se sistemskemu operaterju za
regulativno obdobje upoštevajo upravičeni stroški, omrežnina ter drugi elementi
omrežnine v skladu s prvim odstavkom tega člena.
50. člen
(1) Če sistemski operater ugotovi, da so med trajanjem
regulativnega obdobja nastale bistvene spremembe pogojev pri poslovanju, lahko
agenciji, ne glede na rok iz prvega odstavka 47. člena tega akta, med
regulativnim obdobjem poda novo vlogo za izdajo soglasja k omrežnini in upravičenim
stroškom ter drugim elementom omrežnine za tekoče regulativno obdobje. Pri tem
se smiselno uporabijo določbe tega akta.
(2) Sistemski operater mora vlogi iz prejšnjega odstavka
priložiti tudi dokazila o bistvenih spremembah pogojev poslovanja.
VII. REGULATIVNI NADZOR
51. člen
Agencija na podlagi letnih podatkov o poslovanju sistemskega
operaterja spremlja poslovanje sistemskega operaterja in nadzira pravilnost
uporabe tega akta.
52. člen
Sistemski operater na podlagi letnih podatkov o poslovanju
spremlja izvajanje regulativnega okvira in ugotavlja odstopanja od
regulativnega okvira za posamezno leto regulativnega obdobja (Δrot)
in odstopanje od regulativnega okvira za regulativno obdobje (ΔROT).
53. člen
Odstopanje od regulativnega
okvira za posamezno leto regulativnega obdobja (Δrot) se
določi na naslednji način:
kjer oznake pomenijo:
Δrot          odstopanje
od regulativnega okvira za posamezno leto regulativnega obdobja, pri čemer
negativna vrednost Δrot pomeni obvezo sistemskega operaterja,
da presežek omrežnine nameni pokrivanju upravičenih stroškov naslednjih let,
pozitivna vrednost Δrot pa pomeni pravico sistemskega
operaterja, da upošteva primanjkljaj omrežnine pri določitvi omrežnine v
naslednjih letih, v EUR;
DUSt       dejanski
upravičeni stroški sistemskega operaterja za posamezno leto regulativnega
obdobja, določeni v skladu z določbami od 55. člena do 57. člena tega akta, v
EUR;
DVPt      vsi
dejanski regulirani prihodki sistemskega operaterja iz izvajanja dejavnosti
sistemskega operaterja za posamezno leto regulativnega obdobja, ki za potrebe
tega akta predstavljajo dejansko omrežnino (DOMRt) in vse dejanske
druge prihodke (DDPt), določeni v skladu s 54. členom tega akta, v
EUR;
ΔROT-1  odstopanje
od regulativnega okvira za preteklo regulativno obdobje ROT-1,
ki se odraža v presežku ali primanjkljaju omrežnine in je bilo za preteklo
regulativno obdobje določeno v skladu z določbami od 51. člena do 62. člena
tega akta, v EUR;
tROT        trajanje
regulativnega obdobja, ki se določi v skladu z 8. členom tega akta, izraženo s
številom let;
t             leto
regulativnega obdobja.
54. člen
(1) Vsi dejanski regulirani prihodki sistemskega operaterja
iz izvajanja dejavnosti sistemskega operaterja v skladu s tem aktom
predstavljajo vse prihodke sistemskega operaterja, ugotovljene na podlagi
podatkov o njegovem poslovanju, zmanjšane za uresničene izločene prihodke.
(2) Kot uresničeni izločeni prihodki se v skladu s tem
aktom štejejo:
-       
uresničeni finančni prihodki;
-       
uresničeni prihodki od usredstvenih lastnih proizvodov in storitev ter
-       
uresničeni prihodki, ki so posledica na podlagi določb 20. člena tega
akta predhodno nepriznanih stroškov delovanja in vzdrževanja, vendar največ do
višine teh predhodno nepriznanih stroškov.
55. člen
Sistemski operater ob zaključku posameznega leta regulativnega
obdobja preračuna načrtovane upravičene stroške (USt) iz
regulativnega okvira za to obdobje in določi dejanske upravičene stroške (DUSt)
tako, da upošteva:
-       
načrtovane nadzorovane stroške delovanja in vzdrževanja, ki so bili
upoštevani pri določitvi regulativnega okvira za to leto in se nanašajo na
stroške storitev in materiala za vzdrževanje distribucijskega omrežja ter
stroške dela, preračunane z upoštevanjem 70 odstotkov uresničenega vpliva
spremembe dolžine distribucijskega omrežja, kot dejanske;
-       
preostale vrednosti načrtovanih nadzorovanih stroškov delovanja in
vzdrževanja, ki so bili upoštevani pri določitvi regulativnega okvira za to
leto, kot dejanske;
-       
uresničene nenadzorovane stroške delovanja in vzdrževanja, ki se
nanašajo na stroške materiala za izgube zemeljskega plina v obsegu, ki ne
presega dveh odstotkov prevzetih količin zemeljskega plina v distribucijsko
omrežje, iz izkaza poslovnega izida sistemskega operaterja, kot dejanske;
-       
preostale uresničene nenadzorovane stroške delovanja in vzdrževanja iz
izkaza poslovnega izida sistemskega operaterja pod pogoji iz tega akta, kot
dejanske;
-       
uresničene stroške amortizacije za neopredmetena sredstva in opredmetena
osnovna sredstva iz izkaza poslovnega izida pod pogoji iz tega akta, kot
dejanske in
-       
reguliran donos na neopredmetena sredstva, ki ne vključujejo dobrega
imena, in opredmetena osnovna sredstva, ki se izračuna pod pogoji iz tega akta
kot dejanski. Pri izračunu reguliranega donosa na sredstva se upošteva tehtani
povprečni strošek kapitala pred obdavčitvijo (TPSKt), ki je
bil upoštevan pri določitvi regulativnega okvira za to leto in preračunana
povprečna regulativna vrednost sredstev na podlagi podatkov o uresničenih
vrednostih na način in pod pogoji iz tega akta.
56. člen
(1) Če se uresničeno trajanje regulativnega obdobja razlikuje
od načrtovanega pri pripravi regulativnega okvira na podlagi določb 18. člena
in 46. člena tega akta, mora sistemski operater pri ugotavljanju odstopanja od
regulativnega okvira za posamezno leto regulativnega obdobja najprej načrtovane
nadzorovane stroške delovanja in vzdrževanja iz regulativnega okvira
preračunati v skladu z 11. členom ali 12. členom tega akta glede na dejanski
datum pričetka ali prenehanja izvajanja dejavnosti sistemskega operaterja.
(2) V tem delu regulativnega okvira se tako preračunane
postavke za posamezno leto regulativnega obdobja v skladu s 55. členom tega
akta štejejo za načrtovane iz regulativnega okvira.
(3) Preračun ostalih postavk iz regulativnega okvira za
posamezno leto regulativnega obdobja se izvede v skladu s 55. členom tega akta.
57. člen
(1) Če se upravičeni stroški sistemskega operaterja za
posamezno leto regulativnega obdobja določijo na podlagi prvega ali četrtega
odstavka 49. člena tega akta, se pri ugotavljanju odstopanj od regulativnega
okvira za posamezno leto regulativnega obdobja štejejo tako določene postavke
za obdobje od začetka posameznega leta regulativnega obdobja do vključno meseca
izdaje novega soglasja agencije za dejanske upravičene stroške (DUSt).
(2) Za obdobje od vključno meseca, ki sledi mesecu
izdaje novega soglasja agencije do zaključka leta regulativnega obdobja, se pri
ugotavljanju odstopanja od regulativnega okvira za to leto upoštevajo
izračunani dejanski upravičeni stroški (DUSt) v skladu s 55.
členom tega akta v sorazmerni vrednosti glede na pretečene mesece do zaključka
tega leta. Za preostala leta do zaključka regulativnega obdobja sistemski
operater upošteva dejanske upravičene stroške v skladu s 55. členom tega akta.
58. člen
(1) Sistemski operater ugotovi odstopanje od regulativnega
okvira za posamezno leto regulativnega obdobja na obrazcih, ki jih pripravi
agencija do 15. februarja naslednjega leta.
(2) Sistemski operater posreduje izpolnjen obrazec iz
prejšnjega odstavka agenciji najkasneje do 30. junija tistega leta, ki
sledi letu, za katerega oddaja obrazec oziroma najkasneje v roku osem dni po
datumu revizorjevega poročila o reviziji računovodskih izkazov.
59. člen
Sistemski operater ugotovi
odstopanje od regulativnega okvira za regulativno obdobje (ΔROT)
na naslednji način:
kjer oznake pomenijo:
ΔROT      odstopanje
od regulativnega okvira za regulativno obdobje, pri čemer negativna vrednost ΔROT
pomeni obvezo sistemskega operaterja, da presežek omrežnine nameni pokrivanju
upravičenih stroškov pri določitvi omrežnine naslednjih let, pozitivna vrednost
ΔROT pa pomeni pravico sistemskega operaterja, da upošteva
primanjkljaj omrežnine pri določitvi omrežnine v naslednjih letih, v EUR;
Δrot-1      odstopanje
od regulativnega okvira za zadnje leto preteklega regulativnega obdobja ROT-1,
v EUR;
Δrot          odstopanje
od regulativnega okvira za prvo leto tekočega regulativnega obdobja ROT,
v EUR;
Δrot+1      odstopanje
od regulativnega okvira za drugo leto tekočega regulativnega obdobja ROT,
v EUR;
so          stanje
obresti na dan 31. december tekočega regulativnega obdobja ROT
na ugotovljena odstopanja od regulativnega okvira za posamezna leta
regulativnega obdobja, določeno v skladu s 60. členom tega akta, pri čemer
negativna vrednost so pomeni obvezo sistemskega operaterja, da obresti nameni
pokrivanju upravičenih stroškov naslednjih let, pozitivna vrednost so pa pomeni
pravico sistemskega operaterja, da upošteva obresti pri določitvi omrežnine v
naslednjih letih, v EUR.
60. člen
(1) Odstopanja od regulativnega okvira za posamezno leto
regulativnega obdobja, ki se odražajo v presežku omrežnine, se obrestujejo z
upoštevanjem povprečne letne vrednosti odstopanj od regulativnega okvira in
priznane letne obrestne mere v višini štirih odstotkov.
(2) Odstopanja od regulativnega okvira za posamezno leto
regulativnega obdobja, ki se odražajo v primanjkljaju omrežnine, se lahko
obrestujejo z upoštevanjem povprečne letne vrednosti odstopanj od regulativnega
okvira in priznane letne obrestne mere v višini štirih odstotkov.
(3) Povprečna letna vrednost odstopanj od regulativnega
okvira za posamezno leto regulativnega obdobja se določi kot povprečna vrednost
stanja odstopanj na začetku posameznega leta, ki vključuje stanje obresti za
pretekla leta, in stanja odstopanj na koncu posameznega leta regulativnega
obdobja.
(4) Stanje obresti povečuje oziroma zmanjšuje ugotovljeno
odstopanje od regulativnega okvira za regulativno obdobje, ki se upošteva pri
določitvi načrtovanega zneska omrežnine za naslednje regulativno obdobje. Pri
izračunu stanja obresti za pretekla leta se v skladu z 59. členom tega akta
upošteva zadnje leto preteklega regulativnega obdobja in prvi dve leti tekočega
regulativnega obdobja.
61. člen
Sistemski operater ugotovi odstopanje od regulativnega okvira
za regulativno obdobje na obrazcih, ki jih pripravi agencija do
15. februarja tistega leta, ki sledi letu, za katerega sistemski operater
oddaja obrazec.
62. člen
Agencija nadzira pravilnost uporabe metode regulirane
omrežnine prek odločanja o izdaji soglasja k omrežnini, upravičenim stroškom in
drugim elementom omrežnine ter z izdajo posebne odločbe v skladu s tretjim
odstavkom 46.a člena EZ.
VIII. PREHODNE IN KONČNI DOLOČBI
63. člen
Prvo regulativno obdobje po tem aktu traja od
1. januarja 2013 do 31. decembra 2015.
64. člen
(1) Sistemski operater poda vlogo za izdajo soglasja k
omrežnini in upravičenim stroškom ter drugim elementom omrežnine za prvo
regulativno obdobje po tem aktu najkasneje do 30. septembra 2012 na
obrazcih v elektronski obliki, ki jih pripravi agencija najkasneje do
10. septembra 2012.
(2) Sistemski operater v roku iz prejšnjega odstavka
posreduje agenciji s strani upravičene osebe sistemskega operaterja podpisan
regulativni okvir in izjavo.
65. člen
Agencija izda odločbo o faktorju zahtevane učinkovitosti UIndt
v skladu s prvim odstavkom 25. člena tega akta, ki ga sistemski operater
upošteva pri določitvi regulativnega okvira za prvo regulativno obdobje po tem
aktu, najkasneje do 10. septembra 2012.
66. člen
Ne glede na določbo 28. člena tega akta se pri določitvi
upravičenih stroškov za regulativno obdobje od 1. januarja 2013 do
31. decembra 2015 pri določitvi tistega dela povprečne vrednosti
nenadzorovanih stroškov delovanja in vzdrževanja leta t-1, ki se
nanašajo na uresničene stroške uporabe prenosnega omrežja zemeljskega plina
zadnjih treh let pred letom t-1, upoštevajo njihovo uresničeno vrednost
v obdobju zadnjih treh let pred letom t-1, ki se predhodno preračunajo
na vrednost leta t-1 z uporabo faktorja uresničene letne inflacije za
leto t-3 in leto t-2 in nato z uporabo faktorja načrtovane letne
inflacije za leto t-1, skladno s 26. členom tega akta.
67. člen
(1) Ne glede na določbo 7. člena in 59. člena tega akta
mora sistemski operater zaradi prehoda iz enoletnega na večletno regulativno
obdobje v regulativnem okviru za prvo regulativno obdobje po tem aktu
upoštevati ugotovljeno odstopanje od regulativnega okvira za leto 2011 (ΔROT-2),
ki se odraža v presežku ali primanjkljaju omrežnine.
(2) Odstopanje od regulativnega okvira za leto 2012, ki
se odraža v presežku ali primanjkljaju omrežnine, se v skladu z 59. členom tega
akta upošteva kot odstopanje od regulativnega okvira za zadnje leto preteklega
regulativnega obdobja in se upošteva v regulativnem obdobju, ki bo sledilo
prvemu regulativnemu obdobju.
(3) Ne glede na določbo 60. člena tega akta se povprečna
vrednost stanja odstopanj za prvo leto prvega regulativnega obdobja po tem aktu
izračuna z upoštevanjem stanja nič (0,00) na začetku leta 2013 in stanja
odstopanj na koncu leta 2013.
68. člen
O vlogi za izdajo soglasja k omrežnini in upravičenim
stroškom ter drugim elementom omrežnine za prvo regulativno obdobje po tem
aktu, ki jo agencija prejme v roku iz 64. člena tega akta, agencija odloči z
odločbo najkasneje do 28. februarja 2013.
69. člen
Z dnem uveljavitve tega akta preneha veljati Akt o
metodologiji za določitev omrežnine in kriterijih za ugotavljanje upravičenih
stroškov za distribucijsko omrežje zemeljskega plina (Uradni list RS, št.
63/11), ki pa se uporablja za ugotavljanje odstopanj od regulativnega okvira za
leto 2012, ki se odraža v presežku ali primanjkljaju omrežnine.
70. člen
Ta akt začne veljati petnajsti dan po objavi v Uradnem listu
Republike Slovenije.
Št. 221-3/2012-15/429
Maribor, dne 30. julija 2012
EVA 2012-2430-0152
Predsednik sveta
Javne agencije Republike Slovenije za energijo
dr. Evgen Dervarič l.r.

Priloga 1: Letni faktor
zahtevane povečane individualne učinkovitosti sistemskega operaterja