1. člen
(vsebina)
S tem pravilnikom se za izvajanje Uredbe (ES) št. 562/2006
Evropskega Parlamenta in Sveta z dne 15. marca 2006 o Zakoniku Skupnosti o
pravilih, ki urejajo gibanje oseb prek meja (Zakonik o schengenskih mejah) (UL
L št. 105, z dne 13. 4. 2006, str. 1) določi višina potrebnih sredstev za
preživljanje.
2. člen
(sredstva za preživljanje)
(1) Če državljan tretje države nima zagotovljenih sredstev za
preživljanje (npr. garantna izjava oziroma garantno pismo, plačano bivanje v
okviru turističnega aranžmaja in podobno), se pri določitvi potrebne višine
sredstev upošteva znesek, določen za dnevno preživljanje. 
(2) Znesek sredstev za dnevno preživljanje v Republiki
Sloveniji za posameznika znaša 70 EUR na dan. 
(3) Za mladoletnike v spremstvu staršev oziroma zakonitih
zastopnikov se višina sredstev iz prejšnjega odstavka zniža za 50%.
3. člen
(končna določba)
Ta pravilnik začne veljati petnajsti dan po objavi v Uradnem
listu Republike Slovenije.
Št. 007-69/2007
Ljubljana, dne 22. marca 2007
EVA 2007-1711-0030
Dragutin Mate l.r. 
Minister 
za notranje zadeve