I
S tem sklepom se določajo normativi in standardi kot podlaga
za sistemizacijo delovnih mest zavoda in določitev obsega sredstev dohodka za
izvedbo vzgojnoizobraževalne dejavnosti v domovih za učence srednjih šol. 
A.    
Elementi za sistemiziranje delovnih mest 
1.   Vzgojno delo
vzgojiteljev 
Vzgojno delo vključuje in obsega vse oblike in vsebine dela,
ki jih mora opraviti dom v skladu s programom, ki ga izvaja. Vrste in razpored
vzgojnega dela določa vsakoletni vzgojni program doma. 
Elementi za sistemizacijo delovnih mest vzgojiteljev so
vzgojne skupine, in sicer: 
1.1.  Na 1 vzgojno skupino se
sistemizira eno delovno mesto vzgojitelja. 
1.2.  Mentorju
vzgojitelja-pripravnika se prizna 1 ura vzgojnega dela tedensko za delo s
pripravnikom. 
2.   Druga dela 
2.1.  Dom s 16 vzgojnimi skupinami
sistemizira eno delovno mesto ravnatelja s polnim delovnim časom. 
2.2.  Dom z več kot 16 vzgojnimi
skupinami sistemizira za dodatnih 20 skupin delovno mesto pomočnika ravnatelja
s polnim delovnim časom. 
2.3.  Dom z 20 in več vzgojnimi
skupinami sistemizira 
- 
eno delovno mesto administrativnega delavca z. zahtevano srednjo
strokovno izobrazbo V. stopnje, 
- 
eno delovno mesto računovodskega delavca z zahtevano srednjo strokovno
izobrazbo V. stopnje, 
- 
pet delovnih mest za delavce, ki opravljajo druga dela (vratar,
kuharica, perica). 
2.4.  Za opravljanje tehničnih del
doma sistemizira eno delovno mesto hišnika s srednjo strokovno izobrazbo IV.
stopnje zahtevnosti. 
2.5.  Dom z lastno kurilnico na
trda goriva sistemizira eno delovno mesto kurjača z zahtevano srednjo strokovno
izobrazbo IV. stopnje zahtevnosti. 
2.6.  Dom z manj kot 6.000 m2
normirane talne površine in z lastno kurilnico na trda goriva sistemizira eno
delovno mesto hišnika-kurjača, ki izpolnjuje pogoje pod točkama 2.4. in 2.5. 
2.7.  Dom sistemizira na 1200 m2
normirane talne površine eno delovno mesto snažilke z zahtevano I. stopnje
izobrazbe. 
Dom, ki ne dosega normativov iz točke od 2.1. do 2.3. in
točke 2.7., sistemizira delovna mesta navedenih delavcev z ustrezno krajšim
delovnim časom od polnega delovnega časa. 
B.    
Normativi za oblikovanje vzgojnih skupin 
1.1.  Normativ za oblikovanje
vzgojne skupine je 3o učencev. 
Število vzgojnih skupin se oblikuje tako, da se število
učencev deli s 30. Manj učencev v skupini je lahko v primeru, ko z
razporeditvijo po 30 učencev zadnja skupina ne bi bila polnoštevilna, dom pa še
razpolaga s prostimi kapacitetami. 
1.2.  Če je v vzgojno skupino
vključenih od 3 do 5 učencev z motnjami v razvoju, šteje vzgojna skupina 25
učencev. 
Odstopanja 
Odstopanje od normativa 1.1. je dovoljeno v primeru, če dom
učencev deluje v okviru šole, ki edina v Republiki Sloveniji izvaja določen
program ali smer izobraževanja.
II
Z dnem uveljavitve tega sklepa prenehajo veljati določbe o
oblikovanju dohodka v Enotnih osnovah standardov in normativov za opravljanje
vzgojnoizobraževalne dejavnosti v domovih za učence srednjih šol, ki jih je
sprejela Skupščina Izobraževalne skupnosti Slovenije 18. 7. 1986 (Poročevalec
Izobraževalne skupnosti Slovenije, št. 4/86 z dnem 16. 9. 1986).
III
Sklep začne veljati naslednji dan po objavi v Uradnem listu
Republike Slovenije.
Št. 392-02/91-3/4-8
Ljubljana, dne 8. avgusta 1991.
Izvršni svet 
Skupščine Republike Slovenije
Predsednik 
Lojze Peterle l. r.