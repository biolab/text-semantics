I. SPLOŠNE DOLOČBE
1. člen
(vsebina)
Ta uredba je
rudarski koncesijski akt, ki določa pogoje za podelitev in izvajanje rudarske
pravice za izkoriščanje mineralne surovine tehničnega kamna – dolomita v
pridobivalnem prostoru Poljane 2 v občini Rečica ob Savinji.
2. člen
(koncesijska
pogodba)
Ob neskladju
določb te uredbe in določb koncesijske pogodbe veljajo določbe te uredbe.
3. člen
(splošni
varstveni pogoji in ukrepi)
(1) Nosilec rudarske pravice za izkoriščanje mora
med izvajanjem rudarske pravice in opustitvijo izvajanja rudarskih del
izpolnjevati tudi vse pogoje po predpisih, ki urejajo ceste, gozdove, varstvo
okolja, ohranjanje narave, varstvo voda, varstvo kulturne dediščine, varstvo
pred tehničnimi in drugimi nesrečami, ter po drugih predpisih, s katerimi se
urejajo rudarska dela.
(2) Poleg izpolnjevanja pogojev iz prejšnjega
odstavka mora nosilec rudarske pravice za izkoriščanje zagotoviti še:
1.     
ukrepe, da se predvideni poseg v okolje izvede tako, da se čim bolj
zmanjša poraba prostora in energije,
2.     
ukrepe, s katerimi se dosega največje mogoče varstvo okolja pred
izpustom plinastih, tekočih ali trdnih snovi v zrak, tla, površinske vode ali
podtalnico,
3.     
ukrepe za preprečevanje čezmernega onesnaževanja okolja s hrupom,
4.     
smotrno izkoriščanje mineralne surovine z uporabo ustrezne sodobne
tehnologije,
5.     
upoštevanje pravil ravnanja, varstvenih režimov, izhodišč in
naravovarstvenih pogojev za varstvo tehničnih vrednot in ohranjanje biotske
raznovrstnosti,
6.     
ukrepe pri tveganju in nevarnosti za okolje ob morebitni ekološki
nesreči zaradi posega,
7.     
ukrepe za zavarovanje vodnih virov, če koncesionar odkrije nahajališče
vode,
8.     
dovozne poti do kraja posega in njihovo primerno ureditev,
9.     
ukrepe za preprečitev razlitja motornih olj in naftnih derivatov,
10.  
ukrepe v zvezi s sanacijo in vnovično ureditvijo zemljišč med
dejavnostjo in po njej, in sicer tako, da se kar najbolj vzpostavi novo
okoljsko stanje ali nadomesti prejšnje okoljsko stanje, in
11.  
ukrepe, da se ne poslabšata stanje voda in vodni režim.
4. člen
(zagotavljanje
varnosti in zdravja pri delu)
Varnost in zdravje
pri delu nosilec rudarske pravice za izkoriščanje zagotavlja v skladu z
zakonom, ki ureja rudarstvo.
5. člen
(obveznost
obveščanja in poročanja)
Nosilec rudarske
pravice za izkoriščanje organom in zavodom poroča v skladu s predpisi, ki
urejajo rudarstvo, vode, varstvo podzemnih jam, ohranjanje narave in varstvo
okolja, ter drugimi predpisi.
6. člen
(obveznost
plačila rudarske koncesnine in rezerviranih sredstev za sanacijo)
(1) Nosilec rudarske pravice za izkoriščanje
postane z dnem veljavnosti koncesijske pogodbe zavezanec za plačevanje rudarske
koncesnine ter za zagotavljanje in plačevanje rezerviranih sredstev za sanacijo
v skladu z zakonom, ki ureja rudarstvo.
(2) Rudarska koncesnina se odmerja, plačuje in
usklajuje v skladu z zakonom, ki ureja rudarstvo, ter predpisom, ki ureja
plačevanje rudarskih koncesnin.
(3) Rezervirana sredstva za sanacijo se
zagotavljajo, odmerjajo, plačujejo in usklajujejo v skladu z zakonom, ki ureja
rudarstvo, ter predpisom, ki ureja plačevanje sredstev za sanacijo.
7. člen
(prenehanje
koncesijskega razmerja in koncesijske pogodbe)
Koncesijsko
razmerje in koncesijska pogodba prenehata iz razlogov in na način po zakonu, ki
ureja rudarstvo.
8. člen
(odvzem rudarske
pravice)
Rudarska pravica
za izkoriščanje se odvzame iz razlogov in na način po zakonu, ki ureja
rudarstvo.
II. MINERALNA SUROVINA, PRIDOBIVALNI PROSTOR IN POGOJI, POD
KATERIMI SE PODELJUJE RUDARSKA PRAVICA ZA IZKORIŠČANJE
9. člen
(izkoriščanje
mineralne surovine tehnični kamen – dolomit v pridobivalnem prostoru Poljane 2
v občini Rečica ob Savinji)
(1) Predmet rudarske pravice je izkoriščanje
mineralne surovine tehnični kamen – dolomit v količini do 146.492 (sto
šestinštirideset tisoč štiristodvaindevetdeset) kubičnih metrov v raščenem
stanju.
(2) Pridobivalni prostor Poljane 2 je nov
pridobivalni prostor, in sicer v obsegu iz tretjega in četrtega odstavka tega
člena.
(3) Pridobivalni prostor Poljane 2 obsega dele
zemljišča s parcelnimi številkami 816/8, 816/4, 816/2, vse katastrska občina
922 – Poljane, ki so določene s točkami koordinat iz četrtega odstavka tega
člena.
(4) Pridobivalni
prostor Poljane 2 zajema naslednje koordinate točk, določene v
D96/TM-koordinatnem sistemu:


Točka

e

n


3

493028,890

133113,190


4

493005,550

133124.700


5

492960.310

133140.510


6

492938.340

133154.150


7

492898.720

133165.180


P1

492895.021

133166.210


P2

493030.315

133112.487


5001

492917.610

133261.580


5002

492869.080

133242.910


5003

492740.780

133243.190


5004

492739.090

133233.010


5005

492774.110

133193.630


5006

492789.030

133189.900


5007

492896.580

133181.760


5008

492895.660

133176.580


5009

493034.750

133120.500


5010

493050.870

133145.420


(5) Pridobivalni prostor Poljane 2 v najglobljem
delu sega do nadmorske višine +434 metrov.
(6) Skupna površina pridobivalnega prostora
Poljane 2 je 1,91 hektarja.
(7) Koncesija za izkoriščanje se podeli za deset let. Podaljšanje rudarske pravice in koncesije
se lahko izvede v skladu z zakonom, ki ureja rudarstvo.
(8) Rudarska pravica za izkoriščanje se podeli
brez javnega razpisa pravni osebi samostojnemu podjetniku Prevozništvo –
Peskokop, Janez Krivec s. p., Cesta na Rožnik 49, 3330 Mozirje, matična
številka 5267999000, davčna številka SI86841661. Rudarska pravica se podeli z
dnem sklenitve koncesijske pogodbe. O podelitvi rudarske pravice se izda
odločba o izbiri nosilca rudarske pravice v skladu z zakonom, ki ureja
rudarstvo.
(9) Drugi pogoji s področja varstva okolja,
ohranjanja narave, varstva voda, varstva kulturne dediščine, varstva pred
naravnimi in drugimi nesrečami ter druge obveznosti, ki jih je treba izpolniti
pred sklenitvijo koncesijske pogodbe, so:
a)     revidirani rudarski projekt za pridobitev
koncesije za izkoriščanje, ki ga je treba priložiti predlogu za sklenitev
koncesijske pogodbe, mora biti izdelan v skladu z zakonom, ki ureja rudarstvo,
na njegovi podlagi izdanimi predpisi in s to uredbo;
b)     pridobitev soglasij oziroma dovoljenj
pristojnih soglasodajalcev za rudarski projekt za pridobitev koncesije za
izkoriščanje in dovoljenj po predpisih, ki urejajo ceste, vode, ohranjanje
narave, kulturno dediščino in drugo;
c)     pridobitev okoljevarstvenega soglasja ali
sklepa v predhodnem postopku na podlagi predpisa, ki ureja presojo vplivov na
okolje;
d)     izdelava elaborata o zalogah in virih
mineralnih surovin v enem letu od dneva podpisa koncesijske pogodbe;
e)     izdelava elaborata o izmeri pridobivalnega
prostora v enem mesecu od dneva podpisa koncesijske pogodbe.
(10) Koncesijska pogodba se lahko podpiše, ko
nosilec rudarske pravice predloži soglasja in dovoljenja iz točk b) in c)
prejšnjega odstavka.
(11) Pridobivalni
prostor se sanira v skladu s potrjenim rudarskim projektom iz devetega odstavka
tega člena. Pred popolno in trajno opustitvijo izvajanja rudarskih del mora
nosilec rudarske pravice za izkoriščanje pri ministrstvu, pristojnem za
rudarstvo, vložiti vlogo za izdajo dovoljenja za opustitev rudarskih del.
(12) Rekultivacija
površinskega kopa se izvaja z lastno jalovino in odkrivko. Če lastne odkrivke
ni dovolj ali njena kakovost ne omogoča izvedbe renaturacije, se rekultivacija
lahko izvede tudi z zemeljskim izkopom ali umetno pripravljeno zemljino ob
upoštevanju predpisa, ki ureja obremenjevanje tal z vnašanjem odpadkov.
(13) V zvezi
z mineralno surovino iz prvega odstavka tega člena se lahko opravljajo
naslednje dejavnosti:
-       
pridobivanje mineralne
surovine;
-       
skladiščenje in
obogatitev mineralne surovine;
-       
uporaba mineralne
surovine in proizvodov njene obogatitve za lastne potrebe in prodajo na trgu.
III. KONČNI DOLOČBI
10. člen
(prenehanje
veljavnosti)
Z dnem uveljavitve
te uredbe preneha veljati VIII. točka 7. člena Uredbe o rudarskih pravicah
za raziskovanje oziroma gospodarsko izkoriščanje mineralnih surovin na
raziskovalnem prostoru polja Jezerci, Občina Bled in pridobivalnih prostorih:
Stari grad, Občina Krško; Hardeška šuma, Občina Ormož; Lukovica, Občina
Lukovica; Vrhpeč, Občina Trebnje; Lakoš, Občina Lendava; Ladra, Občina Kobarid;
Poljane, Občina Mozirje; Podsmreka, Občina Ivančna Gorica; Zelše, Občina
Cerknica; Pšičina, Občina Ormož (Uradni list RS, št. 52/02, 68/12 in 65/18 – popr.).
11. člen
(začetek
veljavnosti)
Ta uredba začne
veljati naslednji dan po objavi v Uradnem listu Republike Slovenije.
Št. 00704-303/2023
Ljubljana,
dne 17. avgusta 2023
EVA 2023-2560-0066
Vlada Republike
Slovenije
dr. Robert Golob
predsednik