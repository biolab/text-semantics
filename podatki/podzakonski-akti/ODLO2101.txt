1. člen
S tem odlokom se na območju Republike Slovenije prekliče
epidemija nalezljive bolezni SARS-CoV-2 (COVID-19).
2. člen
Splošni in posebni ukrepi, sprejeti na podlagi Zakona o
nalezljivih boleznih (Uradni list RS, št. 33/06 – uradno prečiščeno besedilo in
49/20 – ZIUZEOP), se v skladu s Sklepom o uporabi ukrepov, ki jih določa Zakon
o nalezljivih boleznih, pri epidemiji COVID-19 (Uradni list RS, št. 23/20) ob
njihovi strokovni utemeljenosti še naprej uporabljajo.
KONČNI DOLOČBI
3. člen
Z dnem uveljavitve tega odloka preneha veljati Odredba o
razglasitvi epidemije nalezljive bolezni SARS-CoV-2 (COVID-19) na območju
Republike Slovenije (Uradni list RS, št. 19/20).
4. člen
Ta odlok začne veljati naslednji dan po objavi v Uradnem
listu Republike Slovenije, uporablja pa se od 31. maja 2020.
Št. 00725-26/2020
Ljubljana, dne 14. maja 2020
EVA 2020-2711-0054
Vlada Republike Slovenije
Janez Janša
predsednik