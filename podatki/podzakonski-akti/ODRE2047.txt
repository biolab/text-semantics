1. člen
V sistem enotnega upravljanja s prostimi denarnimi sredstvi na
računih, vključenih v sistem enotnega zakladniškega računa, v skladu z 68.
členom Zakona o javnih financah (Uradni list RS, št. 79/99, 124/00, 79/01,
30/02, 56/02 – ZJU, 110/02 – ZDT-B,127/06 – ZJZP, 14/07 – ZSPDPO, 109/08 in
49/09), se s 15. januarjem 2010 vključi Sklad kmetijskih zemljišč in gozdov Republike
Slovenije.
2. člen
Pogodbe, ki jih je Sklad kmetijskih zemljišč in gozdov Republike
Slovenije že sklenil za vezavo prostih denarnih sredstev, ostanejo v veljavi do
izteka roka, za katerega so bile sklenjene.
3. člen
Ta odredba začne veljati naslednji dan po objavi v Uradnem listu
Republike Slovenije.
Št. 472-25/2009/4
Ljubljana, dne 4. januarja 2010
EVA 2009-1611-0224
dr. Franc Križanič l.r.
Minister
za finance