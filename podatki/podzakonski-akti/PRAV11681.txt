1. člen
S tem pravilnikom se sprejme
gozdnogospodarski načrt gozdnogospodarske enote Notranji Bohinj (2013–2022) št.
02-01/13 z dne 26. 9. 2013, ki ga je za obdobje od 1. januarja 2013 do 31.
decembra 2022 izdelal Zavod za gozdove Slovenije, Območna enota Bled,
spremenjen s spremembami gozdnogospodarskega načrta gozdnogospodarske enote
Notranji Bohinj (2013–2022) št. 02-01/18 z dne 25. 4. 2019, ki jih izdelal
Zavod za gozdove Slovenije, Območna enota Bled (v nadaljnjem besedilu:
spremembe gozdnogospodarskega načrta).
2. člen
Gozdnogospodarska enota Notranji Bohinj, ki
meri 10.038,07 ha, se nahaja v Gozdnogospodarskem območju Bled, v občinah
Bohinj in Bled oziroma v katastrskih občinah Gorjuše, Studor, Savica, Bohinjska
Bistrica, Nomenj, Nemški Rovt in Bohinjska Bela.
3. člen
V gozdnogospodarski enoti Notranji Bohinj
je s 1. januarjem 2013 ugotovljeno naslednje stanje gozdov:
a)     lastništvo: 56,70 % zasebnih gozdov v lasti fizičnih ali pravnih
oseb, 42,95 % državnih gozdov in 0,35 % gozdov lokalnih skupnosti;
b)     površina: 5.141,95 ha, od katere je 1.152,45 ha večnamenskih
gozdov, 468,43 ha gozdov s posebnim namenom, v katerih gozdnogospodarski ukrepi
niso dovoljeni, 1.266,95 ha gozdov s posebnim namenom, v katerih so
gozdnogospodarski ukrepi dovoljeni, in 2.254,12 ha varovalnih gozdov;
c)     lesna zaloga: 323,4 m³/ha, od tega 203,8 m³/ha iglavcev in 119,6 m³/ha
listavcev;
d)     tekoči letni prirastek: 4,71 m³/ha, od tega 2,82 m³/ha iglavcev in
1,89 m³/ha listavcev.
4. člen
(1) V gozdnogospodarskem načrtu
gozdnogospodarske enote Notranji Bohinj (2013–2022) je ob upoštevanju usmeritev
iz gozdnogospodarskega načrta Gozdnogospodarskega območja Bled, izdelanega za
obdobje od 1. januarja 2011 do 31. decembra 2020, ugotovljenega
stanja gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Notranji Bohinj določeno, da so najbolj poudarjene funkcije gozdov, ki določajo
način gospodarjenja z gozdom, naslednje:
-       
proizvodne funkcije na površini 2.504,64 ha,
-       
ekološke funkcije na površini 3.090,39 ha ter
-       
socialne funkcije na površini 2.116,17 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Notranji Bohinj (2013–2022) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Notranji Bohinj,
upoštevaje spremembe gozdnogospodarskega načrta, določeni naslednji ukrepi:
1.     
najvišji možni posek v višini 233.081 m3, od tega 209.769 m3 iglavcev
in 23.312 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 274,52 ha;
3.     
nega drogovnjaka na površini 137,64 ha;
4.     
varstvo pred erozijo v trajanju 286 delovnih dni;
5.     
varstvo pred žuželkami v trajanju 120 delovnih dni;
6.     
zaščita s premazom na dejanski površini 25,09 ha;
7.     
vzdrževanje 17,8 ha grmišč in 12,5 ha travinj;
8.     
vzdrževanje vodnih površin v trajanju 84 delovnih dni ter
9.     
2,4 delovnih dni postavitve valilnic in ostalih ukrepov.
(2) V gozdnogospodarskem načrtu
gozdnogospodarske enote Notranji Bohinj (2013–2022) so določeni ukrepi in
načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Notranji Bohinj,
v obdobju od uveljavitve tega pravilnika do 31. decembra 2022, se morajo
upoštevati cilji, usmeritve in ukrepi, določeni v gozdnogospodarskem načrtu
gozdnogospodarske enote Notranji Bohinj (2013–2022).
7. člen
Po en izvod gozdnogospodarskega načrta
gozdnogospodarske enote Notranji Bohinj (2013–2022) je na vpogled na sedežu
Zavoda za gozdove Slovenije, Območne enote Bled, Ljubljanska cesta 19, na
sedežu Zavoda za gozdove Slovenije, Krajevne enote Bohinj, Grajska cesta 10,
Bohinj in na Ministrstvu za kmetijstvo in okolje, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Notranji Bohinj (2013–2022).

Pravilnik o gozdnogospodarskem načrtu
gozdnogospodarske enote Notranji Bohinj (2013–2022) (Uradni list RS, št. 112/13) vsebuje naslednjo končno določbo:
»8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o
gozdnogospodarskem načrtu gozdnogospodarske enote Notranji Bohinj (2013–2022)
(Uradni list RS, št. 52/19) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po
objavi v Uradnem listu Republike Slovenije.«.