1. SPLOŠNO
1. člen
(namen sklepa)
S sklepom o uporabi smernic in priporočil Evropskega bančnega
organa (v nadaljevanju: EBA) Agencija za trg vrednostnih papirjev (v
nadaljevanju: Agencija) v pravni red Republike Slovenije prenaša smernice in
priporočila Evropskega bančnega organa, ki jih ta sprejema in ki se nanašajo na
poslovanje borznoposredniških družb oziroma nadzor, ki ga nad poslovanjem
slednjih izvaja Agencija.
2. PRIPOROČILO EBA O RABI IDENTIFIKATORJA PRAVNIH
SUBJEKTOV (LEI)
2. člen
(namen in področje uporabe priporočila)
(1) EBA je na podlagi prvega odstavka 16. člena
Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12; v nadaljevanju: Uredba 1093/2010/EU) 29. januarja 2014 objavil
Priporočilo organa EBA o rabi identifikatorja pravnih subjektov (LEI) (v
nadaljevanju: priporočilo), ki je objavljeno na njegovi spletni strani.
(2) Priporočilo iz prvega odstavka tega člena ureja
uporabo LEI kode kot enotne identifikacijske oznake za vsako investicijsko
podjetje ter subjekt v investicijski skupini z namenom usklajevanja
identifikacije pravnih subjektov ter oblikovanja skladne, smotrne in učinkovite
nadzorniške prakse, ki zagotavlja kakovostne, zanesljive in primerljive
podatke.
(3) Priporočilo je naslovljeno na pristojne organe, kot
so opredeljeni v 40. točki prvega odstavka 4. člena Uredbe (EU)
št. 575/2013 Evropskega parlamenta in Sveta z dne 26. junija 2013 o
bonitetnih zahtevah za kreditne institucije in investicijska podjetja ter o
spremembi Uredbe (EU) št. 648/2012 (UL L št. 176 z dne
27. junija 2013, str. 1; v nadaljevanju: Uredba 575/2013/EU).
3. člen
(obseg uporabe priporočila)
(1) Z določbami iz drugega poglavja tega sklepa Agencija
določa uporabo priporočila za Agencijo, kadar kot pristojni organ izvaja
pristojnosti in naloge nadzora nad borznoposredniškimi družbami v skladu z
zakonom, ki ureja trg finančnih instrumentov (v nadaljevanju: ZTFI).
(2) Agencija bo pri opravljanju nalog in pristojnosti nadzora
v skladu z ZTFI in Uredbo 575/2013/EU ter pri posredovanju informacij organu
EBA v skladu s 35. členom Uredbe 1093/2010/EU v celoti upoštevala priporočila.
4. člen
(poročanje Agenciji)
Borznoposredniška družba mora Agenciji do 31. 12. 2016
sporočiti svojo LEI kodo ter LEI kodo oseb v investicijski skupini. Sporočene
LEI kode služijo kot enolična identifikacija borznoposredniške družbe oziroma
oseb v investicijski skupini pri poročanju Agenciji. Določbe tega člena se
smiselno uporabljajo tudi za obveščanje Agencije o spremembi LEI kod oziroma
pridobitvi novih LEI kod.
3. SMERNICE EBA O POMEMBNOSTI, POSLOVNI SKRIVNOSTI IN
ZAUPNOSTI TER O POGOSTOSTI RAZKRITIJ V SKLADU S ČLENI 432(1), 432(2) IN 433 UREDBE
575/2013/EU
5. člen
(razveljavljen)
6. člen
(razveljavljen)
4. SMERNICE EBA O NOTRANJEM UPRAVLJANJU
7. člen
(razveljavljen)
8. člen
(razveljavljen)
5. SMERNICE EBA O MERILIH ZA DOLOČITEV POGOJEV UPORABE
ČLENA 131(3) DIREKTIVE 2013/36/EU (CRD) V ZVEZI Z OCENO DRUGIH SISTEMSKO
POMEMBNIH INSTITUCIJ (DSPI)
9. člen
(razveljavljen)
10. člen
(razveljavljen)
6. SMERNICE EBA O PREUDARNIH POLITIKAH PREJEMKOV V
SKLADU S ČLENOMA 74(3) IN 75(2) DIREKTIVE 2013/36/EU TER RAZKRITJIH V SKLADU S
ČLENOM 450 UREDBE 575/2013/EU
11. člen
(razveljavljen)
12. člen
(razveljavljen)
7. SMERNICE EBA O ZBIRANJU PODATKOV O ZAPOSLENIH Z
VISOKIMI PREJEMKI
13. člen
(namen in področje uporabe smernic)
(1) EBA je na podlagi prvega odstavka 16. člena
Uredbe 1093/2010/EU dne 16. julija 2014 izdal Smernice o zbiranju podatkov
o zaposlenih z visokimi prejemki (v nadaljevanju: smernice o zaposlenih z
visokimi prejemki), ki so objavljene na njegovi spletni strani.
(2) Smernice o zaposlenih z visokimi prejemki določajo
način izvajanja člena 75(3) Direktive 2013/36/EU v zvezi z zbiranjem informacij
o fizičnih osebah po institucijah, katerih prejemki v posameznem poslovnem letu
znašajo 1 milijon EUR ali več.
(3) Smernice o zaposlenih z visokimi prejemki so
naslovljene na pristojne organe, kot so opredeljeni v 40. točki prvega odstavka
4. člena Uredbe 575/2013/EU.
14. člen
(obseg uporabe smernic)
(1) S tem sklepom Agencija določa uporabo smernic o
zaposlenih z visokimi prejemki za Agencijo, kadar v skladu z ZTFI v vlogi
pristojnega organa izvaja pristojnosti in naloge nadzora nad
borznoposredniškimi družbami, ki so v skladu z ZTFI pridobile dovoljenje
Agencije za opravljanje investicijskih in pomožnih investicijskih storitev in
poslov.
(2) Agencija bo pri opravljanju nalog in pristojnosti
nadzora v skladu z ZTFI in Uredbo 575/2013/EU v celoti upoštevala določbe
smernic o zaposlenih z visokimi prejemki.
8. SMERNICE EBA O PRIMERJAVI PREJEMKOV
15. člen
(namen in področje uporabe smernic)
(1) EBA je na podlagi prvega odstavka 16. člena
Uredbe 1093/2010/EU dne 16. julija 2014 izdal Smernice o primerjavi
prejemkov, ki so objavljene na njegovi spletni strani.
(2) Smernice o primerjavi prejemkov podrobneje določajo
informacije v zvezi s primerjavo trendov in praks prejemkov, ki jih morajo
pristojni organi predložiti organu EBA v skladu s členom 75(1) Direktive
2013/36/EU, primerjavo trendov in praks prejemkov na ravni Evropskega
gospodarskega prostora, ukrepe za zagotavljanje skladnosti podatkov, zbranih za
ta namen, ter urejajo sodelovanje pristojnih organov v postopku organa EBA za
primerjavo prejemkov v skladu s členom 75(2) Direktive 2013/36/EU.
(3) Smernice o primerjavi prejemkov so naslovljene na
pristojne organe, kot so opredeljeni v 40. točki prvega odstavka 4. člena
Uredbe 575/2013/EU.
16. člen
(obseg uporabe smernic)
(1) S tem sklepom Agencija določa uporabo smernic o
primerjavi prejemkov za Agencijo, kadar v skladu z ZTFI v vlogi pristojnega
organa izvaja pristojnosti in naloge nadzora nad borznoposredniškimi družbami,
ki so v skladu z ZTFI pridobile dovoljenje Agencije za opravljanje
investicijskih in pomožnih investicijskih storitev in poslov.
(2) Agencija bo pri opravljanju nalog in pristojnosti
nadzora v skladu z ZTFI in Uredbo 575/2013/EU v celoti upoštevala določbe
smernic o primerjavi prejemkov.
17. člen
(poročanje Agenciji)
Borznoposredniška družba mora Agenciji do 30. 6. za preteklo
poslovno leto sporočiti podatke o prejemkih, ki izhajajo iz Priloge 1, Priloge
2 in Priloge 3 Smernic o primerjavi prejemkov.
8A. SMERNICE EBA O UPRAVLJANJU TVEGANJ, POVEZANIH Z IKT IN
VARNOSTJO
17a. člen
(namen in področje uporabe smernic)
(1) EBA je na podlagi prvega odstavka 16. člena Uredbe
1093/2010/EU dne 28. novembra 2019 izdal Smernice o upravljanju tveganj,
povezanih z IKT in varnostjo, ki so objavljene na njegovi spletni strani.
(2) Smernice o upravljanju tveganj, povezanih z IKT in
varnostjo določajo ukrepe za obvladovanje tveganj, ki jih morajo finančne
institucije (tudi borznoposredniške družbe) sprejeti v skladu s 74. členom
Direktive 2013/36/EU, za obvladovanje svojih tveganj, povezanih z informacijsko
in komunikacijsko tehnologijo (IKT) ter varnostjo.
(3) Smernice o upravljanju tveganj, povezanih z IKT in
varnostjo vključujejo zahteve za informacijsko varnost, vključno s kibernetsko
varnostjo, če so informacije shranjene v sistemih IKT.
(4) Smernice o upravljanju tveganj, povezanih z IKT in
varnostjo so med drugim naslovljene na institucije, kot so opredeljene v 3.
točki prvega odstavka 4. člena Uredbe 575/2013/EU, torej tudi na investicijska
podjetja oziroma borznoposredniške družbe s sedežem v Republiki Sloveniji.
Smernice o upravljanju tveganj, povezanih z IKT in varnostjo so naslovljene
tudi na pristojne organe, kot so opredeljeni v 40. točki prvega odstavka 4.
člena Uredbe 575/2013/EU.
17b. člen
(obseg uporabe smernic)
(1) S tem sklepom Agencija določa uporabo Smernic o
upravljanju tveganj, povezanih z IKT in varnostjo za borznoposredniške družbe,
ki so v skladu z ZTFI pridobile dovoljenje Agencije za opravljanje
investicijskih in pomožnih investicijskih storitev in poslov in Agencijo, kadar
v skladu z ZTFI v vlogi pristojnega organa izvaja pristojnosti in naloge
nadzora nad borznoposredniškimi družbami, ki so v skladu z ZTFI pridobile
dovoljenje Agencije za opravljanje investicijskih in pomožnih investicijskih
storitev in poslov.
(2)Agencija bo pri opravljanju nalog in pristojnosti nadzora
v skladu z ZTFI in Uredbo 575/2013/EU v celoti upoštevala določbe Smernic o
upravljanju tveganj, povezanih z IKT in varnostjo.
8B. SMERNICE EBA O POVEZANIH STRANKAH IZ ČLENA 4(1)(39)
UREDBE (EU) ŠT. 575/2013
17c. člen
(namen in področje uporabe smernic)
(1) EBA je na podlagi prvega odstavka 16. člena Uredbe
1093/2010/EU dne 23. februarja 2018 izdal Smernice o povezanih strankah iz
člena 4(1)(39) Uredbe (EU) št. 575/2013, ki so objavljene na njegovi spletni strani.
(2) Smernice o povezanih strankah iz člena 4(1)(39) Uredbe
(EU) št. 575/2013 določajo pristop k izpolnjevanju zahteve za povezovanje dveh
ali več strank v skupino povezanih strank, ker v skladu z 39. točko prvega
odstavka 4. člena Uredbe 575/2013/EU predstavljajo eno samo tveganje.
(3) Smernice o povezanih strankah iz člena 4(1)(39) Uredbe
(EU) št. 575/2013 so naslovljene na finančne institucije, kot so opredeljene v
prvem odstavku 4. člena Uredbe 1093/2010/EU, torej tudi na investicijska
podjetja oziroma borznoposredniške družbe s sedežem v Republiki Sloveniji.
Smernice o povezanih strankah iz člena 4(1)(39) Uredbe (EU) št. 575/2013 so
naslovljene tudi na pristojne organe, kot so opredeljeni v 40. točki prvega
odstavka 4. člena Uredbe 575/2013/EU.
17d. člen
(obseg uporabe smernic)
(1) S tem sklepom Agencija določa uporabo Smernic o povezanih
strankah iz člena 4(1)(39) Uredbe (EU) št. 575/2013 za borznoposredniške
družbe, ki so v skladu z ZTFI pridobile dovoljenje Agencije za opravljanje
investicijskih in pomožnih investicijskih storitev in poslov in Agencijo, kadar
v skladu z ZTFI v vlogi pristojnega organa izvaja pristojnosti in naloge
nadzora nad borznoposredniškimi družbami, ki so v skladu z ZTFI pridobile
dovoljenje Agencije za opravljanje investicijskih in pomožnih investicijskih
storitev in poslov. 
(2) Agencija bo pri opravljanju nalog in pristojnosti nadzora
v skladu z ZTFI in Uredbo 575/2013/EU v celoti upoštevala določbe Smernic o
povezanih strankah iz člena 4(1)(39) Uredbe (EU) št. 575/2013.
8C. SMERNICE EBA O ZUNANJEM IZVAJANJU
17e. člen
(namen in področje uporabe smernic)
(1) EBA je na podlagi prvega odstavka 16. člena Uredbe
1093/2010/EU dne 25. februarja 2019 izdal Smernice o zunanjem izvajanju, ki so
objavljene na njegovi spletni strani.
(2) Smernice o zunanjem izvajanju določajo ureditve
notranjega upravljanja, vključno s trdnim upravljanjem tveganj, ki jih morajo
institucije, plačilne institucije in družbe za izdajo elektronskega denarja
izvajati pri oddaji funkcij v zunanje izvajanje, zlasti ko v zunanje izvajanje
oddajajo funkcije odločilnega pomena ali pomembne funkcije.
(3) Smernice o zunanjem izvajanju so med drugim naslovljene
tudi na institucije, kot so opredeljene v 3. točki prvega odstavka 4. člena
Uredbe 575/2013/EU, torej tudi na investicijska podjetja oziroma
borznoposredniške družbe s sedežem v Republiki Sloveniji. Smernice o zunanjem
izvajanju so naslovljene tudi na pristojne organe, kot so opredeljeni v 40.
točki prvega odstavka 4. člena Uredbe 575/2013/EU.
17f. člen
(obseg uporabe smernic)
(1) S tem sklepom Agencija določa uporabo Smernic o zunanjem
izvajanju za borznoposredniške družbe, ki so v skladu z ZTFI pridobile
dovoljenje Agencije za opravljanje investicijskih in pomožnih investicijskih
storitev in poslov in Agencijo, kadar v skladu z ZTFI v vlogi pristojnega
organa izvaja pristojnosti in naloge nadzora nad borznoposredniškimi družbami,
ki so v skladu z ZTFI pridobile dovoljenje Agencije za opravljanje
investicijskih in pomožnih investicijskih storitev in poslov.
(2) Agencija bo pri opravljanju nalog in pristojnosti nadzora
v skladu z ZTFI in Uredbo 575/2013/EU v celoti upoštevala določbe Smernic o
zunanjem izvajanju.¸

Sklep o uporabi smernic in priporočil
Evropskega bančnega organa (Uradni list RS, št. 72/16) vsebuje naslednjo končno določbo:
»9. KONČNA DOLOČBA
18. člen
(uveljavitev sklepa)
Ta sklep začne veljati petnajsti dan po njegovi objavi v
Uradnem listu Republike Slovenije, borznoposredniške družbe pa se morajo z
določbami posameznih smernic iz tega sklepa uskladiti v roku 3 mesecev od
začetka veljavnosti tega sklepa.«.

Sklep o spremembah in dopolnitvah Sklepa o
uporabi smernic in priporočil Evropskega bančnega organa (Uradni list RS, št. 156/20) vsebuje naslednji prehodni in
končno določbo:
»4. člen
(prehodne določbe)
(1) Borznoposredniške družbe se morajo z določbami Smernic o
upravljanju tveganj, povezanih z IKT in varnostjo in Smernicami o zunanjem
izvajanju uskladiti v štirih mesecih od uveljavitve tega sklepa.
(2) Borznoposredniške družbe se morajo z določbami Smernic o
notranjem upravljanju in določbami Smernic o povezanih strankah iz člena
4(1)(39) Uredbe (EU) št. 575/2013 uskladiti v dveh mesecih od uveljavitve tega
sklepa.
5. člen
(uveljavitev sklepa)
Ta sklep začne veljati petnajsti dan po njegovi objavi v
Uradnem listu Republike Slovenije.«.

Sklep o uporabi Smernic Evropskega bančnega
organa o notranjem upravljanju v skladu z Direktivo (EU) 2019/2034 (Uradni list
RS, št. 58/22) določa:
»3. člen
(prehodne določbe)
[…]
(2) Z uveljavitvijo tega sklepa se razveljavijo določbe 4.
poglavja Sklepa o uporabi smernic in priporočil Evropskega bančnega organa
(Uradni list RS, št. 72/16 in 156/20).«;
ter vsebuje naslednjo končno določbo:
»4. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.«.

Sklep o uporabi Smernic Evropskega bančnega
organa o preudarnih politikah prejemkov v skladu z Direktivo (EU) 2019/2034
(Uradni list RS, št. 58/22) določa:
»3. člen
(prehodne določbe)
[…]
(3) Z uveljavitvijo tega sklepa se razveljavijo določbe 3.,
5. in 6. poglavja Sklepa o uporabi smernic in priporočil Evropskega bančnega
organa (Uradni list RS, št. 72/16 in 156/20).«;
ter vsebuje naslednjo končno določbo:
»4. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.«.