1. člen
S to odredbo se uvede agromelioracijski postopek na kmetijskih
zemljiščih na območju Občine Sveti Jurij ob Ščavnici.
2. člen
Agromelioracijski postopek se uvede na kmetijskih zemljiščih,
katerih lastniki oziroma uporabniki so:
Zorko Ivana, Kraljevci 11, Videm ob Ščavnici
parc. št. 1050, 1049/1, 1049/2 in 1048 k. o.
Grabonoš
Bec Franc, Jožefa, Brezje 1, Videm ob
Ščavnici
parc. št. 1094 in 1095 k. o. Sovjak
Kocuvan Jakob, Sovjak, Videm ob Ščavnici
parc. št. 1385 in 1362 k. o. Sovjak
Šoštarič Angela, Kupetinci 12, Videm ob
Ščavnici
parc. št. 34 k. o. Selišči
Investicijsko tehnična dokumentacija mora biti v skladu s
prostorsko-ureditvenimi pogoji, ki veljajo na območju Občine Sveti Jurij ob
Ščavnici.
3. člen
Investitorji agromelioracije po tej odredbi so:
-       
lastniki kmetijskih zemljišč iz 2. člena te odredbe, zanje lahko vlaga
zahtevke njihov pooblaščenec ali
-       
pravne osebe, ki jih ustanovijo oziroma za to pooblastijo lastniki
kmetijskih zemljišč iz 2. člena te odredbe.
4. člen
Sredstva za agromelioracije zagotovijo lastniki kmetijskih zemljišč
iz 2. člena te odredbe, ki lahko pridobijo del sredstev iz proračuna Republike
Slovenije na podlagi javnega razpisa Ministrstva za kmetijstvo, gozdarstvo in
prehrano Republike Slovenije.
5. člen
Agromelioracija po tej odredbi obsega ureditev kmetijskih površin
za racionalnejšo rabo po investicijskem programu in zajema:
-       
čiščenje zaraslih površin
-       
izravnava zemljišč
-       
rigolanje
-       
kalcifikacija in založno gnojenje po gnojilnem načrtu
-       
sajenje cepljenk
-       
naprava armature
-       
oskrba nasada do rodnosti.
Lastniki oziroma uporabniki kmetijskih zemljišč na agromelioracijskih
območjih iz 2. člena te odredbe morajo sami opraviti dela iz prvega odstavka
tega člena. 
Če lastniki kmetijskih zemljišč ne opravijo del v roku, določenem
v investicijskem programu, odredi upravna enota Gornja Radgona - organizacijska
enota, pristojna za kmetijstvo, v skladu s 109. členom zakona o kmetijskih
zemljiščih izvedbo potrebnih ukrepov na stroške lastnika oziroma uporabnika
kmetijskega zemljišča iz 2. člena te odredbe. 
Investitor mora vsa dela opraviti v skladu s predpisi o urejanju
naselij in drugih posegov v prostor ter mora zagotoviti, da bo pooblaščena
strokovna inštitucija opravljala strokovni nadzor nad vsemi deli.
6. člen
Raba kmetijskih zemljišč iz 2. člena te odredbe mora biti po
končani agromelioraciji usklajena z novo kakovostjo zemljišča.
Lastniki oziroma uporabniki kmetijskih zemljišč iz 2. člena
te odredbe morajo redno vzdrževati trajne nasade na melioracijskih zemljiščih.

Odredba o uvedbi agromelioracijskega postopka
na območju Občine Sveti Jurij ob Ščavnici (Uradni list RS, št. 24/96) vsebuje naslednjo končno določbo:
»7. člen
Ta odredba začne veljati naslednji dan po objavi v Uradnem
listu Republike Slovenije.«.

Odredba o spremembi odredbe o uvedbi
agromelioracijskega postopka na območju Občine Sveti Jurij ob Ščavnici (Uradni
list RS, št. 38/96) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu Republike Slovenije.«.