1. člen
V šolskem letu 2023/2024 se na podlagi 19. člena Zakona o nujnih ukrepih na področju
zdravstva (Uradni list RS, št. 112/21, 189/21, 206/21 – ZDUPŠOP in 132/22)
namenijo sredstva za dodelitev 110 štipendij za naslednje poklice na območju
Republike Slovenije:
-       
20 štipendij za poklic doktor medicine za študente medicine, ki se v
študijskem letu 2023/24 vpisujejo v najmanj tretji letnik študija in se
zavezujejo po končanem študiju prijaviti na razpis za specializacijo »Družinska
medicina«,
-       
20 štipendij za poklic diplomirana medicinska sestra/diplomirani
zdravstvenik za študente zdravstvene nege, ki se v študijskem letu 2023/24
vpisujejo v najmanj drugi letnik študija,
-       
50 štipendij za poklic tehnik zdravstvene nege za dijake zdravstvene
nege, ki se v šolskem letu 2023/24 vpisujejo v najmanj drugi letnik srednjega
poklicno-tehniškega izobraževanja,
-       
20 štipendij za poklic bolničar negovalec za dijake, ki se v šolskem
letu 2023/24 vpisujejo v prvi ali drugi letnik srednjega poklicnega
izobraževanja.
KONČNA DOLOČBA
2. člen
Ta odredba začne veljati naslednji dan po objavi v Uradnem
listu Republike Slovenije.
Št. 0070-193/2023/8
Ljubljana, dne 28. junija 2023
EVA 2023-2711-0103
Danijel Bešič Loredan
minister
za zdravje