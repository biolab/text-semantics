1. člen
S tem pravilnikom se sprejme gozdnogospodarski načrt gozdnogospodarske
enote Rečica (2002–2011), št. 09-47/02 z dne 24. decembra 2002, ki ga je za
obdobje od 1. januarja 2002 do 31. decembra 2011 izdelal Zavod za gozdove Slovenije,
Območna enota Celje.
2. člen
Gozdnogospodarska enota Rečica, ki meri 4.663,33 ha, se
nahaja v Gozdnogospodarskem območju Celje, v Občini Laško, oziroma v
katastrskih občinah Rečica, Slivno, Šmihel, Sedraž, Rimske Toplice in Debro.
3. člen
V gozdnogospodarski enoti Rečica je z dnem 1. januarjem 2002
ugotovljeno naslednje stanje gozdov:
A)    
površina: 2.946,33 ha, od katere je:
- 
2.640,74 ha večnamenskih gozdov, 42,1 ha gozdov s posebnim namenom, v
katerih so gozdnogospodarski ukrepi dovoljeni, in 263,49 varovalnih gozdov;
- 
301,63 ha državnih gozdov, 6,65 ha občinskih gozdov, 2,445,67 ha
zasebnih gozdov v lasti fizičnih oseb in 192,-47 ha zasebnih gozdov v lasti
pravnih oseb;
B)    
lesna zaloga: 284 m3/ha, od tega 83 m3/ha iglavcev
in 201 m3/ha listavcev,
C)   
tekoči letni prirastek: 7,2 m3/ha, od tega 2,34 m3/ha
iglavcev in 4,86 m3/ha listavcev.
4. člen
(1) V gozdnogospodarskem načrtu gozdnogospodarske enote
Rečica (2002–2011) je ob upoštevanju usmeritev iz gozdnogospodarskega načrta
Gozdnogospodarskega območja Celje, izdelanega za obdobje od 1. januarja 2001 do
31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Rečica določeno, da so
najbolj poudarjene funkcije gozdov, ki določajo način gospodarjenja z gozdom,
-       
proizvodne funkcije na površini 2.682,84 ha,
-       
ekološke funkcije na površini 597,02 ha ter
-       
socialne funkcije na površini 1.198,4 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Rečica (2002–2011) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Rečica za obdobje od 1. januarja 2002 do 31.
decembra 2011 določeni naslednji ukrepi:
-       
najvišji možni posek v višini 141.009 m3, od tega 40.856 m3
iglavcev in 100.153 m3 listavcev,
-       
gojitvena dela, potrebna za ohranitev in razvoj gozdov, na površini
423,35 ha,
-       
nega mlajšega drogovnjaka na površini 49,06 ha,
-       
nega habitatov prosto živečih živali, in sicer vzdrževanje travinj in
grmišč na površini 35 ha, sadnja 600 kosov plodonosnega drevja ter postavitev
petih valilnic,
-       
gradnja gozdnih cest v dolžini 3 km.
(2) V gozdnogospodarskem načrtu gozdnogospodarske enote
Rečica (2002–2011) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Rečica v obdobju od uveljavitve tega
pravilnika do 31. decembra 2011 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Rečica
(2002–2011).
7. člen
Po en izvod gozdnogospodarskega načrta gozdnogospodarske enote
Rečica (2002–2011) je na vpogled na sedežu Zavoda za gozdove Slovenije, Območne
enote Celje, Ljubljanska 13, Celje, na sedežu Zavoda za gozdove Slovenije, Krajevne
enote Laško, Trubarjeva 35, Laško, in na Ministrstvu za kmetijstvo, gozdarstvo
in prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Rečica
(2002–2011).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-09-4/2001/7
Ljubljana, dne 11. novembra 2004.
EVA 2003-2311-0115
Minister
za kmetijstvo,
gozdarstvo in prehrano
dr. Milan Pogačnik l. r.