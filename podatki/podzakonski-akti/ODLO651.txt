1. člen
Vrednost točke za izračun odškodnine zaradi spremembe
namembnosti kmetijskih zemljišč in gozda znaša: 
1.     
za njive, vinograde, plantažne sadovnjake in hmeljišča 1., 2., 3. in 4.
katastrskega razreda, travnike in ekstenzivne sadovnjake 1. in 2. razreda 8,99
din; 
2.     
za vse druge katastrske kulture in razrede 4,50 din.
2. člen
Občinski upravni organ, ki odmerja odškodnino, valorizira
vrednost točke mesečno v skladu z indeksom cen na drobno v Republiki Sloveniji,
ki ga objavlja Zavod Republike Slovenije za statistiko. 
Prva valorizacija se opravi v mesecu avgustu glede na indeks
povečanja drobnoprodajnih cen v Republiki Sloveniji v mesecu juliju glede na
mesec junij 1991.
3. člen
Postopki odmere odškodnine zaradi spremembe namembnosti
kmetijskih zemljišč in gozda, ki so bili uvedeni pred uveljavitvijo tega odloka
in do njegove uveljavitve še niso končani na prvi stopnji, se nadaljujejo po
določbah tega odloka. Uporablja se vrednost točke, določena s tem odlokom.
4. člen
Z dnem uveljavitve tega odloka preneha veljati odlok o
določitvi vrednosti točke za izračun odškodnine zaradi spremembe namembnosti
kmetijskih zemljišč in gozda (Uradni list RS, št. 9/90).
5. člen
Ta odlok začne veljati naslednji dan po objavi v Uradnem
listu Republike Slovenije.
Št. 465-01/90-2/6-4
Ljubljana, dne 11. julija 1991.
Izvršni svet 
Skupščine Republike Slovenije
Predsednik 
Lojze Peterle l. r.
 