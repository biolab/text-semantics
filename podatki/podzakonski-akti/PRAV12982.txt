1. člen
S tem pravilnikom se določata obrazca za priglasitev začetka
in konca obravnave dohodka iz malega obsega prve stopnje predelave lastnih
pridelkov kot dohodka v zvezi z osnovno kmetijsko in osnovno gozdarsko
dejavnostjo.
2. člen
(1) Priglasitev začetka obravnave dohodka iz malega
obsega prve stopnje predelave lastnih pridelkov kot dohodka v zvezi z osnovno
kmetijsko in osnovno gozdarsko dejavnostjo se opravi na obrazcu, ki je Priloga
1 tega pravilnika in njegov sestavni del. Na tem obrazcu se priglasi tudi vsako
novo vrsto predelave lastnih pridelkov.
(2) Priglasitev prenehanja obravnave dohodka iz malega
obsega prve stopnje predelave lastnih pridelkov kot dohodka v zvezi z osnovno
kmetijsko in osnovno gozdarsko dejavnostjo se opravi na obrazcu, ki je Priloga
2 tega pravilnika in njegov sestavni del. Na tem obrazcu se priglasi tudi
prenehanje posamezne vrste predelave lastnih pridelkov.
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-756/2016/11
Ljubljana, dne 19. decembra 2016
EVA 2016-1611-0140
mag. Mateja Vraničar Erman
l.r.
Ministrica
za finance

Priloga 1:
Priglasitev začetka obravnave dohodka
Priloga 2: Priglasitev
prenehanja obravnave dohodka