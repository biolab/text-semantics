1. člen
Zavod za pokojninsko in invalidsko
zavarovanje Slovenije (v nadaljevanju: zavod) povrne zavarovancem potne stroške
v zvezi z uveljavljanjem oziroma uživanjem pravic iz pokojninskega in
invalidskega zavarovanja:
-      
kadar jih zavod napoti ali pokliče v drug kraj
zaradi opravljanja zdravstvenih preiskav in podaje mnenja izvedencev, in je
kraj, kamor so napoteni, oddaljen najmanj 15 km, ali
-      
kadar jih zavod napoti v drug kraj zaradi
poklicne rehabilitacije.
Kadar je glede na zdravstveno stanje
zavarovanca potreben prevoz z reševalnim avtomobilom, plača zavod prevozne
stroške, ne glede na oddaljenost. O potrebi prevoza z reševalnim avtomobilom
odloča pristojna območna enota zavoda, ki je zavarovanca napotila v drug kraj.
Pravico do povračila stroškov imajo, v
primerih iz prvega odstavka tega člena tudi osebe, ki so določene za
spremljevalce zavarovancev.
2. člen
Povračilo potnih stroškov obsega:
-      
povračilo prevoznih stroškov,
-      
povračilo stroškov prehrane in namestitve v
času potovanja in bivanja v drugem kraju.
Zavarovanci imajo pravico do povračila
prevoznih stroškov za redna prevozna sredstva javnega prometa.
3. člen
Povračilo stroškov prehrane in namestitve v
času potovanja in bivanja v drugem kraju (dnevnica) v primeru, ko imajo
zavarovanci pravico do takšnega povračila v zvezi z uveljavljanjem oziroma
uživanjem pravic iz pokojninskega in invalidskega zavarovanja, znaša:
-      
3,52 evrov, če traja odsotnost upravičenca 8 do
12 ur,
-      
10,67 evrov, če traja odsotnost upravičenca več
kot 12 ur.
V primeru iz druge alinee prvega odstavka
tega člena se upravičencu povrnejo tudi stroški nočitve v drugem kraju v enaki
višini, kot je določena za nočitve delavcev zavoda med službenim potovanjem.
4. člen
Zavarovancu se potni stroški povrnejo na
podlagi zahtevka, ki ga vloži pri pristojni območni enoti zavoda, ob predložitvi
ustreznih dokazil (vozovnice ali potrdila o ceni prevoza oziroma po
veljavnem ceniku, račun za prehrano in namestitev).
Zavarovanec, povabljen na pregled na
invalidsko komisijo II. stopnje v Ljubljani, uveljavlja povračilo potnih
stroškov pri Centrali na sedežu v Ljubljani.
O potnih stroških se odloči v postopku
uveljavljanja oziroma varstva pravic.

Sklep o povračilu potnih stroškov (Uradni list
RS, št. 113/02)
vsebuje naslednji končni določbi:
»5. člen
Z dnem uveljavitve tega sklepa preneha
veljati sklep o povračilu potnih stroškov (Uradni list RS, št. 50/00).
6. člen
Ta sklep začne veljati 1. januarja 2003.«.

Sprememba in dopolnitev sklepa o povračilu
potnih stroškov (Uradni list RS, št. 49/05) vsebuje naslednjo končno določbo:
»2. člen
Ta sprememba in dopolnitev sklepa začne veljati naslednji dan
po objavi v Uradnem listu Republike Slovenije.«.

Sklep o spremembah in dopolnitvah Sklepa o
povračilu potnih stroškov (Uradni list RS, št. 54/06) vsebuje naslednjo končno določbo:
»2. člen
Ta Sklep začne veljati naslednji dan po
objavi v Uradnem listu Republike Slovenije.«.

Sklep o spremembi Sklepa o povračilu potnih
stroškov (Uradni list RS, št. 50/12) vsebuje naslednjo končno določbo:
»2. člen
Ta sklep začne
veljati naslednji dan po objavi v Uradnem listu Republike Slovenije.«.