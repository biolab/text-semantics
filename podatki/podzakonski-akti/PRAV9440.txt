1. člen
S tem pravilnikom se sprejme gozdnogospodarski načrt gozdnogospodarske
enote Novo mesto – sever (2009–2018), št. 07‑04/09
z dne 23. 6. 2009, ki ga je za obdobje od 1. Januarja 2009 do 31. decembra 2018
izdelal Zavod za gozdove Slovenije, Območna enota Novo mesto.
2. člen
Gozdnogospodarska enota Novo mesto – sever, ki meri 10.153,58
ha, se nahaja v Gozdnogospodarskem območju Novo mesto, v občinah Novo mesto in
Mirna Peč, oziroma v katastrskih občinah Gorenja Straža, Prečna, Zagorica,
Daljnji Vrh, Bršljin, Novo mesto, Ždinja vas, Črešnjice, Herinja vas, Šentpeter,
Globodol, Golobinjek, Mirna Peč, Hmeljčič in Zagorica.
3. člen
V gozdnogospodarski enoti Novo mesto – sever je s 1. januarjem
2009 ugotovljeno naslednje stanje gozdov:
A)    
lastništvo: 89,30% zasebnih gozdov v lasti fizičnih ali pravnih oseb,
8,60% državnih gozdov in 2,10% gozdov lokalnih skupnosti;
B)    
površina: 4.700,28 ha, od katere je 4.627,72 ha večnamenskih gozdov,
6,02 ha gozdov s posebnim namenom, v katerih gozdnogospodarski ukrepi niso
dovoljeni in 66,54 ha gozdov s posebnim namenom, v katerih so gozdnogospodarski
ukrepi dovoljeni;
C)   
lesna zaloga: 298,4 m3/ha, od tega 70,1 m3/ha
iglavcev in 228,3 m3/ha listavcev;
D)   
tekoči letni prirastek: 9,73 m3/ha, od tega 2,93 m3/ha
iglavcev in 6,80 m3/ha listavcev.
4. člen
(1) V gozdnogospodarskem načrtu gozdnogospodarske enote Novo
mesto – sever (2009–2018) je ob upoštevanju usmeritev iz gozdnogospodarskega
načrta Gozdnogospodarskega območja Novo mesto, izdelanega za obdobje od 1.
januarja 2001 do 31. decembra 2010, ugotovljenega stanja gozdov, analize
preteklega gospodarjenja, zakonitosti razvoja gozdov ter pridobljenih spoznanj
pri spremljanju razvoja gozdov v gozdnogospodarski enoti Novo mesto – sever
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 4.537,49 ha,
-       
ekološke funkcije na površini 978,72 ha ter
-       
socialne funkcije na površini 563,73 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Novo mesto – sever
(2009–2018) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Novo mesto – sever za obdobje od 1. januarja
2009 do 31. decembra 2018 določeni naslednji ukrepi:
-       
najvišji možni posek v višini 325.044 m3, od tega 69.860 m3
iglavcev in 255.184 m3 listavcev,
-       
gojitvena dela, potrebna za ohranitev in razvoj gozdov, na površini
922,85 ha,
-       
nega drogovnjaka na površini 183.74 ha,
-       
nega habitatov prosto živečih živali, in sicer vzdrževanje grmišč na
površini 15,0 ha, vzdrževanje travinj na površini 20,0 ha, vzdrževanje vodnih
virov v obsegu 13 delovnih dni, sadnja 400 sadik plodonosnega drevja ter
načrtno puščanje biomase v gozdu v obsegu 25 delovnih dni.
(2) V gozdnogospodarskem načrtu gozdnogospodarske enote Novo
mesto – sever (2009–2018) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Novo mesto – sever, v obdobju od
uveljavitve tega pravilnika do 31. Decembra 2018, se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske enote
Novo mesto – sever (2009–2018).
7. člen
Po en izvod gozdnogospodarskega načrta gozdnogospodarske enote
Novo mesto – sever (2009–2018) je na vpogled na sedežu Zavoda za gozdove
Slovenije, Območne enote Novo mesto, Gubčeva 15, Novo mesto, na sedežu Zavoda
za gozdove Slovenije, Krajevne enote Novo mesto, Šmihelska 14, Novo mesto in na
Ministrstvu za kmetijstvo, gozdarstvo in prehrano, Dunajska 58, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Novo mesto – sever (2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-07-17/2002/8
Ljubljana, dne 26. novembra 2009
EVA 2009-2311-0038
prof. dr. Milan Pogačnik l.r.
Minister
za kmetijstvo,
gozdarstvo in prehrano