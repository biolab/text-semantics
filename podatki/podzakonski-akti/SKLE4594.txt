I
Minister za okolje, prostor in energijo odreja javno
razgrnitev: 
1.     
Predloga državnega lokacijskega načrta za obojestranski bencinski servis
Vipava na odseku hitre ceste Razdrto – Vipava (v nadaljnjem besedilu: državni
lokacijski načrt), ki ga je izdelal LUZ d.d., Ljubljana, številka projekta
5465, maja 2004; 
2.     
Povzetka za javnost; 
3.     
Poročila o vplivih na okolje za obojestranski bencinski servis Vipava na
odseku HC Razdrto – Vipava, ki ga je izdelala PS Prostor d.o.o., Koper,
številka projekta U/100-2003, maja 2004 ter 
4.     
drugih strokovnih podlag, na katerih temeljijo rešitve državnega
lokacijskega načrta.
II
Gradivo iz prejšnje točke se javno razgrne na Ministrstvu za
okolje, prostor in energijo, Uradu za prostorski razvoj, Dunajska 21, Ljubljana
in v prostorih Občine Vipava, Glavni trg 15, Vipava, v času uradnih ur od 1.
julija 2004 do 30. julija 2004. 
Javna obravnava bo potekala 13. julija 2004 ob 17. uri v
prostorih Občine Vipava, Glavni trg 15, Vipava (sejna soba).
III
Med javno razgrnitvijo in obravnavo lahko na razgrnjeno
gradivo dajo pripombe in predloge vsi zainteresirani organi, organizacije in
posamezniki. Pripombe in predloge se lahko poda pisno ali ustno na javni
obravnavi, na mestih javne razgrnitve kot zapis v knjigo pripomb in predlogov
ali se jih posreduje na elektronski naslov: info.upr@gov.si z navedbo »DLN za
BS Vipava« pod rubriko »Zadeva« do konca javne razgrnitve.
IV
Ta sklep se objavi v Uradnem listu Republike Slovenije, na
spletni strani Ministrstva za okolje, prostor in energijo, Urada za prostorski
razvoj (www.gov.si/upp), na oglasnih deskah krajevnih skupnosti Občine Vipava
ter v časopisu Latnik.
Št. 352-21-2/2003
Ljubljana, dne 16. junija 2004.
EVA 2004-2511-0127
mag. Janez Kopač l. r. 
Minister 
za okolje, prostor 
in energijo