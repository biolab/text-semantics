1. člen
Ta pravilnik podrobneje določa podatke, ki se vpisujejo v
evidenco javne infrastrukture na področju kulture, vsebino in način vodenja
evidence ter vpis in izpis iz evidence.
2. člen
Evidenco vodi ministrstvo, pristojno za kulturo (v
nadaljevanju: ministrstvo). 
Ministrstvo vodi evidenco v obliki računalniške baze
podatkov, katere sestavni del je zbirka sklepov pristojnih organov o tem,
katere nepremičnine s pripadajočo opremo se štejejo za javno infrastrukturo na
področju kulture.
3. člen
Ministrstvo vodi evidenco nepremičnin s pripadajočo opremo,
ki sestavljajo javno infrastrukturo na področju kulture, na podlagi sklepov, ki
jih predložijo organi, pristojni za njihov sprejem.
4. člen
V evidenco se vpisujejo naslednji podatki: 
-       
datum in zaporedna številka sklepa, naziv pristojnega organa, ki je
sklep sprejel, 
-       
datum objave, naziv in številka uradnega glasila, 
-       
zemljiško knjižni podatki in morebitni naslov nepremičnine, 
-       
lastništvo, 
-       
datum izbrisa, 
-       
datum in zaporedna številka sklepa, naziv organa, ki je sprejel sklep, s
katerim nepremičnina izgubi status javne infrastrukture na področju kulture. 
V evidenco se vpisujejo tudi vse spremembe podatkov, ki so
potrebni za vpis v evidenco javne infrastrukture na področju kulture.
5. člen
Organi, pristojni za sprejem sklepa o določitvi javne
infrastrukture na področju kulture, morajo po uradni dolžnosti predložiti
Ministrstvu za kulturo sklepe v roku 15 dni po njihovem sprejemu. V enakem roku
morajo predložiti tudi spremembe sklepov o javni infrastrukturi na področju
kulture.
6. člen
Ministrstvo izbriše nepremičnino iz evidence na podlagi
predloženega sklepa pristojnega organa o spremembi namembnosti rabe
nepremičnine, ki začasno ali trajno ni več potrebna za opravljanje kulturne
dejavnosti.
7. člen
Z dnem uveljavitve tega pravilnika preneha veljati navodilo o
vodenju evidence nepremičnih, ki sestavljajo javno infrastrukturo na področju
kulture (Uradni list RS, št. 38/96). 
Evidence, vodene v skladu s tem navodilom, kjer vsebujejo
podatke iz 4.člena tega pravilnika, postanejo z dnem uveljavitve tega
pravilnika del evidence po tem pravilniku.
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 028-4/2003
Ljubljana, dne 24. januarja 2003.
Andreja Rihter l. r. 
Ministrica 
za kulturo
 