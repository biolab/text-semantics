1. člen
Sprejme se splošni del gozdnogospodarskega načrta
gozdnogospodarske enote Dravograd, št. 11-5/98 z dne 10. 10. 2000, ki ga je
izdelal Zavod za gozdove Slovenije, Območna enota Slovenj Gradec, za obdobje od
1. 1. 1998 do 31. 12. 2007. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Dravograd na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Dravograd je izdelan v treh izvodih za 5974,18 hektarjev gozdov, ki
ležijo v gozdnogospodarskem območju Slovenj Gradec, v Mestni občini Dravograd,
oziroma v katastrskih občinah Vič, Dravograd-Grad, Goriški vrh, Ojstrica, Sveti
duh, Kozji vrh, Velka, Vrata, Trbonje, Danijel, Otiški vrh, Štajerski Selovec,
Šentjanž, Dobrava, Črneče, Črneška gora, Libeliče in Libeliška gora.
3. člen
Po en izvod splošnega dela gozdnogospodarskega načrta
gozdnogospodarske enote Plešivec je na vpogled na sedežu Zavoda za gozdove
Slovenije, Območne enote Slovenj Gradec, Vorančev trg 1, Slovenj Gradec, na
sedežu Zavoda za gozdove Slovenije, Krajevne enote Dravograd, Meža 70,
Dravograd in na Ministrstvu za kmetijstvo, gozdarstvo in prehrano Republike
Slovenije, Dunajska 58, Ljubljana, kjer se hrani tudi dokumentacija v zvezi s
postopkom sprejemanja splošnega dela gozdnogospodarskega načrta
gozdnogospodarske enote Dravograd.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-11-1/00
Ljubljana, dne 10. novembra 2000.
Minister 
za kmetijstvo, 
gozdarstvo in prehrano 
Ciril Smrkolj l. r.