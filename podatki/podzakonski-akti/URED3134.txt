1. člen
(vsebina)
Ta uredba določa način izvajanja intervencijskih ukrepov
zasebnega skladiščenja govejega, prašičjega, ovčjega in kozjega mesa ter
izvajanje ukrepa intervencijskega nakupa in prodaje govejega in prašičjega mesa
na podlagi uredb Sveta in Komisije Evropskih skupnosti s področja skupnih
tržnih ureditev govejega, prašičjega, ovčjega in kozjega mesa.
2. člen
(pristojni organi)
Pristojni organ za izvajanje ukrepov iz prejšnjega člena je
Agencija Republike Slovenije za kmetijske trge in razvoj podeželja, Dunajska
160, Ljubljana (v nadaljnjem besedilu: agencija).
3. člen
(poročanje in obveščanje)
(1) Agencija poroča Komisiji Evropskih skupnosti (v
nadaljnjem besedilu: Komisija). 
(2) Agencija je dolžna posredovati vse podatke v zvezi z
izvajanjem ukrepov iz te uredbe Ministrstvu za kmetijstvo, gozdarstvo in
prehrano in Ministrstvu za gospodarstvo.
4. člen
(intervencijski centri)
Agencija izbere na podlagi javnega razpisa intervencijske centre
oziroma intervencijska skladišča, ki izpolnjujejo pogoje po Uredbi Komisije
(ES) št. 562/2000 (UL L 68, 16. 3. 2000) s spremembami ter Uredbe Komisije (ES)
št. 391/1968 (UL L 80, 2. 4. 1968).
5. člen
(prenehanje veljavnosti)
Z začetkom uporabe te uredbe prenehajo veljati določbe III.
Poglavja: podpora skladiščenju govejega mesa, IV. Poglavja: Intervencijski
odkup govejega mesa in V. Poglavja: Prodaja intervencijskih zalog govejega mesa
Uredbe o ureditvi trga za goveje meso (Uradni list RS, št. 27/03, 90/03, 23/04
in 35/04), ter prenehajo veljati določbe III. Poglavja: Intervencijski ukrep
podpore skladiščenju trupov in polovic in drugih kosov jagnjet, Uredbe o
ureditvi trga za ovčje in kozje meso (Uradni list RS, št. 27/03 in 23/04) in
preneha veljati Uredba o ureditvi trga za prašičje meso (Uradni list RS, št.
93/02).
6. člen
(uveljavitev)
Ta uredba začne veljati naslednji dan po objavi Uradnem listu
Republike Slovenije, uporablja pa se od 1. maja 2004.
Št. 331-12/2001-3
Ljubljana, dne 29. aprila 2004.
EVA 2004-2311-0024
Vlada Republike Slovenije
mag. Anton Rop l. r. 
Predsednik