1. člen
S tem pravilnikom se sprejme gozdnogospodarski načrt gozdnogospodarske
enote Baška grapa (2006–2015), št. 01-05/06 z dne 4. 6. 2007, ki ga je za
obdobje od 1. januarja 2006 do 31. decembra 2015 izdelal Zavod za gozdove Slovenije,
Območna enota Tolmin.
2. člen
Gozdnogospodarska enota Baška grapa, ki meri 13.125,51 ha, se
nahaja v Gozdnogospodarskem območju Tolmin, v občini Tolmin, oziroma v
katastrskih občinah Ljubinj, Podmelec, Kneža, Rut, Stržišče, Podbrdo, Obloke,
Grahovo in Bukovski Vrh.
3. člen
V gozdnogospodarski enoti Baška grapa je s 1. januarjem 2006
ugotovljeno naslednje stanje gozdov:
A)    
lastništvo: 63,60% zasebnih gozdov v lasti fizičnih oseb, 27,81%
državnih gozdov in 8,59% občinskih gozdov;
B)    
površina: 10.787,38 ha, od katere je 7.598,30 ha večnamenskih gozdov,
77,51 ha gozdov s posebnim namenom, v katerih so gozdnogospodarski ukrepi
dovoljeni, in 3.111,57 ha varovalnih gozdov;
C)   
lesna zaloga: 338,6 m3/ha, od tega 75,9 m3/ha
iglavcev in 262,7 m3/ha listavcev;
D)   
tekoči letni prirastek: 7,99 m3/ha, od tega 1,67 m3/ha
iglavcev in 6,32 m3/ha listavcev.
4. člen
(1) V gozdnogospodarskem načrtu gozdnogospodarske enote Baška
grapa (2006–2015) je ob upoštevanju usmeritev iz gozdnogospodarskega načrta
Gozdnogospodarskega območja Tolmin, izdelanega za obdobje od 1. januarja 2001
do 31. decembra 2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Baška grapa določeno, da so najbolj poudarjene
funkcije gozdov, ki določajo način gospodarjenja z gozdom,
-       
proizvodne funkcije na površini 194,80 ha,
-       
ekološke funkcije na površini 3.784,74 ha ter
-       
socialne funkcije na površini 909,0 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Baška grapa (2006–2015)
določeni cilji gospodarjenja z gozdom in gozdnim prostorom ter usmeritve za
njihovo doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Baška grapa za obdobje od 1. januarja 2006
do 31. decembra 2015 določeni naslednji ukrepi:
-       
najvišji možni posek v višini 617.897 m3, od tega 156.171 m3
iglavcev in 461.726 m3 listavcev,
-       
gojitvena dela, potrebna za ohranitev in razvoj gozdov, na površini
611,38 ha,
-       
nega drogovnjaka na površini 381,94 ha,
-       
varstvena dela, potrebna za zaščito pred divjadjo, in sicer zaščita s
premazom na površini 70,54 ha,
-       
nega habitatov prosto živečih živali, in sicer vzdrževanje grmišč na
površini 120,0 ha ter vzdrževanje travinj na površini 380,0 ha.
(2) V gozdnogospodarskem načrtu gozdnogospodarske enote Baška
grapa (2006–2015) so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Baška grapa v obdobju od uveljavitve
tega pravilnika do 31. Decembra 2016 se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Baška
grapa (2006–2015).
7. člen
Po en izvod gozdnogospodarskega načrta gozdnogospodarske enote
Baška grapa (2006–2015) je na vpogled na sedežu Zavoda za gozdove Slovenije,
Območne enote Tolmin, Tumov drevored 17, Tolmin, na sedežu Zavoda za gozdove Slovenije,
Krajevne enote Most na Soči, Tumov drevored 17, Tolmin, in na Ministrstvu za
kmetijstvo, gozdarstvo in prehrano, Dunajska 58, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Baška grapa (2006–2015).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-01-13/2001/12
Ljubljana, dne 14. novembra 2007
EVA 2007-2311-0113
Iztok Jarc l.r.
Minister
za kmetijstvo,
gozdarstvo in prehrano