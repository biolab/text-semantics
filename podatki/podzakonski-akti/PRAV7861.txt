1. člen
Ta pravilnik določa prosto živeče živalske vrste, za katere
ni treba pridobiti dovoljenja za gojitev živali domorodnih in tujerodnih vrst
(v nadaljnjem besedilu: živali vrst), ker ne ogrožajo domorodnih živalskih
vrst.
2. člen
Dovoljenja za gojitev ni treba pridobiti za živali vrst: 
1.     
sesalcev (Mammalia): 
- 
činčila (Chinchilla spp.) – samo za osebke udomačene oblike, 
- 
damjak (Dama dama), 
- 
ki so divjad v skladu s predpisi, ki urejajo divjad in lovstvo, ter se
gojijo v oborah s posebnim namenom; 
2.     
ptic (Aves): 
- 
jerebica (Perdix perdix), 
- 
raca mlakarica (Anas platyrhynchos), 
- 
fazan (Phasianus colchicus), 
- 
Geopelia cuneata, 
- 
noj (Struthio camelus), razen osebkov, ki pripadajo populacijam
Alžirije, Burkine Faso, Kameruna, Srednjeafriške republike, Čada, Malija,
Mavretanije, Maroka, Nigra, Nigerije, Senegala in Sudana, 
- 
iz reda pevcev (Passeriformes), določenih v Prilogi 1, ki je
sestavni del tega pravilnika, in 
- 
iz reda papig (Psittaciformes), določenih v Prilogi 2, ki je sestavni
del tega pravilnika, ter se ne gojijo za komercialne namene; 
3.     
rib (Pisces), ki se gojijo v skladu z zakonom, ki ureja sladkovodno
ribištvo, in zakonom, ki ureja morsko ribištvo: 
- 
šarenka (Oncorhynchus mykiss), 
- 
potočna zlatovčica (Salvelinus fontinalis), 
- 
gojeni krap (Cyprinus carpio), 
- 
beli amur (Ctenopharyngodon idella), 
- 
srebrni tolstolobik (Hypophthalmichthys molitrix), 
- 
sivi tolstolobik (Aristichthys nobilis), 
- 
ki so lokalno prisotne domorodne vrste Jadranskega povodja, katere se
namerava gojiti na območju Jadranskega povodja za prehrano ali za okrasne ribe,
- 
ki so lokalno prisotne domorodne vrste Donavskega povodja, katere se
namerava gojiti na območju Donavskega povodja za prehrano ali za okrasne ribe,
in 
- 
ki so nezavarovane domorodne vrste in se pojavljajo v Jadranskem morju; 
4.     
nevretenčarjev (Invertebrata): 
- 
ki so nezavarovane in se uporabljajo v znanstveno-raziskovalne, vzgojno
izobraževalne ali biomedicinske namene (laboratorijske raziskave) oziroma za
prehrano živali ali za predelavo organske mase, in 
- 
ki so nezavarovane domorodne vrste in se pojavljajo v Jadranskem morju.
3. člen
(1) Dovoljenja za gojitev živali vrst ni treba pridobiti za
gojenje: 
-       
živali kopenskih vrst, razen ptic, z območjem naravne razširjenosti samo
med 20. vzporednikom severne in 20. vzporednikom južne geografske širine, ki
niso zavarovane z ratificiranimi mednarodnimi sporazumi ali predpisi Evropske
unije na področju varstva rastlinskih in živalskih vrst ali niso uvrščene v
kategorije ogroženosti Ex, Ex?, E ali V, katerih lastnosti so določene v
predpisu, ki uvršča ogrožene rastlinske in živalske vrste v rdeči seznam, in 
-       
živali vrst celinskih voda, z območjem naravne razširjenosti samo med
20. vzporednikom severne in 20. vzporednikom južne geografske širine, ki niso
zavarovane z ratificiranimi mednarodnimi sporazumi ali predpisi Evropske unije
na področju varstva rastlinskih in živalskih vrst ali niso uvrščene v
kategorije ogroženosti Ex, Ex?, E ali V, katerih lastnosti so določene v
predpisu, ki uvršča ogrožene rastlinske in živalske vrste v rdeči seznam. 
(2) Pravne ali fizične osebe, ki nameravajo gojiti živali
vrst iz prejšnjega odstavka, morajo pred začetkom gojitve o tem pisno obvestiti
ministrstvo, pristojno za ohranjanje narave.
PREHODNA IN KONČNA DOLOČBA
4. člen
Postopki za izdajo dovoljenja za gojitev živali domorodnih
ali tujerodnih vrst, začeti pred uveljavitvijo tega pravilnika, za katere v
skladu s tem pravilnikom ni treba pridobiti dovoljenja za gojitev, se ustavijo
po uradni dolžnosti.
5. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0071-180/2006
Ljubljana, dne 21. maja 2007
EVA 2006-2511-0191
Janez Podobnik l.r. 
Minister 
za okolje in prostor

Priloga
1: Prosto živeče vrste ptic iz reda pevcev (Passeriformes), za katere ni treba
pridobiti dovoljenja za gojitev.
Priloga
2: Prosto živeče vrste ptic iz reda papig (Psittaciformes), za katere ni treba
pridobiti dovoljenja za gojitev.