1. člen
(vsebina pravilnika)
(1) Ta pravilnik določa program posebnega dela strokovnega izpita
za inšpektorja (v nadaljnjem besedilu izpit za inšpektorja) na področju tržne
inšpekcije; področju raziskovanja in izkoriščanja vseh vrst mineralnih surovin,
elektroenergetike in termoenergetike; področju elektronskih komunikacij,
elektronskega podpisovanja in poštnih storitev.
(2) Ta pravilnik določa tudi program posebnega dela
strokovnega izpita za pooblaščene osebe Agencije za pošto in elektronske
komunikacije Republike Slovenije (v nadaljnjem besedilu pooblaščene osebe).
(3) Ta pravilnik določa tudi program posebnega dela
strokovnega izpita za inšpektorja organov lokalnih skupnosti na področju
turistične takse.
2. člen
(program posebnega dela izpita)
(1) Program posebnega dela izpita za inšpektorja in
pooblaščene osebe obsega vsebine z naslednjih področij:
1.     
tržna inšpekcija,
2.     
rudarska inšpekcija,
3.     
energetska inšpekcija,
4.     
inšpekcija za elektronske komunikacije, elektronsko podpisovanje in
pošto,
5.     
nadzor Agencije za pošto in elektronske komunikacije Republike
Slovenije,
6.     
inšpekcija organov lokalnih skupnosti na področju turistične takse.
(2) Program posebnega dela je določen v prilogi, ki je sestavni
del tega pravilnika.
3. člen
(podrobnejše vsebine programa)
(1) Program iz prejšnjega člena je podlaga za izdelavo podrobnejših
vsebin za posebni del izpita z navedenimi pravnimi viri in literaturo, ki jih
predpiše minister na predlog glavnega inšpektorja, pristojnega za posamezno
področje.
(2) Podrobnejšo vsebino s področja nadzora Agencije za pošto
in elektronske komunikacije Republike Slovenije predpiše minister na predlog
direktorja in se objavi na spletnih straneh Agencije za pošto in elektronske
komunikacije Republike Slovenije.
(3) Podrobnejšo vsebino programa, ki zajema pravne vire in
literaturo tržnega inšpektorja, predpiše minister na predlog glavnega
inšpektorja in se objavi na spletnih straneh Tržnega inšpektorata Republike
Slovenije.
4. člen
(usklajevanje vsebin)
(1) Minister na predlog glavnega inšpektorja za posamezno področje
usklajuje podrobnejše vsebine posebnega dela izpita iz prejšnjega člena glede
na spremembe predpisov na področju, na katerem se izvaja inšpekcijski nadzor.
(2) Minister na predlog direktorja Agencije za pošto in
elektronske komunikacije Republike Slovenije usklajuje podrobnejše vsebine
posebnega dela izpita glede na spremembe predpisov na področju, na katerem
izvaja nadzor Agencija za pošto in elektronske telekomunikacije Republike
Slovenije.
5. člen
(prehodne in končne določbe)
Z dnem uveljavitve tega pravilnika prenehajo veljati
naslednji predpisi:
-       
Pravilnik o posebnem delu strokovnega izpita za inšpektorja na področju
inšpekcije za elektronske komunikacije, elektronsko podpisovanje in pošto ter
za pooblaščene osebe Agencije za pošto in elektronske komunikacije (Uradni list
RS, št. 128/04);
-       
Pravilnik o programu in obsegu posebnega dela strokovnega izpita za
tržnega inšpektorja (Uradni list RS, št. 123/04).
-       
Pravilnik o posebnem delu izpita za inšpektorja za okolje in naravo,
gradbenega inšpektorja, rudarskega inšpektorja, energetskega inšpektorja,
geodetskega inšpektorja in stanovanjskega inšpektorja (Uradni list RS, št.
125/04), v delu, ki se nanaša na rudarskega in energetskega inšpektorja.
6. člen
(uveljavitev pravilnika)
Ta pravilnik začne veljati naslednji dan po objavi v Uradnem listu
Republike Slovenije.
Št. 253-1/2002
Ljubljana, dne 7. junija 2006
EVA 2006-2111-0075
mag. Andrej Vizjak l.r.
Minister
za gospodarstvo

Priloga:
Priloga Program posebnega dela strokovnega izpita za tržnega
inšpektorja, rudarskega inšpektorja, energetskega inšpektorja, inšpektorja za
elektronske komunikacije, elektronsko podpisovanje in pošto, pooblaščene osebe
Agencije za pošto in elektronske komunikacije Republike Slovenije in
inšpektorja organov lokalnih skupnosti na področju turističnih taks