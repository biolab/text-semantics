1. člen
(vsebina)
Ta pravilnik določa označbo geografskega porekla Gorenjski
tepkovec ter pogoje za njeno uporabo za izvajanje Uredbe (ES) št. 110/2008
Evropskega parlamenta in Sveta z dne 15. januarja 2008 o opredelitvi, opisu,
predstavitvi, označevanju in zaščiti geografskih označb žganih pijač ter
razveljavitvi Uredbe Sveta (EGS) št. 1576/89 (UL L št. 39 z dne 13. 2. 2008,
str. 16; v nadaljnjem besedilu: Uredba 110/2008/ES).
2. člen
(označevanje)
Gorenjski tepkovec je lahko v prometu le kot predpakiran
izdelek. Z geografsko označbo Gorenjski tepkovec se lahko označi le žganje iz
sadja če ustreza vsem zahtevam iz Uredbe 110/2008/ES, Pravilnika o žganih
pijačah (Uradni list RS, št. 75/08; v nadaljnjem besedilu: Pravilnik o žganih
pijačah) in tega pravilnika.
3. člen
(definicija)
Gorenjski tepkovec je naravno žganje iz sadja, ki je
proizvedeno z destilacijo fermentirane drozge iz hrušk sorte tepka (moštnica),
pridelanih in predelanih po tehnološkem postopku iz 6. člena tega pravilnika na
geografskem območju Gorenjske, določenem v 4. členu tega pravilnika.
Gorenjskemu tepkovcu dajejo tepke specifično sladkast vonj in okus.
4. člen
(geografsko območje)
Geografsko območje Gorenjske obsega področje od podalpskih
dolin na severu do ljubljanske kotline na jugu, od Tuhinjske doline na vzhodu
do Trnovskega gozda na zahodu.
5. člen
(kakovost sadja)
Gorenjski tepkovec se izdeluje iz plodov tepk (moštnic), ki
se ločijo na črne in bele tepke. Plodovi črne tepke so primerni za predelavo,
ko spremenijo barvo lupine in potemnijo, meso plodov pa se omehča (zmedi).
Plodovi bele tepke so primerni za predelavo, ko spremenijo teksturo mesa
plodov, ostanejo pa svetlejše barve.
6. člen
(tehnološki postopek)
Primerno zrele tepke se zmeljejo ali zmečkajo v kašo, v
katero se doda vrelni nastavek in drozga anaerobno fermentira tri do štiri
tedne. Fermentirana drozga se destilira v bakrenih kotlih za žganjekuho.
Dobljena nanga ali mehko žganje se ponovno destilira, odstrani se 1,5 do 2,0
odstotka prvenca ali cveta, srednji tok destilata pa se zbira do vsebnosti 45
vol% alkohola. Ostanek destilata se vrne v fermentirano drozgo za naslednjo
destilacijo. Srednji tok destilacije se nato razredči z vodo do pitne jakosti.
7. člen
(kakovost žganja)
Gorenjski tepkovec mora ustrezati minimalni kakovosti za
žganje iz sadja v skladu s Prilogo I in Prilogo II Uredbe 110/2008/ES in
naslednjim parametrom: 
-       
etanol: 37,5 do 48,0 vol%; 
-       
acetaldehid: max. do 800 mg/l a.a.; 
-       
etilacetat: max. do 2500 mg/l a.a.; 
-       
mora biti brezbarven, bister, z izrazitim vonjem in okusom po tepkah.
8. člen
(pogoji za pridobitev uporabe označbe)
Pravico do uporabe geografske označbe Gorenjski tepkovec
pridobi proizvajalec na podlagi poročila preizkusnega laboratorija za
ugotavljanje skladnosti žganih pijač in drugih alkoholnih pijač (v nadaljnjem
besedilu: organizacija za ugotavljanje skladnosti) določenega v skladu z
zakonom, ki ureja kmetijstvo, da Gorenjski tepkovec ustreza vsem zahtevam iz 2.
člena tega pravilnika.
9. člen
(prenehal veljati)
Skladnost Gorenjskega tepkovca z geografsko označbo se
ugotavlja po določbah iz Pravilnika o žganih pijačah.
10. člen
(prenehal veljati)
Gorenjski tepkovec mora biti označen skladno z Uredbo
110/2008/ES in Pravilnikom o žganih pijačah.
11. člen
(obveščanje)
Organizacija za ugotavljanje skladnosti enkrat letno obvešča
ministrstvo pristojno za kmetijstvo, gozdarstvo in prehrano o izdanih poročilih
o skladnosti za geografsko označbo Gorenjski tepkovec, najpozneje do 15. aprila
za preteklo leto.

Pravilnik o geografski označbi Gorenjski
tepkovec (Uradni list RS, št. 117/08) vsebuje naslednjo prehodno in
končni določbi:
»12. člen
(prehodno obdobje)
(1) Gorenjski tepkovec mora biti proizveden in označen v
skladu z zahtevami iz tega pravilnika najpozneje do 31. marca 2009. 
(2) Ne glede na določbo prejšnjega odstavka je Gorenjski
tepkovec, proizveden in označen pred 31. marcem 2009, lahko v prometu do porabe
zalog.
13. člen
(prenehanje veljavnosti)
Z dnem uveljavitve tega pravilnika preneha veljati Pravilnik
o označbi geografskega porekla Gorenjski tepkovec (Uradni list RS, št. 69/03 in
45/08 – ZKme-1).
14. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o izvajanju uredbe (EU) o
opredelitvi, opisu, predstavitvi in označevanju žganih pijač (Uradni list RS,
št. 44/21) v zvezi s prenehanjem veljavnosti in
podaljšanjem uporabe 9. in 10. člena pravilnika določa:
»11. člen
(prenehanje
veljavnosti in podaljšanje uporabe)
[…]
(2) Z dnem uveljavitve
tega pravilnika prenehajo veljati, uporabljajo pa se do 25. maja 2021:
-       
[…];
-       
[…];
-       
[…];
-       
9. in 10. člen Pravilnika o
geografski označbi Gorenjski tepkovec (Uradni list RS, št. 117/08 in 26/14
– ZKme-1B).«;
ter vsebuje
naslednjo končno določbo:
»12. člen
(začetek
veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.