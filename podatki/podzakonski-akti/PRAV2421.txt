1. člen
Ta pravilnik določa bistvene sestavine, ki jih morajo
vsebovati pravila agrarne skupnosti ter vsebino registra agrarnih skupnosti in
njihovih članov, ki ga vodi za kmetijstvo in gozdarstvo pristojni organ.
I. BISTVENE SESTAVINE PRAVIL
2. člen
Pravila agrarne skupnosti morajo vsebovati naslednje bistvene
sestavine:
1.     
ime agrarne skupnosti;
2.     
območje, za katero se ponovno organizira (vas oziroma mesto, planina
ipd., katastrska občina in upravna občina);
3.     
organe agrarne skupnosti:
a)   
organ, v katerem so udeleženi vsi člani agrarne skupnosti, njegove
pristojnosti in delovanje (občni zbor);
b)   
izvršilni organ, njegove pristojnosti in delovanje;
c)   
nadzorni organ, njegove pristojnosti in delovanje;
4.     
zastopanje in predstavljanje agrarne skupnosti, vključno s pooblastili
za razpolaganje z denarnimi sredstvi na žiro računu agrarne skupnosti in
pooblastili za sprejem pošte;
5.     
odgovornost za obveznosti agrarne skupnosti;
6.     
pravice, dolžnosti in obveznosti članov;
7.     
pogoje in način sprejemanja novih članov;
8.     
razpolaganje z deleži članov agrarne skupnosti (npr. predkupna pravica
članov itd.);
9.     
postopek za spremembo pravil;
10.  
reševanje sporov med člani agrarne skupnosti;
11.  
pogoje in način prenehanja agrarne skupnosti ter status premoženja po
prenehanju;
12.  
vrste premoženjskih pravic, ki pripadajo članom agrarne skupnosti
(seznam parcel ter katastrska mapna kopija) ter v primeru lastninske pravice
tudi obliko le-te (skupna lastnina, solastnina). Če gre za skupno lastnino,
morajo pravila vsebovati tudi kriterije za določitev deležev članov agrarne skupnosti;
13.  
gospodarjenje s premoženjskimi pravicami (npr. pašni red, upravljanje z
gozdovi itd.)
Ob ponovni vzpostavitvi morajo pravila agrarne skupnosti
vsebovati sestavine iz 1. do 11. točke prvega odstavka tega člena, po
pravnomočnosti odločbe o vrnitvi premoženjskih pravic pa jih morajo člani
agrarne skupnosti dopolniti še s podatki iz 12. in 13. točke prvega odstavka
tega člena.
3. člen
Pri sprejemanju pravil morajo člani agrarne skupnosti
upoštevati nekdanje pravice, obveznosti in odgovornosti, ki so jih določala
pravila oziroma drug akt agrarne skupnosti, veljaven ob odvzemu premoženjskih
pravic, in te določbe prilagoditi veljavni ureditvi in zakonodaji.
II. VSEBINA REGISTRA AGRARNIH SKUPNOSTI IN NJIHOVIH ČLANOV
4. člen
V registru se vsaka agrarna skupnost vodi pod zaporedno
številko glede na datum prejema predloga za vpis v register. Za vsako agrarno
skupnost se vodi naslednja evidenca:
1.     
list A, kjer so naslednji podatki:
- 
številka odločbe o vpisu v register agrarnih skupnosti,
- 
datum vpisa v register agrarnih skupnosti,
- 
ime agrarne skupnosti,
- 
območje, za katero je agrarna skupnost ustanovljena (katastrska občina),
- 
datum ustanovnega zbora,
- 
pooblaščene osebe,
- 
datum prenehanja agrarne skupnosti 
in vse morebitne spremembe.
Podrobnejši podatki o območju agrarne skupnosti
so razvidni iz overjenih pravil in njihovih sprememb, ki so v zbirki listin.
2.     
list B, kjer so podatki o članstvu, povzeti iz overjenega članskega
imenika oziroma njegovih sprememb, in sicer:
- 
številka odločbe o vpisu v register agrarnih skupnosti,
- 
datum vpisa v register agrarnih skupnosti,
- 
število članov.
Podrobnejši podatki o članstvu (ime in
priimek, prebivališče, datum pristopa k članstvu, datum prenehanja članstva) so
razvidni iz overjenega članskega imenika oziroma njegovih sprememb, ki so v zbirki
listin.
Obrazec lista A in lista B je objavljen
skupaj s tem pravilnikom in je njegov sestavni del.
5. člen
Register se vodi v trdo vezani knjigi z oštevilčenimi
stranmi, ki so overjene s pečatom pristojnega organa ter podpisom uradne osebe.
V registru se vodi tudi zbirka listin za vsako agrarno
skupnost, kamor se vloži po en izvod overjenega sporazuma o ponovni
vzpostavitvi agrarne skupnosti, overjenega članskega imenika in overjenih
pravil ter njihovih sprememb. Vsaka listina mora biti označena s številko
agrarne skupnosti, datumom prejema ter zaporedno številko, pod katero se ta
listina vpiše v evidenco listin, ki se nahajajo v zbirki listin.
6. člen
Podatki, ki so v registru, so javni. 
Pristojni organ, ki vodi register mora izdati izpisek iz
registra vsakomur, ki ima za to upravičen interes.

Priloga:
Obrazec lista A in lista B

Pravilnik o bistvenih sestavinah pravil
agrarne skupnosti ter o vsebini registra agrarnih skupnosti in njihovih članov
(Uradni list RS, št. 16/94) vsebuje naslednjo končno določbo:
»7. člen
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o spremembi pravilnika o bistvenih
sestavinah pravil agrarne skupnosti ter o vsebini registra agrarnih skupnosti
in njihovih članov (Uradni list RS, št. 58/00) vsebuje naslednjo končno določbo:
»2. člen
Ta pravilnik začne veljati naslednji dan po objavi v Uradnem
listu Republike Slovenije.«.

Pravilnik o spremembah pravilnika o bistvenih
sestavinah pravil agrarne skupnosti ter o vsebini registra agrarnih skupnosti
in njihovih članov (Uradni list RS, št. 71/00) vsebuje naslednjo končno določbo:
»3. člen
Ta pravilnik začne veljati naslednji dan po objavi v Uradnem
listu Republike Slovenije.«.