1. člen
Ta pravilnik določa način pridelave in priprave za trg ter
območje pridelave za med z označbo geografskega porekla Kraški med.
2. člen
(1) Označbo geografskega porekla Kraški med ima lahko med,
pridelan in pripravljen za trg po postopku in na območju, ki sta določena v
specifikaciji za Kraški med, katero je potrdilo Ministrstvo za kmetijstvo,
gozdarstvo in prehrano v skladu s predpisom, ki ureja postopke za priznavanje
označb posebnih kmetijskih pridelkov oziroma živil. 
(2) Specifikacija za Kraški med iz prejšnjega odstavka je
dosegljiva na Ministrstvu za kmetijstvo, gozdarstvo in prehrano, Dunajska cesta
58, Ljubljana.
3. člen
Med, ki ima označbo geografskega porekla Kraški med, mora
biti označen v skladu s predpisom, ki ureja splošno označevanje predpakiranih živil,
in s tem pravilnikom.
4. člen
Označbo geografskega porekla Kraški med lahko uporablja
pridelovalec medu, ki pridobi certifikat za ta med v skladu s predpisom, ki
ureja postopke za priznavanje označb posebnih kmetijskih pridelkov oziroma
živil.
5. člen
Zaščitni znak za med z označbo geografskega porekla Kraški
med pridobi pridelovalec medu v skladu s predpisom, ki ureja zaščitni znak za
označevanje kmetijskih pridelkov oziroma živil.
6. člen
Pridelovalci Kraškega medu, ki so do uveljavitve tega pravilnika
uporabljali oziroma navajali ime Kraški med za svoje proizvode, morajo
pridobiti certifikat iz 4. člena tega pravilnika najpozneje v enem letu od
dneva uveljavitve tega pravilnika, sicer tega imena ne smejo uporabljati
oziroma navajati na svojih proizvodih.
7. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 324-7/2004/16
Ljubljana, dne 10. avgusta 2005.
EVA 2005-2311-0005
Marija Lukačič l. r. 
Ministrica 
za kmetijstvo, gozdarstvo in prehrano