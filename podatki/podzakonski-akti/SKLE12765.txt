1. člen
(Namen in področje uporabe smernic)
(1) Evropski bančni organ (v nadaljevanju: EBA) je na podlagi
prvega odstavka 16. člena Uredbe (EU) št. 1093/2010 Evropskega
parlamenta in Sveta z dne 24. novembra 2010 o ustanovitvi Evropskega
nadzornega organa (Evropski bančni organ) in o spremembi Sklepa
št. 716/2009/ES ter razveljavitvi Sklepa Komisije 2009/78/ES (UL L 331 z
dne 15. decembra 2010, str. 12), zadnjič spremenjene z Uredbo 2019/2175
Evropskega parlamenta in Sveta z dne 18. decembra 2019 o spremembi Uredbe (EU)
št. 1093/2010 o ustanovitvi Evropskega nadzornega organa (Evropski bančni
organ), Uredbe (EU) št. 1094/2010 o ustanovitvi Evropskega nadzornega
organa (Evropski organ za zavarovanja in poklicne pokojnine), Uredbe (EU)
št. 1095/2010 o ustanovitvi Evropskega nadzornega organa (Evropski organ
za vrednostne papirje in trge), Uredbe (EU) št. 600/2014 o trgih finančnih
instrumentov, Uredbe (EU) 2016/1011 o indeksih, ki se uporabljajo kot
referenčne vrednosti v finančnih instrumentih in finančnih pogodbah ali za
merjenje uspešnosti investicijskih skladov, in Uredbe (EU) 2015/847 o
informacijah, ki spremljajo prenose sredstev (UL L 334 z dne 27. decembra
2019, str. 1) (v nadaljevanju Uredba (EU) št. 1093/2010), dne 17. decembra
2021 na svoji spletni strani objavil Smernice o razmejitvi razpoložljivih
finančnih sredstev sistemov jamstva za vloge in poročanju o njih
(EBA/GL/2021/17; v nadaljevanju: smernice).
(2) Smernice iz prvega odstavka tega člena zagotavljajo
usklajeno uporabo direktive o sistemih jamstva za vloge v zvezi z doseganjem
ciljne ravni v Evropski uniji in določajo, katera razpoložljiva finančna
sredstva izpolnjujejo pogoje za doseganje ciljne ravni sistema jamstva za
vloge. Razmejujejo razpoložljiva finančna sredstva iz 12. točke prvega odstavka
2. člena Direktive 2014/49/EU Evropskega parlamenta in Sveta z dne 16.
aprila 2014 o sistemih jamstva za vloge (UL L 173 z dne 12. junija 2014,
str. 149), zadnjič popravljene s Popravkom (UL L 309 z dne 30. oktobra 2014,
str. 37) (v nadaljnjem besedilu: direktiva o sistemih jamstva za vloge),
na tista kvalificirana razpoložljiva finančna sredstva, ki so bila prispevana v
skladu s prvim odstavkom 10. člena iste direktive in se zato upoštevajo
pri doseganju ciljne ravni, ter druga razpoložljiva finančna sredstva, ki niso
bila niti neposredno niti posredno prispevana in se zato ne upoštevajo pri
doseganju ciljne ravni. Poleg tega te smernice razširjajo zahteve glede
poročanja o sredstvih sistemov jamstva za vloge organu EBA v skladu z desetim
odstavkom 10. člena navedene direktive.
(3) Smernice so naslovljene na:
1.     
pristojne organe iz točke (i) drugega odstavka 4. člena Uredbe (EU)
št. 1093/2010, ter
2.     
organe, ki upravljajo sisteme jamstva za vloge iz točke (iv) drugega
odstavka 4. člena Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) Banka Slovenije s tem sklepom določa uporabo smernic in
vseh njenih bodočih sprememb, če ne bo Banka Slovenije za posamezno spremembo
smernic odločila drugače, za:
1.     
Banko Slovenije, kadar v skladu z ZBan-3 v vlogi pristojnega organa
izvaja pristojnosti in naloge nadzora nad bankami in hranilnicami, ki so v
skladu z ZBan-3 pridobile dovoljenje za opravljanje bančnih storitev v
Republiki Sloveniji, ter
2.     
Banko Slovenije, kadar v skladu z ZSJV izvaja naloge in pristojnosti
organa, ki upravlja sistem jamstva za vloge.
(2) Banka Slovenije bo pri opravljanju nalog in pristojnosti
nadzora v skladu z ZBan-3 in Uredbo (EU) št. 575/2013 Evropskega parlamenta
in Sveta z dne 26. junija 2013 o bonitetnih zahtevah za kreditne institucije in
investicijska podjetja ter o spremembi Uredbe (EU) št. 648/2012 (UL L 176
z dne 27. junija 2013, str. 1), zadnjič spremenjeno z Izvedbeno uredbo Komisije
(EU) 2021/1043 z dne 24. junija 2021 o podaljšanju prehodnih določb iz Uredbe
(EU) št. 575/2013 Evropskega parlamenta in Sveta v zvezi s kapitalskimi
zahtevami za izpostavljenosti do centralnih nasprotnih strank (UL L 225 z dne
25. junij 2021, str. 52), v celoti upoštevala določbe smernic v delu, v katerem
se nanašajo na izvajanje nalog in pooblastil pristojnega organa.
(3) Banka Slovenije bo pri opravljanju nalog in pristojnosti
organa, ki upravlja sistem jamstva za vloge v skladu z ZSJV, v celoti
upoštevala določbe smernic v delu, v katerem se nanašajo na izvajanje nalog in
pristojnosti organa, ki upravlja sistem jamstva za vloge.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne 4. marca 2022
Boštjan Vasle
predsednik
Sveta Banke Slovenije