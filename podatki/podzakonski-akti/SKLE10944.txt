1. člen
(znesek trošarine za zemeljski plin)
Znesek trošarine za zemeljski plin iz 4. točke tretjega
odstavka 92. člena Zakona o trošarinah (Uradni list RS, št. 47/16; v
nadaljnjem besedilu: ZTro-1) za 1 megavatno uro (v nadaljnjem besedilu: MWh)
znaša:
-       
za pogonski namen iz točke 4.1 8,54 eura,
-       
za gorivo za ogrevanje iz točke 4.2 1,71 eura.
2. člen
(način izračuna pretvorbe zneska trošarine)
Pri pretvorbi zneska trošarine za zemeljski plin iz 4. točke
tretjega odstavka 92. člena ZTro-1 iz enega standardnega kubičnega metra,
ki je količina zemeljskega plina v volumnu enega kubičnega metra pri absolutnem
tlaku 1,01325 bara in temperaturi 15 stopinj Celzija (v nadaljnjem besedilu:
Sm3) v eno MWh, se uporablja srednja vrednost letne zgornje kurilnosti
zemeljskega plina za izstopne točke v Republiki Sloveniji v letu 2015, ki jo je
objavil operater prenosnega sistema zemeljskega plina in znaša 10,769 kilovatne
ure za Sm3.
3. člen
(začetek veljavnosti)
Ta odredba začne veljati naslednji dan po objavi v Uradnem
listu Republike Slovenije, uporabljati pa se začne 1. januarja 2017.
Št. 007-772/2016/25
Ljubljana, dne 14. decembra 2016
EVA 2016-1611-0142
mag. Mateja Vraničar Erman
l.r.
Ministrica
za finance