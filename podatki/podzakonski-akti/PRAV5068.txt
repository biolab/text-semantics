I. SPLOŠNA DOLOČBA
1. člen
(vsebina pravilnika)
Ta pravilnik ureja organizacijske,
kadrovske in tehnične pogoje za odobritev organizacij iz 96. člena zakona o
živinoreji (Uradni list RS, št. 18/02, 110/02–ZUreP-1 in 110/02–ZGO-1; v
nadaljnjem besedilu: zakon), njihove naloge in postopek odobritve ter
organizacijske, kadrovske in tehnične pogoje za priznanje drugih organizacij v
govedoreji iz 98. člena zakona ter njihove naloge in postopek priznanja.
II. ODOBRENE ORGANIZACIJE V GOVEDOREJI
2. člen
(odobrene organizacije v govedoreji)
Odobrene organizacije v govedoreji, urejene
v tem pravilniku, so testna postaja, osemenjevalno središče in pripustna
postaja.
1. Testna postaja
3. člen
(pravno-organizacijska oblika)
(1) Testna postaja izkaže
pravno-organizacijsko obliko, ki ji omogoča nastopanje v pravnem prometu:
-      
z izpiskom iz sodnega registra, če je gospodarska družba, samostojni
podjetnik posameznik, zadruga ali pravna oseba javnega prava;
-      
z zakonom oziroma aktom o ustanovitvi pravne osebe javnega prava, kadar
zakon ne določa, da se vpiše v sodni register;
-      
z izpiskom iz uradnega registra ali evidence, v katero je vpisana, če je
pravna oseba zasebnega prava;
-      
z izpiskom iz vpisnika samostojnih podjetnikov posameznikov pri Davčni
upravi Republike Slovenije, če je samostojni podjetnik posameznik.
(2) Z izpiskom, z zakonom oziroma aktom o
ustanovitvi iz prejšnjega odstavka testna postaja hkrati izkaže tudi, da lahko
opravlja dejavnosti iz predpisa, ki ureja metode za merjenje in ocenjevanje
proizvodnih in drugih lastnosti ter metode za napovedovanje genetskih vrednosti
za čistopasemsko plemensko govedo.
4. člen
(pogoji za odobritev testne postaje)
Testna postaja mora za odobritev
izpolnjevati zlasti naslednje pogoje:
-      
da ima enega ali več objektov, kjer se izvajajo preizkusi proizvodnih in
drugih lastnosti govedi;
-      
da ima zakonitega zastopnika testne postaje;
-      
da izpolnjuje tehnične pogoje za sprejem goveda v preizkus;
-      
da izpolnjuje tehnične pogoje za izvajanja posameznih preizkusov;
-      
da zagotavlja enake pogoje za vse govedo v preizkusu;
-      
da ima merilno in laboratorijsko opremo, ki je potrebna za izvajanje
preizkusov;
-      
da izvaja sprotno pošiljanje podatkov v času izvajanja preizkusa
priznani rejski organizaciji, za katero opravlja preizkus goveda;
-      
da zagotavlja arhiviranje podatkov za obdobje najmanj petih let po
zaključku vsakega posameznega preizkusa;
-      
da ima usposobljenega strokovnega vodjo testne postaje, ki izpolnjuje
pogoje iz 101. člena zakona, ima najmanj univerzitetno izobrazbo s področja
kmetijstva – smer zootehnika ter najmanj pet let delovnih izkušenj s področja
selekcije živali;
-      
da delavci, ki izvajajo preizkuse na testni postaji, za posamezne naloge
izpolnjujejo pogoje iz 14., 15. in 101. člena zakona.
5. člen
(vloga za odobritev testne postaje)
(1) Za odobritev testne postaje je treba
ministrstvu, pristojnemu za živinorejo (v nadaljnjem besedilu: ministrstvo),
predložiti vlogo, ki vsebuje:
-      
ime, sedež in pravno-organizacijsko obliko organizacije;
-      
naslov oziroma lokacijo posameznih objektov testne postaje z navedbo
posameznih identifikacijskih številk kmetijskega gospodarstva (v nadaljnjem
besedilu: KMG-MID);
-      
delovno območje in podrobnejši opis delovnega področja;
-      
osebno ime in naslov zakonitega zastopnika organizacije in strokovnega
vodje testne postaje;
-      
opis tehničnih pogojev za sprejem govedi v preizkus (minimalna starost
ob vhlevitvi, način vhlevitve, možnost karantene in drugo);
-      
opis tehničnih pogojev izvajanja posameznih preizkusov (preizkus v
skupinah, možnost individualnega preizkušanja govedi – npr. individualna
konzumacijska sposobnost govedi in drugo);
-      
skupno kapaciteto testne postaje in kapaciteto vhlevljanja po posameznih
kategorijah govedi;
-      
opis tehničnih pogojev, iz katerih je razvidno, da je mogoče zagotoviti
enake pogoje preizkusov za vse govedo v obdobju izvajanja preizkusov;
-      
navedbo merilne in laboratorijske opreme, ki je na testni postaji na
voljo za izvajanje preizkusov;
-      
opis pošiljanja podatkov v času izvajanja preizkusov priznani rejski
organizaciji, za katero opravlja testna postaja preizkus govedi;
-      
opis načina arhiviranja podatkov za obdobje najmanj petih let po
zaključku vsakega posameznega preizkusa;
-      
opis načina zagotavljanja veterinarskih ukrepov in preventivnega
zdravstvenega varstva živali na testni postaji;
-      
dokazilo o usposobljenosti strokovnega vodje testne postaje za izvajanje
preizkusov z navedbo strokovnih referenc;
-      
poimenski seznam vseh zaposlenih na testni postaji z opisom delovnih
mest in specifikacijo strokovne izobrazbe, tehničnega znanja, izpopolnjevanja
in izkušenj pri izvajanju preizkusov plemenskega goveda ter dokazili o
izpolnjevanju pogojev iz 14., 15. in 101. člena zakona;
-      
dokazilo o zaposlitvi oseb iz prejšnje alinee;
-      
strokovno mnenje Biotehniške fakultete, Oddelka za zootehniko, o
izpolnjevanju pogojev za odobritev testne postaje iz prejšnjega člena ter o
ustreznosti dokumentov in prilog iz tega člena.
(2) Če vlogo za odobritev testne postaje
vloži Biotehniška fakulteta, Oddelek za zootehniko, poda strokovno mnenje o
izpolnjevanju pogojev komisija, ki jo v postopku odobritve imenuje minister,
pristojen za živinorejo (v nadaljnjem besedilu: minister). Komisijo sestavljajo
strokovnjaki Kmetijskega inštituta Slovenije, Veterinarske fakultete in
Fakultete za kmetijstvo, Maribor.
6. člen
(vpis testne postaje v register)
Pri vpisu testne postaje v register pri
ministrstvu se navedejo zlasti naslednji podatki:
-      
ime in sedež testne postaje;
-      
naslov oziroma lokacijo posameznih objektov testne postaje oziroma
kmetijskih gospodarstev, na katerih se izvajajo preizkusi, z navedbo posameznih
KMG-MID;
-      
številka in datum odločbe o odobritvi testne postaje;
-      
področje in območje delovanja;
-      
obdobje veljavnosti odobritve.
2. Osemenjevalno središče
7. člen
(pravno-organizacijska oblika)
(1) Osemenjevalno središče izkaže
pravno-organizacijsko obliko, ki mu omogoča nastopanje v pravnem prometu:
-      
z izpiskom iz sodnega registra, če je gospodarska družba, samostojni
podjetnik posameznik, zadruga ali pravna oseba javnega prava;
-      
z zakonom oziroma aktom o ustanovitvi pravne osebe javnega prava, kadar
zakon ne določa, da se vpiše v sodni register;
-      
z izpiskom iz uradnega registra ali evidence, v katero je vpisana, če je
pravna oseba zasebnega prava;
-      
z izpiskom iz vpisnika samostojnih podjetnikov posameznikov pri Davčni
upravi Republike Slovenije, če je samostojni podjetnik posameznik.
(2) Z izpiskom, z zakonom oziroma aktom o
ustanovitvi iz prejšnjega odstavka osemenjevalno središče hkrati izkaže tudi,
da lahko opravlja dejavnost reje potrebnega števila plemenskih bikov posameznih
pasem, pridobivanje, shranjevanje in promet s semenom za potrebe enega ali več
potrjenih rejskih programov.
8. člen
(naloge osemenjevalnega središča)
Naloge osemenjevalnega središča so zlasti,
da:
-      
redi plemenske bike v skladu z rejskimi programi;
-      
sodeluje z rejskimi organizacijami pri preizkusu plemenskih bikov v
skladu z rejskimi programi;
-      
imenuje strokovno telo, ki ga sestavljajo predstavniki posameznih
organizacij iz 84. oziroma 122. člena zakona, za katere izvaja osemenjevalno
središče posamezne naloge iz rejskega programa, in predstavniki izvajalcev
osemenjevanja za potrebe potrditve letnega programa dela in letnih poročil o
delu ter za potrebe drugih strokovnih nalog;
-      
izvaja letni program dela, ki ga potrdi imenovano strokovno telo;
-      
ocenjuje libido in plodnost plemenskih bikov;
-      
odvzema, pregleduje, pripravlja in označuje seme;
-      
opravlja promet s semenom, ki izpolnjuje pogoje iz 44. člena zakona;
-      
ohranjanja biotsko raznovrstnost v govedoreji;
-      
vodi zbirke podatkov za svojo čredo plemenskih bikov, za pridobljeno in
za porabljeno seme;
-      
posreduje podatke priznanim rejskim organizacijam;
-      
ima vzpostavljen sistem notranjega nadzora.
9. člen
(pogoji za odobritev osemenjevalnega
središča)
Osemenjevalno središče mora za odobritev
poleg pogojev iz tretjega odstavka 61. člena zakona izpolnjevati tudi naslednje
pogoje:
-      
da ima objekt in opremo za prevzem plemenskih bikov na osemenjevalno
središče, rejo plemenskih bikov, pridobivanje, obdelavo in skladiščenje semena
ter objekt za oddajo semena v promet;
-      
da ima zakonitega zastopnika osemenjevalnega središča;
-      
da ima laboratorijsko in drugo opremo, ki je potrebna za delovanje
osemenjevalnega središča in za preverjanje kakovosti semena;
-      
da se za vse seme posameznega osemenjevalnega središča, ki je
uporabljeno na območju Republike Slovenije, zagotavlja zbiranje podatkov v
skladu s predpisom, ki ureja evidence o razmnoževanju domačih živali;
-      
da izvaja sprotno pošiljanje podatkov priznani rejski organizaciji, s
katero ima sklenjeno pogodbo o izvajanju posameznih nalog rejskega programa;
-      
da ima pogodbeno urejena medsebojna razmerja iz tretjega odstavka 63.
člena zakona;
-      
da zagotavlja arhiviranje podatkov za obdobje najmanj desetih let za
pridobljeno in za porabljeno seme oziroma najmanj za obdobje shranjevanja
semena, kadar je obdobje shranjevanja daljše od desetih let;
-      
da zagotavlja shranjevanje semena za genetske rezerve, vključno z
rezervami, ki so potrebne za razmnoževanje govedi v izrednih razmerah oziroma
ob nepredvidenih dogodkih;
-      
da ima usposobljenega strokovnjaka, odgovornega za izvajanje rejskega
programa, ki izpolnjuje pogoje iz 101. člena zakona, ima najmanj univerzitetno
izobrazbo s področja kmetijstva – smer zootehnika ter najmanj pet let delovnih
izkušenj s področja selekcije živali;
-      
da morajo delavci, ki opravljajo posamezne naloge na osemenjevalnem
središču, za te naloge izpolnjevati pogoje iz 14., 15. in 101. člena zakona;
-      
da zagotavlja spremljanje in analiziranje podatkov o izdanem in
porabljenem semenu in uspešnosti osemenjevanja po posameznem plemenskem biku;
-      
da vodi tekočo evidenco o vhlevitvi, reji in izločitvi plemenskih bikov;
-      
da vodi dokumentacijo, potrebno za izračun parametrov plodnosti;
-      
da ima zagotovljeno spremljanje genetskih vrednosti plemenskih bikov v
osemenjevalnem središču.
10. člen
(vloga za odobritev osemenjevalnega
središča)
(1) Za odobritev osemenjevalnega središča
za govedo je treba ministrstvu predložiti vlogo, ki vsebuje:
-      
ime, sedež in pravno-organizacijsko obliko organizacije;
-      
naslov oziroma lokacijo posameznih objektov osemenjevalnega središča z
navedbo posameznih KMG-MID;
-      
delovno območje in podrobnejši opis delovnega področja;
-      
osebno ime in naslov zakonitega zastopnika organizacije in
usposobljenega strokovnjaka osemenjevalnega središča;
-      
opis tehničnih pogojev za sprejem plemenskih bikov v osemenjevalno
središče (zagotovitev prostorov za karanteno, načini vhlevitve v posameznih
objektih, kapaciteta vhlevljanja in drugo);
-      
opis tehničnih pogojev za rejo plemenskih bikov v obdobju, ki je
potrebno za zagotovitev s selekcijskim programom predpisanega števila doz
semena posameznega plemenskega bika (način reje, krmni obrok, možnost izpustov
ali drugih načinov, ki omogočajo gibanje plemenskih bikov in drugo);
-      
opis tehničnih pogojev za odvzem semena, označevanje semena, analizo
kakovosti semena in kapacitet za shranjevanje semena;
-      
opis tehničnih pogojev in načina zagotavljanja shranjevanja semena za genetske
rezerve, vključno z rezervami, ki zagotavljajo razmnoževanje govedi v izrednih
razmerah oziroma ob nepredvidenih dogodkih, ter opis načinov trajnega
shranjevanja in varovanja tega semena za vse tiste bike, od katerih
osemenjevalno središče pridobiva seme;
-      
opis načina arhiviranja podatkov za pridobljeno in za porabljeno seme;
-      
opis načina tekočega in trajnega arhiviranja podatkov za seme, ki je
vključeno v genetsko rezervo;
-      
opis načina spremljanja in analiziranja podatkov o izdanem in
porabljenem semenu ter uspešnosti osemenjevanja po posameznemu plemenskem biku;
-      
opis zootehniških opravil, ki jih mora opravljati strokovnjak iz četrte
alinee tega odstavka;
-      
seznam plemenskih bikov po pasmah, ki ni starejši od dveh mesecev;
-      
seznam članov strokovnega telesa;
-      
opis načina vodenja dokumentacije, potrebne za izračun parametrov
plodnosti;
-      
odločbo o registraciji osemenjevalnega središča v skladu s predpisi, ki
urejajo veterinarstvo;
-      
poimenski seznam vseh zaposlenih na osemenjevalnem središču z opisom
delovnih mest in specifikacijo strokovne izobrazbe, tehničnega znanja,
izpopolnjevanja in izkušenj s področja delovanja osemenjevalnega središča, ter
dokazili o izpolnjevanju pogojev iz 14., 15. in 101. člena zakona;
-      
dokazilo o zaposlitvi oseb iz prejšnje alinee;
-      
kopijo odločbe o priznanju osemenjevalnega središča in dodelitvi
veterinarske registrske številke, ki jo je izdal pristojni organ za
veterinarstvo;
-      
dokazilo o priznanju osemenjevalnega središča, ki omogoča prodajo na
osemenjevalnem središču pridobljenega semena državam članicam Evropske unije
(če takšno dokazilo obstaja);
-      
strokovno mnenje Biotehniške fakultete, Oddelka za zootehniko, o
izpolnjevanju pogojev za odobritev osemenjevalnega središča iz prejšnjega člena
ter o ustreznosti dokumentov in prilog iz tega člena.
(2) Če vlogo za odobritev osemenjevalnega
središča vloži Biotehniška fakulteta, Oddelek za zootehniko, poda strokovno
mnenje o izpolnjevanju pogojev komisija, ki jo v postopku odobritve imenuje
minister. Komisijo sestavljajo strokovnjaki Kmetijskega inštituta Slovenije,
Veterinarske fakultete in Fakultete za kmetijstvo, Maribor.
11. člen
(vpis osemenjevalnega središča v evidenco)
Pri vpisu osemenjevalnega središča v
evidenco pri ministrstvu se navedejo naslednji podatki:
-      
sedež osemenjevalnega središča;
-      
naslov oziroma lokacija objektov osemenjevalnega središča;
-      
KMG-MID;
-      
številka in datum odločbe o odobritvi osemenjevalnega središča;
-      
področje in območje delovanja;
-      
obdobje veljavnosti odobritve.
3. Pripustna postaja
12. člen
(pogoji za odobritev pripustne postaje)
Pripustna postaja mora poleg pogojev, ki
jih določa zakon, za odobritev in delovanje izpolnjevati tudi naslednje pogoje:
-      
imeti mora urejen prostor za plemenskega bika na določeni lokaciji in
opremo v skladu z zakonom;
-      
organizirana mora biti v enem objektu znotraj kmetijskega gospodarstva;
-      
lastnik pripustne postaje oziroma rejec na pripustni postaji mora biti
strokovno usposobljen;
-      
zagotovljeni morajo biti veterinarski ukrepi in preventivno zdravstveno
varstvo živali na pripustni postaji;
-      
zagotovljeno mora biti vodenje potrdil o pripustu na obrazcu, ki je kot sestavni
del tehnične dokumentacije objavljen v sklopu tehničnih navodil o razmnoževanju
domačih živali na spletnih straneh ministrstva;
-      
uporaba plemenskih bikov mora biti v skladu s 43. členom zakona.
13. člen
(objekti in prostori)
(1) Objekti na kmetijskem gospodarstvu, kot
so hlev za rejo plemenskih bikov, ograjen prostor za pripust plemenskih bikov
(ograda, obora, pašnik) in pripustna rampa, morajo biti zgrajeni tako, da je
zagotovljena varnost ljudi in živali. V teh objektih mora biti zagotovljeno
krmljenje in napajanje živali. Na kmetijskem gospodarstvu s pripustno postajo
mora biti na vidnem mestu tudi omarica z opremo za prvo pomoč.
(2) Prostori, kjer se nahajajo plemenski
biki oziroma se izvaja pripust, morajo biti primerno veliki, zračni in
osvetljeni, tla pa morajo biti iz materialov, ki ne drsijo.
(3) Če je vhlevljenih več plemenskih bikov,
morajo biti ti med seboj fizično ločeni s privezi ali vhlevljeni v individualne
bokse.
14. člen
(naloge pripustne postaje)
Naloge pripustne postaje so zlasti
naslednje:
-      
reja plemenskih bikov;
-      
obnova črede plemenskih bikov;
-      
spremljanje libida in plodnosti plemenskih bikov;
-      
pripuščanje plemenskega bika samo na telice ali krave (v nadaljnjem besedilu:
plemenice), ki so označene v skladu s predpisom, ki ureja identifikacijo in
registracijo govedi;
-      
posredovanje podatkov o pripustih priznani rejski organizaciji ali drugi
priznani organizaciji v živinoreji ali v centralni register razmnoževanja domačih
živali za govedo (v nadaljnjem besedilu: centralni register razmnoževanja), ki
ga vodi ministrstvo.
15. člen
(evidenca, dokumentacija in poročanje)
(1) Rejec plemenskega bika mora voditi
predpisano evidenco o vsakem pripustu na njegovi pripustni postaji ter o tem
poročati v skladu s tem pravilnikom in predpisom, ki ureja razmnoževanje
domačih živali. To evidenco mora hraniti vsaj še pet let po izločitvi
plemenskega bika iz kmetijskega gospodarstva.
(2) Rejec plemenskega bika mora ob
opravljenem pripustu izdati rejcu potrdilo o pripustu plemenice na obrazcu, ki
je kot sestavni del tehnične dokumentacije objavljen v sklopu tehničnih navodil
o razmnoževanju domačih živali na spletnih straneh ministrstva. Obrazci so
natisnjeni v štirih kopijah. Obrazce prejmejo rejec plemenice, rejec
plemenskega bika in priznana rejska organizacija, ki je v skladu s predpisom o
sprejetju čistopasemskih plemenskih govedi za pleme izdala zootehniški dokument
o priznavanju plemenskega bika. En izvod se v skladu z veterinarskimi predpisi
pošlje pristojni veterinarski organizaciji, ki ima koncesijo za opravljanje
veterinarskih storitev. Rejec plemenskega bika mora do desetega v tekočem
mesecu priznani rejski organizaciji in pristojni veterinarski organizaciji
poslati kopije v preteklem mesecu porabljenih obrazcev. V centralni register
razmnoževanja mora lastnik plemenskega bika najkasneje do desetega dne v
tekočem mesecu vnesti podatke o pripustih v preteklem mesecu sam ali to zanj
opravi v istem obdobju priznana rejska organizacija ali druga priznana
organizacija v živinoreji.
(3) Založnik in izdajatelj obrazca potrdila
o pripustu je organizacija iz 84. člena Zakona o živinoreji (Uradni list RS,
št. 18/02, 110/02 – ZUreP-1, 110/02 – ZGO-1 in 45/04 – ZdZPKG) ali Veterinarska
zbornica Slovenije, ki morata voditi evidenco o številu natisnjenih ter izdanih
obrazcih in v sedmih dneh od dneva distribucije obrazcev pripustni postaji
vnesti v centralni register razmnoževanja podatke o zaporednih številkah
obrazcev dodeljenih posamezni pripustni postaji, z navedbo datuma razdelitve
obrazcev.
16. člen
(postopek)
(1) Lastnik, imetnik oziroma zakupnik
kmetijskega gospodarstva vloži vlogo za odobritev pripustne postaje na pristojno
upravno enoto.
(2) Po preveritvi pogojev zaprosi upravna
enota ministrstvo za dodelitev zootehniške registrske številke ter izda odločbo
o odobritvi pripustne postaje za obdobje petih let, s katero ugotovi, da ta
izpolnjuje predpisane pogoje za odobritev.
(3) En izvod odločbe vroči upravna enota
ministrstvu, en izvod pristojni območni enoti Veterinarske uprave Republike
Slovenije, en izvod pa organizaciji v živinoreji, s katero ima pripustna
postaja sklenjeno pogodbo.
17. člen
(vloga za odobritev pripustne postaje)
Za odobritev pripustne postaje za govedo je
treba na upravno enoto predložiti vlogo, ki vsebuje naslednje podatke:
-      
naslov kmetijskega gospodarstva – pripustne postaje;
-      
KMG-MID;
-      
ime in priimek nosilca kmetijskega gospodarstva;
-      
navedbo objekta znotraj kmetijskega gospodarstva, kjer bo plemenski bik
stalno vhlevljen oziroma v reji;
-      
zemljiškoknjižni izpisek (lastništvo oziroma zakup), ki ni starejši od
treh mesecev za parcelo, na kateri se objekt nahaja, ali overjeno pogodbo o
zakupu objekta, v katerem bo plemenski bik vhlevljen oziroma v reji;
-      
skico tlorisa objekta, kjer se bodo redili plemenski biki in se bo
izvajal pripust;
-      
predvideno število plemenskih bikov po posameznih pasmah;
-      
opis proizvodnih kapacitet kmetijskega gospodarstva po vrstah živali,
kadar se na istem kmetijskem gospodarstvu poleg plemenskih bikov redijo še
druge živali;
-      
odločbo o registraciji pripustne postaje v skladu s predpisi, ki urejajo
veterinarstvo;
-      
opis vodenja predpisane zootehniške dokumentacije;
-      
dokazilo o usposobljenosti v skladu s 15. členom zakona;
-      
kopijo veljavne pogodbe, ki ureja dobavo predpisanih obrazcev in
poročanje o pripustih, sklenjene z organizacijo v živinoreji iz 84. člena
zakona najmanj za obdobje odobritve pripustne postaje;
-      
strokovno mnenje organizacije v živinoreji iz 86., 98. člena oziroma
122. člena zakona o izpolnjevanju pogojev iz 12. člena tega pravilnika ter o
ustreznosti objektov in prostorov v skladu s 13. členom tega pravilnika, ki ne
sme biti starejše od šestih mesecev.
18. člen
(vpis pripustne postaje v register)
Pri vpisu pripustne postaje v register pri
ministrstvu se navedejo zlasti naslednji podatki:
-      
ime in priimek nosilca kmetijskega gospodarstva;
-      
naslov pripustne postaje;
-      
KMG-MID;
-      
številka in datum odločbe o odobritvi pripustne postaje;
-      
zootehniška registrska številka;
-      
področje delovanja;
-      
obdobje veljavnosti odobritve.
III. DRUGE PRIZNANE ORGANIZACIJE V GOVEDOREJI
19. člen
(pravno-organizacijska oblika)
(1) Druga organizacija v govedoreji izkaže
pravno-organizacijsko obliko, ki ji omogoča nastopanje v pravnem prometu:
-      
z izpiskom iz sodnega registra, če je gospodarska družba, samostojni
podjetnik posameznik, zadruga ali pravna oseba javnega prava;
-      
z zakonom oziroma aktom o ustanovitvi pravne osebe javnega prava, kadar
zakon ne določa, da se vpiše v sodni register;
-      
z izpiskom iz uradnega registra ali evidence, v katero je vpisana, če je
pravna oseba zasebnega prava;
-      
z izpiskom iz vpisnika samostojnih podjetnikov posameznikov pri Davčni
upravi Republike Slovenije, če je samostojni podjetnik posameznik.
(2) Z izpiskom, z zakonom oziroma aktom o
ustanovitvi iz prejšnjega odstavka druga organizacija v govedoreji hkrati
izkaže tudi, da lahko opravlja dejavnosti iz prvega odstavka 98. člena zakona.
20. člen
(naloge druge priznane organizacije v
govedoreji, priznane za celotno območje Republike Slovenije)
Druga priznana organizacija v govedoreji v
skladu z 98. členom zakona izvaja posamezne naloge potrjenega rejskega
programa na celotnem območju Republike Slovenije. Te naloge so zlasti:
-      
meritve proizvodnih lastnosti;
-      
vodenje preizkusov v pogojih reje;
-      
laboratorijski preizkusi in meritve;
-      
vodenje in vzdrževanje podatkovnih zbirk;
-      
razvoj in vzdrževanje enotnega informacijskega sistema v govedoreji;
-      
spremljanje proizvodnosti goveda;
-      
obdelava podatkov in interpretacija rezultatov;
-      
napovedovanje genetskih vrednosti in objava rezultatov;
-      
posredovanje podatkov organizacijam iz 84. člena zakona;
-      
razvoj preizkusov in metod za izvajanje rejskega progama;
-      
izdajanje predpisanih zootehniških dokumentov;
-      
opravljanje nalog na področju razmnoževanja govedi;
-      
izvajanje drugih nalog za potrebe rejskega programa, ki izhajajo iz
zakona.
21. člen
(pogoji in vloga za priznanje druge
organizacije, priznane za celotno območje Republike Slovenije)
(1) Druga priznana organizacija iz
prejšnjega člena mora za priznanje v skladu z 98. členom zakona glede na
naloge, za katere organizacija poda vlogo za priznanje, imeti zlasti:
-      
ustrezen prostor oziroma potrebne laboratorije z ustrezno merilno
opremo;
-      
strojno in programsko opremo za napovedovanje genetske vrednosti;
-      
strojno in programsko opremo za vodenje informacijskih sistemov v
govedoreji;
-      
ustrezno opremo za izvajanje drugih posameznih nalog;
-      
opremo, ki omogoča primerno hitro in zanesljivo komunikacijo z
organizacijami v živinoreji, ki izvajajo rejske programe oziroma vodijo zbirke
podatkov;
-      
ustrezno usposobljen kader v skladu s 101. členom zakona za izvajanje
posameznih nalog iz prejšnjega člena.
(2) Strokovni vodja druge priznane
organizacije iz prejšnjega člena oziroma odgovorna oseba mora izpolnjevati
pogoje iz 101. člena zakona in mora imeti:
-      
univerzitetno izobrazbo s področja kmetijstva – smer zootehnika ali
druga podobna smer;
-      
dokazila o opravljenem dodatnem izobraževanju s področja priznanja in
najmanj deset let delovnih izkušenj s področja priznanja;
-      
znanje najmanj enega tujega jezika;
-      
objavljena strokovna oziroma znanstvena dela s področja priznanja;
-      
organizacijske sposobnosti pri raziskovalnem in rutinskem delu;
-      
najmanj eno strokovno priporočilo.
(3) Vloga za priznanje organizacije iz
prejšnjega člena mora poleg dokazil o izpolnjevanju pogojev iz prvega odstavka
tega člena vsebovati še:
-      
ime, sedež in pravno organizacijsko obliko organizacije;
-      
popis prostorov;
-      
ime in priimek strokovnega vodje organizacije oziroma odgovorne osebe z
dokazili o izpolnjevanju pogojev iz prejšnjega odstavka tega člena;
-      
opis področja delovanja s seznamom nalog za katere organizacija v vlogi
prosi za priznanje;
-      
krajši opis nalog iz prejšnje alinee;
-      
opis delovnih mest z zahtevano izobrazbo;
-      
poimenski seznam vseh zaposlenih s področja priznanja s specifikacijo
strokovne izobrazbe in tehničnega znanja, izpopolnjevanja in izkušenj s
področja priznanja ter dokazili o izpolnjevanju pogojev iz 101. člena zakona;
-      
dokazilo o zaposlitvi oseb iz prejšnje alinee.
22. člen
(naloge druge priznane organizacije v
govedoreji, priznane za območje ene ali več upravnih enot)
Druga priznana organizacija v govedoreji v
skladu z 98. členom zakona na območju ene ali več upravnih enot skrbi
zlasti za izvajanje posameznih nalog v skladu s potrjenim rejskim programom. Te
naloge so zlasti:
-      
spremljanje reje in prireje goveda;
-      
nudenje pomoči pri označevanju goveda;
-      
sodelovanje pri vodenju rodovniških knjig in registrov;
-      
opravljanje meritev pri preizkusu v pogojih reje;
-      
opravljanje laboratorijskih analiz za potrebe rejskega programa;
-      
opravljanje odbire plemenskih telic;
-      
preverjanje vodenja predpisane rejske dokumentacije;
-      
spremljanje staleža in strukture pasemske črede;
-      
načrtovanje razmnoževanja govedi in opravljanje drugih nalog na tem
področju;
-      
vodenje in vzdrževanje podatkovnih zbirk;
-      
posredovanje podatkov organizacijam iz 84. člena zakona;
-      
opravljanje osnovne obdelave podatkov;
-      
spremljanje proizvodnosti goveda in interpretiranje rezultatov;
-      
izvajanje drugih nalog za potrebe rejskega programa, ki izhajajo iz
zakona.
23. člen
(pogoji in vloga za priznanje druge
organizacije, priznane za območje ene ali več upravnih enot)
(1) Druga priznana organizacija iz
prejšnjega člena mora za priznanje v skladu z 98. členom zakona glede na
naloge, za katere organizacija poda vlogo za priznanje, imeti zlasti:
-      
ustrezen prostor in ustrezno merilno opremo za izvajanje nalog v skladu
z rejskim programom;
-      
strojno in programsko opremo za enotno vodenje podatkovnih zbirk in
opravljanje osnovnih obdelav podatkov;
-      
opremo, ki omogoča primerno hitro in zanesljivo komunikacijo z organizacijami
v živinoreji, ki izvajajo rejske programe oziroma vodijo zbirke podatkov;
-      
ustrezno usposobljen kader v skladu s 101. členom zakona za izvajanje
posameznih nalog iz prejšnjega člena;
-      
ustrezno opremo za izvajanje drugih posameznih nalog.
(2) Strokovni vodja druge priznane
organizacije iz prejšnjega člena oziroma odgovorna oseba mora izpolnjevati
pogoje iz 101. člena zakona in imeti:
-      
univerzitetno izobrazbo s področja kmetijstva – smer zootehnika ali
druga podobna smer;
-      
dokazila o opravljenem dodatnem izobraževanju s področja priznanja in
najmanj pet let delovnih izkušenj s področja priznanja;
-      
organizacijske sposobnosti pri strokovnem delu.
(3) Vloga za priznanje organizacije iz
prejšnjega člena mora poleg dokazil o izpolnjevanju pogojev iz prvega odstavka
tega člena vsebovati še:
-      
uradno ime, sedež in pravno-organizacijsko obliko organizacije;
-      
opis območja in področja delovanja s seznamom nalog, za katere
organizacija v vlogi prosi za priznanje;
-      
krajši opis nalog iz prejšnje alinee;
-      
opis delovnih mest z zahtevano izobrazbo;
-      
popis prostorov;
-      
ime in priimek strokovnega vodje organizacije oziroma odgovorne osebe z
dokazili o izpolnjevanju pogojev iz prejšnjega odstavka;
-      
opis delovnih mest z zahtevano izobrazbo;
-      
poimenski seznam vseh zaposlenih s področja priznanja s specifikacijo
strokovne izobrazbe in tehničnega znanja, izpopolnjevanja in izkušenj s
področja priznanja ter dokazili o izpolnjevanju pogojev iz 101. člena zakona;
-      
dokazilo o zaposlitvi oseb iz prejšnje alinee.
24. člen
(vpis druge priznane organizacije v
evidence)
(1) Za druge priznane organizacije iz 20.
in 22. člena tega pravilnika se pri vpisu v evidence drugih priznanih organizacij
pri ministrstvu vpišejo najmanj naslednji podatki:
-      
ime in sedež organizacije;
-      
številka in datum odločbe o priznanju druge organizacije;
-      
področje in območje delovanja;
-      
obdobje veljavnosti priznanja.
(2) (prenehal
veljati)
25. člen
(nadzor)
Kmetijska inšpekcija izvaja nadzor nad delovanjem:
-      
osemenjevalnih središč najmanj dvakrat letno;
-      
pripustnih postaj najmanj enkrat letno;
-      
testnih postaj in drugih priznanih organizacij najmanj dvakrat v obdobju
petih let.

Priloga: (črtana)

Pravilnik o pogojih za odobritev organizacij
in priznanje drugih organizacij v govedoreji (Uradni list RS, št. 94/03)
vsebuje naslednje prehodne in končne določbe:
»IV. PREHODNE IN KONČNE DOLOČBE
26. člen
(prehodne
določbe)
(1) Izvajalci strokovnih nalog iz 122.
člena zakona, ki na dan uveljavitve tega pravilnika opravljajo naloge javne
službe v živinoreji v skladu s potrjenim skupnim temeljnim rejskim programom za
leto 2003, opravljajo te naloge na dosedanji način do 31. decembra 2003.
(2) Do uveljavitve predpisa, ki ureja
obvezne vsebine in najmanjši obseg strokovnega izpopolnjevanja ter postopke in
načine preizkusov in preverjanja znanja, iz 101. člena zakona se šteje, da so
fizične osebe, ki izvajajo strokovne naloge iz prvega odstavka 101. člena
zakona, ustrezno usposobljene, če so opravljale te naloge najmanj dve leti pred
uveljavitvijo tega pravilnika. Prav tako se šteje, da so fizične osebe, ki
izvajajo strokovne naloge iz drugega odstavka 101. člena zakona, ustrezno
usposobljene, če so opravljale te naloge najmanj tri leta pred uveljavitvijo
tega pravilnika.
(3) Vsa kmetijska gospodarstva, na katerih
se na dan uveljavitve tega pravilnika izvaja pripust plemenskih bikov v smislu
prvega odstavka 60. člena zakona, morajo izvajanje pripusta plemenskih bikov na
plemenice, ki so vpisane v registre drugih kmetijskih gospodarstev, uskladiti s
tem pravilnikom do 31. decembra 2004.
(4) Rejci, ki so najmanj eno leto pred
uveljavitvijo tega pravilnika izvajali pripust s priznanimi plemenskimi biki,
niso dolžni vlogi za odobritev pripustne postaje predložiti dokazila o
usposobljenosti, vendar ga morajo predložiti najpozneje v roku dveh let po
uveljavitvi predpisa iz drugega odstavka tega člena.
27. člen
(prenehanje
uporabe)
Z dnem uveljavitve tega pravilnika se za
govedo preneha uporabljati priloga 2 pravilnika o zdravstveni ustreznosti in
sistematičnih preiskavah plemenskih živali, živalskega semena, jajčnih celic in
zarodkov (Uradni list RS, št. 49/97, 24/99, 42/99, 59/99, 42/00, 7/01 in
18/02-ZŽiv).
28. člen
(končna
določba)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o dopolnitvi pravilnika o metodah za
merjenje in ocenjevanje proizvodnih in drugih lastnosti ter metodah za
napovedovanje genetskih vrednosti za čistopasemsko plemensko govedo (Uradni
list RS, št. 26/04) vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o pogojih za odobritev organizacij in priznanje drugih organizacij v
govedoreji (Uradni list RS, št. 36/09) vsebuje naslednjo končno določbo:
»9. člen
Ta pravilnik začne veljati petnajsti dan po
objavi v Uradnem listu Republike Slovenije.«.