I. SPLOŠNI DOLOČBI
1. člen
(podlaga za državni prostorski načrt)
(1) S to uredbo se skladno z Odlokom o
strategiji prostorskega razvoja Slovenije (Uradni list RS, št. 76/04 in 33/07 –
ZPNačrt) in Uredbo o prostorskem redu Slovenije (Uradni list RS, št. 122/04 in
33/07 – ZPNačrt) sprejme državni prostorski načrt za dograditev priključka
Šmarje – Sap na avtocestnem odseku Malence–Šmarje – Sap (v nadaljnjem besedilu:
državni prostorski načrt). 
(2) Grafični del državnega prostorskega
načrta, iz katerega je razvidno območje tega načrta, je kot priloga sestavni
del te uredbe. 
(3) Državni prostorski načrt je v maju 2011
izdelalo podjetje LUZ, d. d., Ljubljana, pod številko projekta 6621.
2. člen
(vsebina)
(1) Ta uredba določa prostorske ureditve,
ki se načrtujejo z državnim prostorskim načrtom, območje državnega prostorskega
načrta, pogoje glede namembnosti posegov v prostor, njihove lege, velikosti in
oblikovanja, pogoje glede priključevanja objektov na gospodarsko javno
infrastrukturo in grajeno javno dobro, merila in pogoje za parcelacijo, pogoje
celostnega ohranjanja kulturne dediščine, ohranjanja narave, varstva okolja in
naravnih dobrin, pogoje varovanja zdravja ljudi, etapnost izvedbe prostorske
ureditve, obveznosti investitorja in izvajalcev, dopustna odstopanja in nadzor
nad izvajanjem te uredbe. 
(2) Sestavine iz prejšnjega odstavka so
grafično prikazane v državnem prostorskem načrtu, ki je skupaj z obveznimi
prilogami v analogni obliki na vpogled na Ministrstvu za okolje in prostor,
Direktoratu za prostor, in pri službi za urejanje prostora na Občini Grosuplje.
(3) Postopek priprave tega državnega
prostorskega načrta se je zaključil v skladu s sedmim odstavkom 62. člena
Zakona o umeščanju prostorskih ureditev državnega pomena v prostor (Uradni list
RS, št. 80/10), pri čemer postopek presoje vplivov na okolje ni bil izveden. 
(4) Oznake, navedene v tej uredbi, so
oznake objektov in ureditev iz grafičnega dela državnega prostorskega načrta.
Odseki ureditve cest so označeni s črkami: 
-       
priključni krak A je na južni strani avtoceste (v nadaljnjem besedilu:
AC) in omogoča vožnjo iz Ljubljane proti Kočevju, 
-       
priključni krak D je na severni strani AC in omogoča vožnjo iz Kočevja
proti Ljubljani, 
-       
cesta E je del glavne ceste G2 – 0216 Škofljica–Šmarje – Sap s
krožiščem, za smer vožnje AC-Novo mesto, 
-       
cesta F je del ceste LC 111391 (Ljubljanska cesta in cesta Veliki Vrh
pri Šmarju), ki povezuje naselji Razdrto in Veliki Vrh, in prestavitev dostopne
ceste severno od kraka D, 
-       
cesta G je del regionalne ceste R3 646 Škofljica–Šmarje – Sap–Cikava,
odsek 1194 in odsek 1443 skozi naselje Razdrto–Šmarje (Ljubljanska cesta), 
-       
krožišče K1 je severno krožišče ter je stičišče kraka A in ceste E, 
-       
krožišče K2 je južno krožišče ter je stičišče kraka A, ceste F in ceste
G, 
-       
križišče K3 je križišče ceste F in kraka D.
II. NAČRTOVANE PROSTORSKE UREDITVE
3. člen
(predmet državnega prostorskega načrta)
(1) Ta državni prostorski načrt zajema
naslednje prostorske ureditve: 
-       
dograditev polovičnega avtocestnega priključka Šmarje – Sap v polni
priključek, 
-       
preureditev dela Ljubljanske ceste skozi naselje Razdrto in 
-       
novogradnja javne razsvetljave na obstoječih krakih AC (kraka B in C). 
(2) Dograditev polovičnega avtocestnega
priključka se izvede na AC A2 Karavanke–Obrežje, odsek 0020 Malence–Šmarje –
Sap, od km 5 + 250 do km 5 + 810.
III. OBMOČJE DRŽAVNEGA PROSTORSKEGA NAČRTA
4. člen
(območje državnega prostorskega načrta)
(1) Območje državnega prostorskega načrta
zajema površine, na katerih so načrtovane prostorske ureditve, vključno s
površinami, potrebnimi za njihovo zgraditev, nemoteno rabo in delovanje. 
(2) Območje državnega prostorskega načrta
iz prejšnjega odstavka leži v občini Grosuplje in skladno z geodetskim načrtom
obsega zemljišča oziroma dele zemljišč s parcelnimi številkami v naslednjih
katastrskih občinah: 
-       
k. o. Mali Vrh (1787): 22/1, 46/1, 46/2, *112, 119/1, 119/2, 119/3, 122,
125, *125, 126/1, 126/2, 126/3, 129/1, 129/2, 129/3, 129/4, 130/1, 130/2,
130/3, 130/4, 131/1, 131/2, 131/3, 133/1, 133/2, 134, *138, 138/1, 138/3,
157/1, 157/2, 160/1, 160/2, 160/3, 161/1, 161/2, 161/3, 162/1, 162/2, 162/3,
163, 164/1, 165/1, 165/2, 166/1, 166/2, 168/1, 168/2, 205/2, 205/6, 205/8,
205/13, 205/15, 205/18, 205/19, 205/20, 205/21, 206, 210/3, 210/4, 212/1,
212/3, 212/5, 214/1, 214/2, 214/3, 214/4, 214/5, 214/6, 214/8, 216/1, 216/2,
216/3, 216/4, 216/5, 216/6, 216/7, 216/8, 216/9, 216/10, 216/11, 216/12,
216/13, 216/14, 216/15, 217/1, 217/2, 217/3, 217/4, 217/5, 217/6, 217/7, 217/8,
217/9, 218/1, 218/2, 218/3, 218/5, 218/6, 218/7, 218/8, 218/9, 218/10, 218/11,
218/12, 220/2, 220/3, 221/1, 221/2, 221/3, 221/4, 226/1, 226/2, 226/3, 226/4,
226/5, 226/6, 228/1, 228/2, 228/3, 231/1, 231/3, 231/4, 266/3, 267/1, 267/3,
267/4, 270/1, 270/2, 271, 275/1, 275/2, 278/1, 278/2, 278/3, 278/4, 278/7,
278/10, 278/12, 899/2, 899/3, 899/4, 899/5, 899/6, 900, 904/1, 904/2, 904/4,
975/1, 979/1, 979/2, 984/1, 984/2, 988/1, 988/3, 988/38, 988/39, 988/41,
1183/2, 1194/3, 1194/4, 1194/5, 1195/2, 1195/3, 1195/4, 1219/1, 1219/3, 1221/1,
1221/2, 1221/3, 1221/4, 1221/5, 1222/1, 1222/2, 1222/4, 1223/1, 1223/2, 1223/3,
1223/5, 1223/6, 1223/10, 1226/2, 1226/4, 1241, 1244/1, 1244/2, 1252/1, 1252/2,
1252/3, 1252/4, 1252/5, 1252/6, 1252/7, 1252/8, 1252/9, 1252/10, 1258/1,
1258/3, 1258/4, 1258/5, 1258/6 in 1258/8, 
-       
k. o. Šmarje (1786): 11/2, 504/2, 1107/1 in 1107/3. 
(3) Javna razsvetljava zunaj sklenjenega
območja državnega prostorskega načrta se zgradi na zemljiščih s parcelnimi
številkami v naslednjih katastrskih občinah: 
-       
k. o. Mali Vrh (1787): 270/1, 278/2, 278/5, 899/6, 1223/2, 1226/13 in
1252/8, 
-       
k. o. Šmarje (1786): 16/1, 16/3, 19/1, 20/4, 20/5, 23/1, 23/2, 23/3,
23/10, 26/1, 26/4, 27/1, 30/1, 30/2, 32/1, 33, 34, *41, *43, *45, 48, 51/1,
61/1, *173/1, 1108/2, 1109/2, 1110/2, 1169/11, 1192/2 in 1196. 
(4) Omrežje klica v sili zunaj sklenjenega
območja državnega prostorskega načrta se zgradi na zemljiščih s parcelnimi
številkami v naslednjih katastrskih občinah: 
-       
k. o. Mali Vrh (1787): 270/1, 278/2, 278/5, 1223/2 in 1252/8, 
-       
k. o. Šmarje (1786): 16/3, 20/4, 20/5, 23/1, 23/2, 23/3, 23/10 in
1192/2. 
(5) Obseg območja je razviden iz grafičnega
dela državnega prostorskega načrta.
IV. POGOJI GLEDE NAMEMBNOSTI POSEGOV V PROSTOR, NJIHOVE LEGE,
VELIKOSTI IN OBLIKOVANJA
5. člen
(namembnost območja)
(1) Na območju državnega prostorskega
načrta se obstoječi polovični avtocestni priključek dogradi s priključnima
krakoma proti Ljubljani in proti Kočevju ter s spremljajočimi ureditvami, ki
obsegajo ureditve cest in križišč, prestavitve cest, zgraditev hodnikov za
pešce in druge cestne objekte. 
(2) Na območju državnega prostorskega
načrta se uredi tudi obcestni prostor, preuredijo površine opuščenih cest,
postavi protihrupna ograja, uredi odvodnja ter prestavijo ali zaščitijo
komunalni, energetski in drugi objekti in naprave. 
(3) Na obstoječih krakih AC (kraka B in C)
se zgradi javna razsvetljava.
6. člen
(kraka A in D)
(1) Na AC se zgradita dva nova priključna
enosmerna kraka: 
-       
krak A v dolžini 530 m in 
-       
krak D v dolžini 514 m. 
(2) Normalni prečni profil priključnega
kraka A do krožišča K1 in priključnega kraka D znaša 8,60 m. Normalni prečni
profil priključnega kraka A med krožiščema K1 in K2 znaša 9 m. 
(3) Dolžina zaviralnega oziroma
pospeševalnega pasu je 250 m. Normalni prečni profil pasu znaša 5,30 m.
7. člen
(cesta E)
(1) Na cesti E dolžine 369 m se izvedejo
naslednje ureditve: 
-       
prestavitev ceste G2 0216 Škofljica–Šmarje – Sap do krožišča K1 in
prestavitev obstoječega uvozno/izvoznega kraka za smer Novo mesto do
ponikovalnega polja Rupe, 
-       
zgraditev krožišča K1 na prestavljeni glavni cesti G2 – 0216
Škofljica–Šmarje – Sap, 
-       
prestavitev nadvoza 4-5 severno od obstoječega. 
(2) V krožišču K1 se stikata krak A in
cesta E. 
(3) Normalni prečni profil ceste E znaša 9
m. 
(4) Normalni prečni profil krožišča K1
znaša 21 m.
8. člen
(cesta F)
(1) Na cesti F se izvedejo naslednje ureditve:
-       
preureditev Ljubljanske ceste in ceste Veliki Vrh pri Šmarju od krožišča
K2 do križišča K3 dolžine 180 m z enostranskim hodnikom za pešce širine 2 m na
vzhodni strani ceste, 
-       
prometna ureditev križišča K3 za nemoteno in varno vključevanje prometa
iz naselja Veliki Vrh, 
-       
prestavitev ceste Veliki Vrh pri Šmarju severozahodno od križišča K3
dolžine 135 m. 
(2) Normalni prečni profil ceste F znaša 10
m, od tega hodnik za pešce 2 m.
9. člen
(cesta G)
(1) Na cesti G dolžine 360 m se izvedejo
naslednje ureditve: 
-       
prestavitev regionalne ceste R3 646/1194 Škofljica–Šmarje – Sap z
enostranskim hodnikom za pešce širine 1,50 m na severni strani ceste, 
-       
zgraditev krožišča K2 s hodnikom za pešce širine 2 m, 
-       
razširitev regionalne ceste R3 646/1443 Šmarje – Sap–Cikava z
enostranskim hodnikom za pešce širine 1,50 m na južni strani ceste, 
-       
zgraditev dveh avtobusnih postajališč: na severni strani Ljubljanske
ceste zahodno od križišča K2 v smeri proti Škofljici in na južni strani
Ljubljanske ceste tik pred nadvozom čez železniško progo v smeri proti Cikavi.
Na obeh postajališčih se uredita perona za potnike velikosti 2 x 4 m, ki morata
biti oblikovno skladna s čakališči v okolici. 
(2) Normalni prečni profil ceste G znaša 9
m, od tega hodnik za pešce 1,50 m. 
(3) Normalni prečni profil krožišča K2
znaša 23 m, od tega hodnik za pešce 2 m.
10. člen
(cestni objekti)
(1) Nadvoz 4-4 ceste F na stacionaži AC A2
odsek 0020 Malence–Šmarje – Sap v km 5,8 z enostranskim hodnikom za pešce na
vzhodni strani ceste: obstoječi nadvoz se razširi. Normalni prečni profil
nadvoza 4-4 znaša 9,60 m. 
(2) Nadvoz 4-5 v km 0,072 ceste F z
enostranskim hodnikom za pešce na vzhodni strani ceste: obstoječi nadvoz čez
priključni krak E na cesti F se ruši. Zgradi se nov nadvoz 4-5. Dolžina objekta
je 20,40 m. Normalni prečni profil nadvoza 4-5 znaša 10,32 m. 
(3) Nadvoz čez železniško progo v km 0,263
ceste G: razširitev obstoječe ceste G s pripadajočimi elementi posega v
ureditev terena za železniškim predorom na progi Ljubljana–Novo mesto. Nadvoz
se preuredi s hodnikom za pešce na južni strani ceste. Dolžina objekta je 28,3
m. Normalni prečni profil nadvoza znaša 9 m. V obstoječe stanje in ohranitev
konstrukcije nadvoza z umeščanjem opornih zidov se kar najmanj posega. Ohranijo
se vsi obstoječi izvozi z lokalnih parcel.
11. člen
(dostopne poti)
Dostopne poti ne smejo prečkati objektov in
območij kulturne dediščine.
12. člen
(arhitekturne in krajinskoarhitekturne
ureditve)
(1) Pri izdelavi projektne dokumentacije za
pridobitev gradbenega dovoljenja se upoštevajo naslednji pogoji: 
-       
ohrani se drevesna in grmovna vegetacija, katere odstranitev zaradi
gradnje ali preureditve objektov in varnosti prometa ni predvidena, 
-       
zasaditev vključuje avtohtone ali rastiščnim razmeram prilagojene
listavce. Obcestne zasaditve sestavljajo gozdarske sadike, drevoredne in druge
parkovne zasaditve sestavljajo sadike parkovne kakovosti, travne površine pa se
glede na izpostavljenost prostora zatravijo z ustrezno mešanico, 
-       
pri ureditvi hodnika za pešce na cesti G se obstoječa zarast kar najbolj
ohrani, kjer pa to ni mogoče, se zasadijo nadomestne žive meje, drevesa ali
grmovnice, 
-       
zasaditev je nastavek za poznejše razraščanje. Vzdolžna drevesna in
grmovna zasaditev dopolnjuje protihrupno ograjo ob južnem robu AC ter
predstavlja zeleni pas med AC- in poselitvenim prostorom. Ob kraku A se uredi
vzdolžna drevesna zasaditev. 
(2) Relief se oblikuje na območju rušenja
in obnove odsekov cest, ki se z novo zasnovo opuščajo. Nasipi in vkopi se
prilagajajo izoblikovanosti terena. Zgornji rob in pete nasipov se zaokrožijo
tako, da je prehod v teren zvezen. Nasipne in vkopne brežine cest se zatravijo
ali zasadijo z drevesi in grmovjem. 
(3) Oporni zidovi se zgradijo s kamnito
oblogo in zasaditvijo z vrha zidu oziroma kot usek v teren, kjer to kamnina
dopušča. 
(4) Protihrupna ograja je enake
konstrukcije, materiala in barv kakor obstoječa ograja na obravnavanem odseku.
Zvišanje z novimi elementi je v svetlejšem tonu. 
(5) Območje zadrževalnega bazena (v
nadaljnjem besedilu: ZB-LO1) se po zaključenih gradbenih delih humusira.
Zgornje brežine nasipov zadrževalnega bazena se zasadijo s skupinami dreves in
grmovja, zadrževalni bazen se oblikuje v slogu kraške vrtače, z uporabo skal in
kamenja na dnu in ob iztokih ter z zatravitvijo brežin. 
(6) Zunanja oprema površin se oblikovno
poenoti v materialih in barvah na celotnem območju posega: 
-       
hodniki za pešce in klančine so asfaltirani, deloma tlakovani, omejeni z
robniki ali oznakami v tlaku, ustrezno višinsko uravnani in primerno
osvetljeni; omogočati morajo dostopnost funkcionalno oviranim osebam, 
-       
nadomestne ograje, žive meje ter dvorišča in uvozi ob individualnih
hišah se uredijo skladno z obstoječimi in po predhodnem dogovoru z lastnikom, 
-       
ograja preurejenega nadvoza čez železniško progo se oblikovno prilagodi
obstoječi, v kombinaciji kamna, betona in lesenih elementov.
13. člen
(posegi v obstoječe objekte)
(1) Na parceli št. 210/3 k. o. Mali Vrh se
zgradi nov uvoz do stanovanjskega objekta Ljubljanska cesta 13. 
(2) Ob severozahodni meji zemljišča ob
stanovanjskem objektu Ljubljanska cesta 13 se postavi polna vrtna ograja višine
največ 2 m in dolžine največ 70 m. Ograja se arhitekturno oblikuje in obsadi.
Členitev elementov se prilagodi drugim ograjam ob Ljubljanski cesti.
V. POGOJI GLEDE KRIŽANJ OZIROMA PRESTAVITEV GOSPODARSKE JAVNE
INFRASTRUKTURE IN GRAJENEGA JAVNEGA DOBREGA TER PRIKLJUČEVANJA PROSTORSKIH
UREDITEV NANJE
14. člen
(skupne določbe glede gospodarske javne
infrastrukture)
(1) Zaradi načrtovanih ureditev se
prestavijo, zamenjajo ali zaščitijo obstoječe omrežje, objekti in naprave
komunalne, energetske in elektronske komunikacijske infrastrukture.
Projektiranje in gradnja komunalnih, energetskih in elektronskih
komunikacijskih naprav, objektov in omrežij mora potekati skladno s projektnimi
pogoji posameznih upravljavcev gospodarske javne infrastrukture. 
(2) Pred začetkom gradnje se komunalne,
energetske in elektronske komunikacijske naprave zakoličijo in zaščitijo pred
morebitnimi poškodbami. Odkop nadzirajo pristojni upravljavci. 
(3) Vsi priključki na obstoječo komunalno,
energetsko in elektronsko komunikacijsko omrežje se prevežejo na novonačrtovano
omrežje. 
(4) Oskrba širšega dela obravnavanega
območja z gospodarsko javno infrastrukturo mora biti zaradi potrebnih
prestavitev in drugih ureditev javne infrastrukture med gradnjo kar najmanj
motena. 
(5) Če se med gradnjo ugotovi, da je treba
kateri koli obstoječi ali načrtovani komunalni vod dodatno zaščititi ali
prestaviti, se to opravi skladno s soglasjem njegovega lastnika oziroma upravljavca.
(6) Infrastruktura se ne sme prestavljati
na območja kulturne dediščine, križanja infrastrukture pa morajo biti izvedena
tako, da ne prizadenejo kulturne dediščine.
15. člen
(vodovod)
Na območju državnega prostorskega načrta se
zgradijo, prestavijo ali zaščitijo ti vodovodi: 
-       
vodovod V1 dimenzije 100 mm se zgradi od južnega dela nadvoza 4-4 ceste
F do križišča Ljubljanske in Rimske ceste v dolžini 135 m; 
-       
vodovod V2 dimenzije 100 mm se prestavi v Ljubljanski cesti od križišča
z Rimsko cesto v novi trasi v dolžini 227 m. Po prečkanju Ljubljanske ceste
poteka načrtovani vodovod zunaj obstoječega hodnika za pešce; 
-       
vodovod V3 dimenzije 100 mm se v dolžini 55 m prestavi v deviirano
dostopno cesto do naselja Veliki Vrh.
16. člen
(odvodnjavanje)
(1) Padavinska odpadna voda se s cestišča
odvaja v obcestne jarke ali požiralnike. V delih, kjer načrtovana cesta ni
robničena, se odpadna padavinska voda razpršeno odvaja v obcestne jarke. 
(2) Padavinska voda iz obcestnih jarkov in
požiralniških zvez se zajame v meteornih kanalih ter se nadzorovano odvaja do
zadrževalnega bazena (ZB-LO1) s koalescenčnim lovilnikom olj na iztoku (v
nadaljnjem besedilu: KLO). Zadrževalni bazen mora biti v celoti, tako dno kot
brežine zadrževalnika, za vodo neprepusten. Padavinska voda se prek
koalescenčnega lovilnika olj in dušilke pretoka vodi na ponikovalno polje Rupe.
Iz zadrževalnega bazena se ob gradnji izvede varnostni iztok na koti 0,5 m pod
robom vrha bazena. 
(3) Vsi kanali in obcestni jarki za
odvajanje padavinske odpadne vode morajo biti za vodo neprepustni, tako da ni
mogoč iztok vsebine v teren in podtalje. 
(4) Zaledne vode s širšega območja se
zadržujejo v urejenih obcestnih jarkih in se po meteornih kanalih vodijo v
zadrževalni bazen (ZB-LO1) z zagotovljenim čiščenjem vseh padavinskih voda.
17. člen
(kanalizacija)
(1) Na območju državnega prostorskega
načrta se prestavijo naslednji kanali: 
-       
kanal F1 dimenzije 250 mm na območju ceste E in kraka A med načrtovanima
krožiščema v dolžini 146 m poteka po krajši trasi ter je pod cesto E in krakom
A polno obbetoniran; 
-       
kanal F2 dimenzije 250 mm v dolžini 53 m zahodno od krožišča K2 se
prestavi v severni del cestišča; 
-       
kanal F3 dimenzije 250 mm se v dolžini 123 m prestavi v traso južno od
kraka D; 
-       
kanal F4 dimenzije 250 mm v dolžini 18 m se prestavi vzhodno od križišča
K3. 
(2) Pri navezavah prestavljenih kanalov na
obstoječe omrežje se jaški prilagodijo novim niveletam.
18. člen
(elektroenergetsko omrežje)
(1) Na območju državnega prostorskega
načrta se uredijo elektroenergetsko omrežje in objekti, in sicer: 
-       
pri zgraditvi izvoza z avtoceste na kraku A se poglobita obstoječa
nizkonapetostna kabla, uvlečena v zaščitno cev; 
-       
od obstoječega nosilnega droga na Rimski cesti se v Rimski cesti in v
delu ceste F zgradi elektrokabelska kanalizacija za napajanje črpališča in
prižigališča javne razsvetljave; 
-       
za upravljanje lopute vrtine se položi kabel od lokacije elektro krmilne
omarice za upravljanje z loputo do obstoječega kabla klica v sili ob kraku C.
Elektro krmilna omarica za upravljanje z loputo vrtine se napaja iz kabla za
javno razsvetljavo v upravljanju DARS. 
(2) Med obnovitvenimi deli na Ljubljanski
cesti se v cestno telo položi elektrokabelska kanalizacija za traso dvojnega
kablovoda 2 × 20 kV med razdelilnima transformatorskima postajama Grosuplje in
Škofljica.
19. člen
(javna razsvetljava)
(1) Z javno razsvetljavo se opremijo kraka
A in D, cesta E, cesta F, cesta G ter krožišči K1 in K2. V sklopu državnega
prostorskega načrta se sočasno z drugimi infrastrukturnimi ureditvami z javno
razsvetljavo opremita tudi obstoječa krak B in krak C, ki sta zunaj območja
državnega prostorskega načrta. 
(2) Na območju obstoječega prižigališča ob
cesti F se postavi novo prižigališče javne razsvetljave. Če obstoječe
prižigališče za razsvetljavo lokalnih cest dopušča priklop dodatnih svetilk,
postavitev novega prižigališča ni potrebna. 
(3) Vse obstoječe svetilke in druge naprave
javne razsvetljave na obravnavanem območju se odstranijo. 
(4) Za napajanje prižigališč se zgradi
elektrokabelska kanalizacija s priključnim nizkonapetostnim vodom v cesti F in
v Rimski cesti do nosilnega droga na Rimski ulici. 
(5) Meritve porabljene električne energije
za razsvetljavo uvozov in izvozov z avtoceste morajo biti ločene od meritev
porabljene električne energije za razsvetljavo priključkov na načrtovanih
krožiščih in ločene od meritev porabljene električne energije za razsvetljavo
drugih lokalnih povezovalnih cest na obravnavanem območju.
20. člen
(elektronsko komunikacijsko omrežje)
(1) Na območju državnega prostorskega
načrta se preuredi naslednje obstoječe elektronsko komunikacijsko omrežje: 
-       
prestavitev obstoječega kabla in zgraditev nove telekomunikacijske
kabelske kanalizacije v deviirani dostopni cesti do naselja Veliki Vrh in v
obnovljenem križišču K3 do meje območja državnega prostorskega načrta severno
od nadvoza 4-4; 
-       
v sklopu preureditve nadvoza 4-5 na cesti E se v mostno konstrukcijo
vgradi kabelska kanalizacija. Pred končno izvedbo se obstoječi kabli obesijo na
ustrezno nosilno konstrukcijo; 
-       
obstoječa kabelska kanalizacija na območju krožišča K2 se prestavi v
hodnik za pešce in izvedejo se trije novi jaški; 
-       
obstoječa kabelska kanalizacija v Ljubljanski cesti južno od krožišča K2
se prestavi v hodnik za pešce na južni strani preurejene ceste. 
(2) Vsi navedeni optični, razvodni in
krajevni kabli se zamenjajo s kabli enake zmogljivosti. 
(3) Ob prestavljeni kabelski kanalizaciji
se zajamejo obstoječi naročniški kabli. Zahodno od prečkanja Ljubljanske ceste
z železniško progo se v cestišču novi priključni kabel naveže na obstoječega. 
(4) Načrtovana kabelska kanalizacija se
položi skladno z veljavnimi predpisi in zahtevami upravljavca omrežja
elektronskih komunikacij.
VI. MERILA IN POGOJI ZA PARCELACIJO
21. člen
(določitev parcel)
(1) Parcelacija se izvede skladno s
prikazom v grafičnem delu prostorskega načrta, kjer so s tehničnimi elementi,
ki omogočajo prenos novih mej parcel v naravo, določene tudi lomne točke meje
območja državnega prostorskega načrta. 
(2) Parcele, določene s tem državnim
prostorskim načrtom, se po izvedenih posegih lahko delijo skladno z izvedenim
stanjem na podlagi lastništva oziroma upravljanja ter se po namembnosti
sosednjih območij pripojijo sosednjim parcelam.
VII. POGOJI CELOSTNEGA OHRANJANJA KULTURNE DEDIŠČINE,
OHRANJANJA NARAVE, VARSTVA OKOLJA IN NARAVNIH DOBRIN, UPRAVLJANJA VODA,
VAROVANJA ZDRAVJA LJUDI, OBRAMBE DRŽAVE TER VARSTVA PRED NARAVNIMI IN DRUGIMI
NESREČAMI
22. člen
(celostno ohranjanje kulturne dediščine)
(1) Na območju državnega prostorskega
načrta in neposredno ob meji območja so evidentirane naslednje enote in območja
kulturne dediščine: 
-       
Šmarje – Sap – arheološko območje (EŠD 11885), 
-       
Tlake – arheološko območje (EŠD 11886), 
-       
Šmarje – Sap – hiša Ljubljanska 15 (EŠD 11310). 
(2) Kulturna dediščina se med gradnjo
varuje pred poškodovanjem in uničenjem. Podatki o kulturni dediščini so
razvidni iz prikaza stanja prostora. Investitor zagotovi ukrepe za njeno
varstvo. 
(3) Kjer načrtovane ureditve segajo na območje
registriranega arheološkega najdišča, investitor zagotovi izvedbo predhodnih
raziskav za vrednotenje arheoloških ostalin pred pridobitvijo
kulturnovarstvenega soglasja. Pri posegih v zemeljske plasti se izvede strojno
kopanje z dokumentiranjem (arheološko dokumentiranje profila strojno izkopanega
jarka) s poterensko obdelavo gradiva. 
(4) Na območju registriranega arheološkega
najdišča se poseg zmanjša na kar najmanjšo možno površino, ki gradnjo še
omogoča. Če se med arheološkimi raziskavami ali med deli odkrijejo arheološke
ostaline, se rešitve skladno z varstveno ureditvijo prilagodijo tako, da
dediščina ni ogrožena. 
(5) Obseg predhodnih arheoloških raziskav
določi pristojna območna enota zavoda za varstvo kulturne dediščine. 
(6) Investitor o začetku del vsaj deset dni
prej obvesti pristojno območno enoto zavoda za varstvo kulturne dediščine.
23. člen
(ohranjanje narave)
(1) Na ponikovalnem polju Rupe se gradi v
obdobju mirovanja rasti ter zunaj glavne gnezditvene in kotitvene sezone. 
(2) Namestitev svetilk se kar najbolj omeji
in po polnoči se moč osvetljevanja zmanjša. Reklamna in okrasna osvetlitev ni
dovoljena. Gradbišče se ponoči ne osvetljuje, dovoljena je postavitev izključno
posameznega svetila za varovanje.
24. člen
(varovanje kmetijskih zemljišč)
(1) Med gradnjo povzročena škoda na
kmetijskih zemljiščih in tleh mora biti kar najmanjša. Kmetijska zemljišča se
varujejo s primerno organizirano gradnjo ter z zaščito pred onesnaženjem med
gradnjo in po njej. 
(2) Gradbišče se organizira tako, da se ne
posega na kmetijska zemljišča, ki bodo po gradnji ostala v kmetijski rabi.
Gradbiščna dela se izvajajo v času, ko je škoda na pridelkih najmanjša, to je
pred setvijo in po spravilu. 
(3) Med gradnjo in po njej se neovirano
dostopa do kmetijskih zemljišč. Po gradnji se poškodbe na njih odpravijo. 
(4) S plodno zemljo se ravna skladno z
določili 28. člena te uredbe, ki ureja varstvo tal. 
(5) Investitor sporazumno zagotovi
nadomestna kmetijska zemljišča oziroma izplačilo odškodnine zaradi trajne
izgube obdelovalnih zemljišč njihovim lastnikom, če so potrebna za gradnjo
načrtovanih ureditev in če povrnitev v prvotno stanje ni izvedljiva.
25. člen
(varovanje gozdnih zemljišč)
(1) Med posegi v gozd mora biti škoda na
gozdnem rastju in tleh kar najmanjša. Gradbiščna dela se izvajajo zunaj rastne
dobe. Posegi v gozd zunaj območja gradnje in iztoka vrtine s ponikovalnega
polja Rupe niso dovoljeni. Prepreči se vsako nepotrebno zasipavanje in
odstranjevanje podrasti. 
(2) Med gradnjo se uredijo obvozne poti za
dostop v gozd. Po gradnji se odpravijo poškodbe na gozdnem drevju, gozdnih
poteh in začasnih gradbenih površinah, iz gozda pa se odstrani ves neporabljeni
material. V tistem delu, kjer je gozd, se vzpostavi prvotno stanje terena ob
objektu.
26. člen
(varstvo pred poplavami)
(1) Za zmanjšanje poplavne ogroženosti se
izvedejo omilitveni ukrepi, ki vključujejo čiščenje dna ponikovalnega polja
Rupe in izvedbo dodatne vrtine za izboljšanje ponikovalnih sposobnosti
ponikovalnega polja. 
(2) V ponikovalnem polju Rupe se na koti
vtoka 332 m.n.m. izvede dodatna horizontalna vrtina premera 400 mm in dolžine
165 m, ki bo vode s ponikovalnega polja Rupe odvajala na območje Ljubljanskega
barja na koti iztoka 307,6 m.n.m., z maksimalno prevodnostjo 0,6 m3/s.
Vtočni objekt v vrtino se opremi z grobimi in finimi grabljami za preprečevanje
zamašitve vrtine ter z zapornim elementom – loputo z elektromotornim pogonom za
uravnavanje vodnega režima. Ob priključnem kraku E se nad koto 342,50 m.n.m.,
ki je kota najvišje možne gladine, postavi kontrolna omarica za upravljanje
zapornega elementa. 
(3) Vtok obstoječe in nove vrtine se redno
čistita, da je omogočeno nemoteno odvajanje vode iz ponikovalnega polja. 
(4) Na dnu ponikovalnega polja Rupe se
poseka zarast, odstrani vrhnji sloj zaglinjenega materiala in po dnu vgradi
kamnit filtrski material. 
(5) Ob izdelavi projekta izvedenih del se
za uravnavanje vodnega režima izdela Poslovnik za vzdrževanje in obratovanje,
ki ga ob tehničnem prevzemu potrdijo upravljalec, vzdrževalec in Agencija
Republike Slovenije za okolje. 
(6) Za nemoteno uravnavanje vodnega režima
in redno čiščenje vtokov obstoječe in nove vrtine mora biti najkasneje pred
pridobitvijo vodnega soglasja določen upravljalec oziroma vzdrževalec
operativne izvedbe predvidenih ukrepov. 
(7) Za pridobitev vodnega soglasja se poleg
ostale potrebne dokumentacije izdelata tudi revidiran rudarski načrt in
hidrogeološka študija vrtine. Določi se vpliv na režim podzemne vode. 
(8) Za varnost pred škodljivim delovanjem
voda se gradnja organizira tako, da pretok v vodotokih ni oviran in da se
zaledne vode ob večjih nalivih ne zadržujejo. 
(9) Morebitna začasna odlagališča presežkov
materiala se uredijo tako, da se prepreči erozija in da ni oviran odtok
zalednih voda. Po gradnji se odstranijo vsi ostanki začasnih odlagališč.
27. člen
(varstvo pred požari)
(1) Požarna varnost obstoječih objektov se
med gradnjo in po njej ne poslabša. 
(2) Pri gradnji in obratovanju se
upoštevajo prostorski, gradbeni in tehnični ukrepi varstva pred požarom, zlasti
se zagotovijo: 
-       
možnosti za varen umik ljudi, živali in premoženja, 
-       
potrebni odmiki med objekti ali potrebna protipožarna ločitev, 
-       
uporaba negorljivih materialov, 
-       
dostopi do objektov za intervencijska vozila, 
-       
viri za zadostno oskrbo z vodo za gašenje.
28. člen
(varstvo tal)
(1) Na območju državnega prostorskega
načrta se gospodarno ravna s tlemi tako, da je obseg njihovega uničenja in
poškodb kar najmanjši, da se prepreči onesnaženje z gorivom, motornim oljem in
drugimi škodljivimi snovmi ter da se ločeno odstranjujejo in odlagajo rodovitni
in nerodovitni sloji tal, rodovitna tla pa uporabijo za rekultiviranje. 
(2) Med posegi v tla morajo biti prizadete
čim manjše površine. Dela se izvajajo le na zanje vnaprej določenih površinah.
Za začasne gradbene in prometne površine se prednostno uporabijo obstoječe
infrastrukturne in druge manipulativne površine. Med gradnjo se razgaljene
površine protierozijsko zaščitijo, ponovno zatravijo ali zasadijo. Upoštevajo
se zaščitni ukrepi za preprečevanje poškodovanja sosednjih zemljišč. 
(3) Zgornje plasti tal se uporabijo za
rekultivacijo na območju državnega prostorskega načrta. Živica se odstrani in
odloži tako, da se ohranita njena plodnost in količina. 
(4) Za nasipe se uporabi naraven
neonesnažen material. Na mestih vkopov z drobljivim dolomitom se brežine
zaščitijo. 
(5) Za zagotavljanje varstva tal se
smiselno upoštevajo tudi določbe 29. člena te uredbe, ki ureja varstvo voda.
29. člen
(varstvo voda)
(1) Vsi posegi se odmaknejo najmanj 5 m od
meje vodnega zemljišča. Struga in dna vodotokov se ohranjajo v kar
najnaravnejšem stanju. V obrežno rastlinstvo se posega čim manj. 
(2) Pri izdelavi projekta za pridobitev
gradbenega dovoljenja se naredi hidrogeološka študija za določitev smeri in
karakteristik vrtine s ponikovalnega polja Rupe. V času vrtanja nove
ponikovalne vrtine se zagotovi stalni nadzor nad izvedbo vrtine, ki ga opravlja
strokovnjak hidrogeolog. 
(3) Pri odlaganju gradbenih odpadkov in
gradbenega materiala se mora preprečiti onesnaženje tal in voda. Material se ne
sme odlagati v pretočne profile vodotokov, v priobalni pas vodotokov, na
poplavna območja, na zamočvirjena območja in na območja obrežnega rastlinstva.
Odlagališča se uredijo tako, da se prepreči onesnaževanje voda. 
(4) Odpadna embalaža, ki nastane med
gradnjo, se zbira in odstranjuje. 
(5) Območje gradbišča, prometnih in drugih
manipulativnih površin, na katerih poteka oskrba prometnih in drugih naprav, se
uredi tako, da ni mogoče odtekanje nevarnih snovi, odpadnih ali izcednih vod v
tla. Ploščad za pretakanje goriva ter za pranje vozil in drugih naprav mora
biti zgrajena kot neprepustna skleda, da se ulovi celotna morebitno izlita
količina goriva oziroma vode za pranje. 
(6) Odvodnja cestnih površin se uredi tako,
da tudi med največjimi padavinami ali ob nesreči z izlivom ni mogoča neposredna
infiltracija vode oziroma nevarnih snovi v tla. Koritnice in odvodni jarki se
čistijo in vzdržujejo. 
(7) Pri razlitju nevarnih snovi se zagotovi
takojšnje ukrepanje za to usposobljenih delavcev in lokacija se takoj sanira.
Onesnaženi material mora preiskati pooblaščena institucija, ki določi ustrezno
odlaganje. 
(8) Med miniranjem se uporablja okoljsko
sprejemljivo razstrelivo. 
(9) Pri gradnji se uporabljajo le tehnično
brezhibna vozila in druge naprave ter gradbeni in drugi materiali, ki ne
vsebujejo nevarnih spojin, oziroma materiali, za katere obstajajo dokazila o
neškodljivosti za okolje. 
(10) Za zagotavljanje varstva voda se
smiselno upoštevajo tudi določbe 28. člena te uredbe, ki ureja varstvo tal.
30. člen
(varstvo zraka)
Med gradnjo se na območju državnega
prostorskega načrta, na prometnih poteh, gradbiščih in odlagališčih materiala
izvajajo naslednji ukrepi: 
-       
preprečevanje nenadzorovanega raznosa gradbenega materiala z območja
gradbišča in odlagališč materiala s prometnimi sredstvi; ukrep zahteva ustrezno
nalaganje tovornih vozil, njihovo čiščenje pred vožnjo po javnih prometnih
površinah in prekrivanje sipkega tovora; 
-       
preprečevanje prašenja z odkritih delov trase, prometnih in manipulativnih
površin, odlagališč materiala in gradbišč; ukrep zahteva skladiščenje sipkega
materiala proč od stanovanjskih območij, njegovo vlaženje ali prekrivanje ob
suhem in vetrovnem vremenu, vlaženje prometnih in manipulativnih površin, s
katerih se lahko nenadzorovano širijo prašni delci, redno čiščenje prometnih
površin na gradbišču in javnih prometnih površin, ureditev čim krajših
prevoznih poti za potrebe gradbišča ter sprotno rekultiviranje območij velikih
posegov (odlagališč, nasipov, vkopov); 
-       
upoštevanje emisijskih norm skladno z zahtevami emisijskih uredb pri
začasnih gradbenih objektih, uporabljeni gradbeni mehanizaciji in prometnih
sredstvih; ukrep zahteva uporabo tehnično brezhibne gradbene mehanizacije in
prometnih sredstev ter njihovo redno vzdrževanje; 
-       
pri ustavitvi vozil, prometnih sredstev in delovnih naprav za daljši čas
je treba motor ugasniti.
31. člen
(varstvo pred čezmernim hrupom)
(1) Na podlagi napovedi prometa za leto
2030 se zavarujejo objekti in območja pred čezmernim hrupom, ob upoštevanju
konfiguracije terena in določenih stopenj varstva pred hrupom glede na
obstoječo namensko rabo prostora. 
(2) Pri določanju protihrupne zaščite se
upoštevajo obstoječe protihrupne ograje, nasipi ter vgraditev tihega asfalta na
avtocesti in priključnih krakih AC, pa tudi protihrupna obloga portalov
predorov. 
(3) Na območju ureditve se izvede aktivna
protihrupna zaščita v dolžini 840 m in v višini 3 do 4,5 m, in sicer: 
-       
novi potek absorpcijske protihrupne ograje APO-1a na južni strani AC
(krak A) med km 5 + 328 odseka 0020 Malence–Šmarje – Sap in km 0 + 375 kraka A
v višini 4,5 m in dolžini 390 m, 
-       
zvišanje absorpcijske protihrupne ograje APO-6 na severni strani AC
(krak D) med km 0 + 478 kraka D in km 0 + 299 kraka D v višini 3–4,5 m in
dolžini 345 m, 
-       
prestavitev absorpcijske protihrupne ograje APO-7 na severni strani AC
(krak D) med km 0 + 299 kraka D in km 0 + 197 kraka D v višini 3,5–4,5 m in
dolžini 105 m. 
(4) Protihrupna ograja se oblikuje skladno
s četrtim odstavkom 12. člena te uredbe, ki ureja krajinskoarhitekturne
ureditve. 
(5) Postavi se pasivna protihrupna zaščita
skladno s predhodnimi preveritvami izolativnosti fasadnih elementov za
naslednje stanovanjske objekte: 
-       
Mali Vrh pri Šmarju 2, 
-       
Mali Vrh pri Šmarju 1, 
-       
Veliki Vrh pri Šmarju 52, 
-       
Veliki Vrh pri Šmarju 45, 
-       
Veliki Vrh pri Šmarju 44, 
-       
Veliki Vrh pri Šmarju 43a, 
-       
Veliki Vrh pri Šmarju 41, 
-       
Ljubljanska cesta 2, 
-       
Rimska cesta 10, 
-       
Ljubljanska cesta 4, 
-       
Rimska cesta 8, 
-       
Rimska cesta 6, 
-       
Rimska cesta 4, 
-       
Rimska cesta 2, 
-       
Rimska cesta 3, 
-       
Rimska cesta 1, 
-       
Ljubljanska cesta 6, 
-       
Ljubljanska cesta 8, 
-       
Ljubljanska cesta 10, 
-       
Ljubljanska cesta 13, 
-       
Ljubljanska cesta 13a, 
-       
Ljubljanska cesta 15, 
-       
Ljubljanska cesta 17, 
-       
Veliki Vrh pri Šmarju BŠ (parcelna št. 266/1, k. o. Mali Vrh), 
-       
Ljubljanska cesta 14, 
-       
Ljubljanska cesta 19, 
-       
Ljubljanska cesta 18, 
-       
Ljubljanska cesta 21, 
-       
Ljubljanska cesta 12. 
(6) Med izdelavo dokumentacije za
pridobitev gradbenega dovoljenja se preveri izvedba pasivne protihrupne zaščite
za objekte, navedene v prejšnjem odstavku. 
(7) Izvajalec zagotovi spremljanje hrupa
med gradnjo in ukrepe ob ugotovljenih prekoračitvah vrednosti, določenih za ta
čas. Merilne točke se določijo na podlagi načina gradbiščne organizacije za
naseljena območja v neposredni bližini gradbišča in cest, po katerih poteka
promet. 
(8) Prve meritve hrupa in njegovo
spremljanje med obratovanjem se izvajajo skladno s predpisi, ki urejajo to
področje, glede na vire hrupa in pogoje za izvajanje. Na podlagi spremljanja
stanja investitor izvede morebitne potrebne dodatne ukrepe.
VIII. ETAPNOST IZVEDBE PROSTORSKE UREDITVE
32. člen
(etape izvedbe prostorske ureditve)
Prostorske ureditve, ki jih določa ta
državni prostorski načrt, so funkcionalno zaključena celota in se izvedejo v
eni etapi.
IX. DRUGI POGOJI IN ZAHTEVE ZA IZVAJANJE DRŽAVNEGA
PROSTORSKEGA NAČRTA
33. člen
(spremljanje stanja)
(1) Investitor zagotovi celosten načrt
spremljanja stanja med obratovanjem avtocestnega priključka za področja, ki jih
bo med postopkom presoje vplivov na okolje določilo Poročilo o vplivih na
okolje. 
(2) Pri določitvi spremljanja stanja se
smiselno upoštevajo točke že izvedenih meritev ničelnega stanja. V delih, kjer
je to mogoče, se spremljanje prilagodi in uskladi z drugimi obstoječimi
državnimi in lokalnimi spremljanji stanja kakovosti okolja. Pri fizičnih
meritvah stanja sestavin okolja (površinske vode, živalstvo) se določi vsaj
tolikšno število točk nadzora, da se pridobi utemeljena informacija o stanju
posamezne sestavine. Nadzorne točke se zasnujejo tako, da omogočajo neprekinjeno
pridobivanje podatkov. Stanje se spremlja skladno s predpisi in usmeritvami, ki
jih bo določilo Poročilo o vplivih na okolje. Rezultati spremljanja stanja so
javni, investitor poskrbi za dostopnost podatkov. 
(3) Dodatni ustrezni in zaščitni ukrepi, ki
jih investitor izvede na podlagi rezultatov spremljanja stanja, so: 
-       
dodatne tehnične in prostorske rešitve, 
-       
dodatna zasaditev in vegetacijska zgostitev, 
-       
ureditev poškodovanih območij, naprav ali drugih prostorskih sestavin in
-       
drugi ustrezni ukrepi.
34. člen
(organizacija gradbišča)
(1) Za potrebe gradbišča se uporabljajo že
obstoječe komunikacije in se ureja čim manj novih dovoznih poti. Promet poteka
zunaj strnjenih stanovanjskih območij, razen če to zaradi obstoječega omrežja
cest ni mogoče. Obveznosti investitorja in izvajalca med gradnjo so, poleg
navedenih v 22., 23., 24., 25., 26., 27., 28., 29., 30., 31. in 33. členu te
uredbe, še: 
-       
zagotovitev ustreznega poteka motornega in peš prometa po obstoječem
omrežju cest in poti; 
-       
ustrezna ureditev in protiprašna zaščita cest, ki se bodo uporabljale
kot gradbiščne poti, izvedba posnetka ničelnega stanja, ob morebitnih poškodbah
pa odprava le-teh in vzpostavitev stanja, kakršno je bilo pred začetkom
gradnje; 
-       
ustrezna zaščita infrastrukturnih objektov, naprav in drugih objektov,
po gradnji pa odprava morebitnih poškodb; 
-       
ustrezno ravnanje z gradbenimi odpadki; 
-       
ob nezgodi zagotovitev takojšnjega ukrepanja za to usposobljenih
delavcev. 
(2) Odlagališča presežkov gradbenega
materiala, gradbiščni objekti, skladišča materiala in druge ureditve v sklopu
gradbišča se lahko postavijo samo na območju državnega prostorskega načrta na
predhodno arheološko pregledanih območjih, vendar ne na objektih ali območjih
kulturne dediščine.
35. člen
(odlaganje materiala)
Pretežni del izkopanega materiala se
uporabi za gradnjo cest in za izravnavo reliefa. Presežek materiala pa se
odloži na urejena odlagališča, za katera so pridobljena ustrezna upravna
dovoljenja.
36. člen
(dodatne obveznosti)
Obveznosti investitorja in izvajalca so
tudi: 
-       
uporaba materialov, za katere obstajajo dokazila o neškodljivosti za
okolje, 
-       
zagotovitev nemotene komunalne in energetske oskrbe objektov po
obstoječih infrastrukturnih omrežjih, objektih in napravah, 
-       
obnova in ureditev vseh infrastrukturnih vodov in naprav ter drugih
objektov, če bi se zaradi prevelikih obremenitev ali tresljajev, povzročenih z
dograditvijo avtocestnega priključka in povezanih ureditev, poškodovali, 
-       
v najkrajšem možnem času odprava morebitnih negativnih posledic, ki bi
nastale zaradi gradnje in delovanja avtocestnega priključka.
37. člen
(izročitev in prevzem)
Investitor izroči objekte in naprave v
upravljanje in vzdrževanje pristojnim upravljavcem skladno z veljavnimi
predpisi.
X. DOPUSTNA ODSTOPANJA
38. člen
(dopustna odstopanja)
(1) Dopustna so odstopanja od
funkcionalnih, tehničnih in oblikovalskih rešitev, določenih s to uredbo, če se
pri nadaljnjem podrobnejšem proučevanju prometnih, tehnoloških, geoloških,
hidroloških, geomehanskih in drugih razmer pridobijo tehnične rešitve, ki so
primernejše z oblikovalskega, prometnotehničnega, prometnovarnostnega ali
okoljevarstvenega vidika. 
(2) Odstopanja iz prejšnjega odstavka ne
smejo bistveno spreminjati načrtovanega videza območja, ne smejo poslabšati
bivalnih in delovnih razmer na območju državnega prostorskega načrta oziroma na
sosednjih območjih ter ne smejo biti v nasprotju z javno koristjo. Z njimi
morajo soglašati organi in organizacije, v delovno področje katerih spadajo. 
(3) Za dopustna odstopanja po tej uredbi se
lahko štejejo tudi druga križanja gospodarske infrastrukture s prostorskimi
ureditvami, načrtovanimi s tem državnim prostorskim načrtom, ki niso določena s
to uredbo. K vsaki drugi ali drugačni rešitvi križanja gospodarske
infrastrukture s prostorskimi ureditvami mora investitor gospodarske
infrastrukture predhodno pridobiti soglasje investitorja prostorske ureditve,
če ta še ni zgrajena, oziroma po končani gradnji soglasje njenega upravljavca.
XI. NADZOR
39. člen
(nadzor)
Nadzor nad izvajanjem te uredbe opravlja
Ministrstvo za okolje in prostor, Inšpektorat Republike Slovenije za okolje in
prostor.
XII. PREHODNE IN KONČNE DOLOČBE
40. člen
(izvajanje dejavnosti do izvedbe
prostorskih ureditev)
Do izvedbe prostorskih ureditev iz 3. člena
te uredbe je na območju državnega prostorskega načrta iz 4. člena te uredbe
dopustno izvajanje kmetijskih dejavnosti na obstoječih kmetijskih zemljiščih,
gradnja in redna investicijsko-vzdrževalna dela na prometni, komunalni,
energetski in telekomunikacijski infrastrukturi ter vse druge dejavnosti, ki
jih je mogoče izvajati skladno z merili in pogoji te uredbe, če z njimi soglaša
pristojni upravljavec ceste.
41. člen
(občinski prostorski akti)
Z dnem uveljavitve te uredbe se za območje
državnega prostorskega načrta iz 4. člena te uredbe šteje, da sta spremenjena
in dopolnjena naslednja občinska prostorska akta: 
-       
Spremembe in dopolnitve prostorskih sestavin dolgoročnega in
srednjeročnega plana Občine Grosuplje za obdobje 1996–2000 (Uradni list RS, št.
3/97, 57/98, 70/98, 21/01, 100/02, 111/03, 124/03, 87/04, 136/04 in 41/10), 
-       
Prostorski ureditveni pogoji za območje Občine Grosuplje – Generalni PUP
Občine Grosuplje (Uradni list RS, št. 118/05, 75/06, 5/07, 34/07, 115/07,
90/08, 94/08 in 41/10).
42. člen
(začetek veljavnosti)
Ta uredba začne veljati petnajsti dan po
objavi v Uradnem listu Republike Slovenije.
Št. 00719-31/2011
Ljubljana, dne 7. julija 2011
EVA 2011-2511-0080
Vlada Republike Slovenije
Borut Pahor l.r. 
Predsednik

Priloga: Prostorski
načrt za dograditev priključka Šmarje-Sap na avtocestnem odseku
Malence-Šmarje-Sap