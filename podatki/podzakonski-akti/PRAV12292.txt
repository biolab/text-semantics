I. SPLOŠNE DOLOČBE
1. člen
(vsebina pravilnika)
Ta pravilnik določa najnižjo strokovno izobrazbo in delovne izkušnje
delavcev, ki opravljajo dela in naloge upravljanja energetskih naprav ter
program strokovnega usposabljanja in preizkusa znanja, ki ju morajo opraviti
delavci, da se zagotavlja varnost in zanesljivost obratovanja energetskih
naprav ter učinkovita raba energije.
2. člen
(opravljanje del in nalog)
Dela in naloge upravljanja energetskih naprav, za katere je s
tem pravilnikom predpisana strokovna usposobljenost in preizkus znanja, lahko
opravljajo delavci le po usposobitvi in uspešno opravljenem preizkusu znanja po
tem pravilniku.
3. člen
(upravljanje drugih energetskih naprav)
Delavci, ki upravljajo in vzdržujejo energetske naprave, za
katere s tem pravilnikom ni predpisana strokovna usposobitev in preizkus
znanja, lahko opravljajo taka dela in naloge le, če so bili poučeni z navodili
za tehnično pravilno in varno obratovanje, tehničnimi predpisi o tovrstnih
napravah in z ukrepi za učinkovito rabo energije.
II. DELA IN NALOGE
4. člen
(upravljavci energetskih naprav)
Delavci, ki opravljajo dela in naloge upravljanja energetskih
naprav, za katere se s tem pravilnikom predpisuje strokovno usposabljanje in
preizkus znanja, so:
1.     
tehnični vodja energetskega objekta, ki opravlja dela in naloge:
vodenje obratovanja in vzdrževanja energetskega objekta ter skrb za
organizacijo dela v organizacijah, katerih osnovna dejavnost je proizvodnja,
prenos ali razdelitev električne ali toplotne energije ali plina,
2.     
vodja obratovanja energetskega objekta, ki opravlja dela in
naloge: vodenje obratovanja postrojev in naprav v organizacijah, katerih
osnovna dejavnost je proizvodnja, prenos ali razdelitev električne ali toplotne
energije ali plina,
3.     
vodja energetike, ki opravlja dela in naloge: vodenje obratovanja
energetskih naprav, priprave vode, evidence in analize porabe energije ter
izvajanje ukrepov učinkovitega ravnanja z energijo v organizacijah, katerih
osnovna dejavnost ni proizvodnja, prenos ali razdelitev energije in imajo
energetske naprave s skupno močjo nad 30 MW,
4.     
vodja energetskih naprav, ki opravlja dela in naloge: vodenje
obratovanja in vzdrževanja energetskih naprav, priprave vode, evidence in
analize porabe energije ter izvajanje ukrepov učinkovitega ravnanja z energijo
v organizacijah, katerih osnovna dejavnost ni proizvodnja, prenos ali
razdelitev energije in imajo energetske naprave s skupno močjo nad 5 MW ali
imajo tlačne posode, katerih skupna akumulirana tlačna energija presega 5 MJ,
5.     
dispečer v elektroenergetskem sistemu, ki opravlja dela in
naloge: vodenje postopka pri obratovanju elektroenergetskega sistema ali
njegovega dela, vodenje evidence in analize proizvodnje in porabe električne
energije ter skrb za nemoteno obratovanje postrojev in v primeru potreb
izvajanja redukcij,
6.     
dispečer v plinovodnem sistemu, ki opravlja dela in naloge:
vodenje postopka pri transportu in razdeljevanju plina, vodenje evidence in
analize transporta in porabe plina ter skrb za nemoteno dobavo in redukcij v
primerih, ko je to potrebno,
7.     
dispečer v daljinskem ogrevanju, ki opravlja dela in naloge:
vodenje postopka pri daljinskem ogrevanju, vodenje evidence in analize transporta
in porabe toplote ter skrb za nemoteno dobavo in izvajanje redukcij v primerih,
ko je to potrebno,
8.     
stikalničar v elektroenergetskem sistemu, ki opravlja dela in
naloge: upravljanje postrojev in naprav v stikališču elektroenergetskega
sistema, upravljanje energetskih naprav za proizvodnjo električne energije in
jezovih naprav, vzbujanje generatorja in sinhronizacija z električnim omrežjem,
9.     
upravljavec parne turbine, ki opravlja dela in naloge:
upravljanje parne turbine in naprav za soproizvodnjo toplotne in električne
energije s parno turbino ali parnim motorjem ali OCR procesom, katere nazivna
moč presega 500 kW,
10.  
upravljavec plinske turbine, ki opravlja dela in naloge: upravljanje
plinske turbine in naprav za soproizvodnjo toplotne in električne energije s
plinsko turbino ali kombiniranim plinsko-parnim procesom, katere nazivna moč
presega 500 kW,
11.  
upravljavec kotlovskih naprav, ki opravlja dela in naloge:
upravljanje parnega ali vročevodnega kotla vseh vrst, katerega nazivna toplotna
moč presega 20 MW,
12.  
upravljavec male elektrarne, ki opravlja dela in naloge: upravljanje
male hidroelektrarne, foto voltaične elektrarne, elektrarne na biomaso ali
bioplin, geotermalne elektrarne ali vetrne elektrarne, katerih nazivna moč
presega 300 kW,
13.  
stikalničar v industriji, ki opravlja dela in naloge: upravljanje
stikalnih naprav in postrojev v industrijskem stikališču, transformatorskih
naprav in motorjev z notranjim zgorevanjem, ki služijo samo za proizvodnjo
električne energije,
14.  
upravljavec kotla, ki opravlja dela in naloge: upravljanje parnega
ali vročevodnega kotla vseh vrst, katerega nazivna toplotna moč presega 500 kW,
15.  
upravljavec industrijskih peči, ki opravlja dela in naloge: upravljanje
industrijskih peči s plinskimi ali oljnimi gorilniki ali gorilniki za trdna
goriva ali prah in postrojev za proizvodnjo tehničnih in drugih plinov, katerih
nazivna toplotna moč presega 300 kW,
16.  
upravljavec batnih motorjev, ki opravlja dela in naloge:
upravljanje stabilnih motorjev z notranjim zgorevanjem in naprav za soproizvodnjo
toplotne in električne energije z batnim motorjem z notranjim ali zunanjim
zgorevanjem (Stirlingov motor), katerih skupna nazivna moč presega
300 kW),
17.  
upravljavec kompresorskih in hladilnih naprav, ki opravlja dela
in naloge: upravljanje kompresorjev in hladilnih naprav, katerih skupna nazivna
moč presega 300 kW,
18.  
upravljavec črpalnih naprav, ki opravlja dela in naloge:
upravljanje črpalk oziroma naprav za črpanje, katerih skupna nazivna moč
presega 300 kW,
19.  
upravljavec plinovodnih naprav, ki opravlja dela in naloge:
upravljanje in vzdrževanje plinovodov, merilno-regulacijskih, regulacijskih,
merilnih in kompresorskih postaj na teh plinovodih,
20.  
upravljavec centralnega ogrevanja, ki opravlja dela in naloge:
upravljanje toplovodnih in termooljnih kotlov za centralno ogrevanje, katerih
skupna nazivna toplotna moč presega 300 kW,
21.  
upravljavec klimatizacije in prezračevanja, ki opravlja dela in
naloge: upravljanje naprav za klimatizacijo, prezračevanje in odsesavanje,
katerih skupna nazivna moč presega 300 kW,
22.  
upravljavec priprave vode, ki opravlja dela in naloge: upravljanje
postrojev in naprav za pripravo delno ali popolno demineralizacijo vode, katere
nazivna zmogljivost presega 15 m3/h,
23.  
polnilec tehničnih plinov, ki opravlja dela in naloge: polnjenje
premičnih in stabilnih tlačnih posod s tehničnimi in drugimi plini.
III. POGOJI ZA OPRAVLJANJE DEL IN NALOG
5. člen
(tehnični vodja energetskega objekta)
Dela in naloge tehničnega vodje energetskega objekta lahko
opravlja:
1.     
delavec z izobrazbo, pridobljeno po študijskih programih druge stopnje v
skladu z zakonom, ki ureja visoko šolstvo, oziroma izobrazbo, ki ustreza ravni
izobrazbe, pridobljene po študijskih programih druge stopnje, s področja
strojništva, elektrotehnike, energetike ali mehatronike, z najmanj tremi leti
delovnih izkušenj v organizacijah, katerih osnovna dejavnost je proizvodnja,
prenos ali razdelitev električne ali toplotne energije ali plina, ki po
usposabljanju uspešno opravi preizkus znanja po tem pravilniku, ali
2.     
delavec z izobrazbo, pridobljeno po študijskih programih prve stopnje v
skladu z zakonom, ki ureja visoko šolstvo, oziroma izobrazbo, ki ustreza ravni
izobrazbe, pridobljene po študijskih programih prve stopnje, s področja
strojništva, elektrotehnike, energetike ali mehatronike, z najmanj petimi leti
delovnih izkušenj v organizacijah, katerih osnovna dejavnost je proizvodnja,
prenos ali razdelitev električne ali toplotne energije ali plina, ki po
usposabljanju uspešno opravi preizkus znanja po tem pravilniku.
6. člen
(vodja obratovanja energetskega objekta)
Dela in naloge vodje obratovanja energetskega objekta lahko
opravlja:
1.     
delavec z izobrazbo, pridobljeno po študijskih programih druge stopnje v
skladu z zakonom, ki ureja visoko šolstvo, oziroma izobrazbo, ki ustreza ravni
izobrazbe, pridobljene po študijskih programih druge stopnje, s področja
strojništva, elektrotehnike, energetike ali mehatronike, z najmanj tremi leti
delovnih izkušenj v organizacijah, katerih osnovna dejavnost je proizvodnja,
prenos ali razdelitev električne ali toplotne energije ali plina, ki po
usposabljanju uspešno opravi preizkus znanja po tem pravilniku, ali
2.     
delavec z izobrazbo, pridobljeno po študijskih programih prve stopnje v
skladu z zakonom, ki ureja visoko šolstvo, oziroma izobrazbo, ki ustreza ravni
izobrazbe, pridobljene po študijskih programih prve stopnje, s področja
strojništva, elektrotehnike, energetike ali mehatronike, z najmanj petimi leti
delovnih izkušenj v organizacijah, katerih osnovna dejavnost je proizvodnja,
prenos ali razdelitev električne ali toplotne energije ali plina, ki po
usposabljanju uspešno opravi preizkus znanja po tem pravilniku, ali
3.     
delavec s srednjo strokovno izobrazbo (V. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj osmimi leti delovnih izkušenj v organizacijah, katerih
osnovna dejavnost je proizvodnja, prenos ali razdelitev električne ali toplotne
energije ali plina, ki po usposabljanju uspešno opravi preizkus znanja po tem
pravilniku.
7. člen
(vodja energetike)
Dela in naloge vodje energetike lahko opravlja:
1.     
delavec z izobrazbo, pridobljeno po študijskih programih prve stopnje v
skladu z zakonom, ki ureja visoko šolstvo, oziroma izobrazbo, ki ustreza ravni
izobrazbe, pridobljene po študijskih programih prve stopnje, s področja
strojništva, elektrotehnike, energetike ali mehatronike, z najmanj tremi leti
delovnih izkušenj, ki po usposabljanju uspešno opravi preizkus znanja, ali
2.     
delavec s srednjo strokovno izobrazbo (V. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj petimi leti delovnih izkušenj, ki po usposabljanju
uspešno opravi preizkus znanja po tem pravilniku, ali
3.     
delavec z izobrazbo, pridobljeno po študijskih programih druge stopnje v
skladu z zakonom, ki ureja visoko šolstvo, oziroma izobrazbo, ki ustreza ravni
izobrazbe, pridobljene po študijskih programih druge stopnje, s področja
kemije, metalurgije ali rudarstva, z najmanj petimi leti delovnih izkušenj, ki
po usposabljanju uspešno opravi preizkus znanja po tem pravilniku.
8. člen
(vodja energetskih naprav)
Dela in naloge vodje energetskih naprav lahko opravlja:
1.     
delavec z izobrazbo, pridobljeno po študijskih programih prve stopnje v
skladu z zakonom, ki ureja visoko šolstvo, oziroma izobrazbo, ki ustreza ravni
izobrazbe, pridobljene po študijskih programih prve stopnje, s področja
strojništva, elektrotehnike, energetike ali mehatronike, z najmanj dvema letoma
delovnih izkušenj, ki po usposabljanju uspešno opravi preizkus znanja, ali
2.     
delavec s srednjo strokovno izobrazbo (V. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj petimi leti delovnih izkušenj, ki po usposabljanju
uspešno opravi preizkus znanja po tem pravilniku, ali
3.     
delavec, ki je najmanj deset let opravljal dela in naloge upravljavca
parne ali plinske turbine, stikalničarja v industriji, upravljavca kotlovskih
naprav, upravljavca kotla, upravljavca motorjev z notranjim zgorevanjem ali
upravljavca plinovodnih naprav, ki po usposabljanju uspešno opravi preizkus
znanja po tem pravilniku.
9. člen
(dispečer v elektroenergetskem sistemu)
Dela in naloge dispečerja v elektroenergetskem sistemu lahko
opravlja:
1.     
delavec z izobrazbo, pridobljeno po študijskih programih prve stopnje v
skladu z zakonom, ki ureja visoko šolstvo, oziroma izobrazbo, ki ustreza ravni
izobrazbe, pridobljene po študijskih programih prve stopnje, s področja
elektrotehnike, energetike ali mehatronike, z najmanj tremi leti delovnih
izkušenj, ki po usposabljanju uspešno opravi preizkus znanja po tem pravilniku,
ali
2.     
delavec s srednjo strokovno izobrazbo (V. stopnja), pridobljeno v
izobraževalnem programu strokovnega področja za elektrotehniko ali mehatroniko
z najmanj petimi leti delovnih izkušenj, ki po usposabljanju uspešno opravi
preizkus znanja po tem pravilniku.
10. člen
(dispečer v plinovodnem sistemu)
Dela in naloge dispečerja v plinovodnem sistemu lahko
opravlja:
1.     
delavec z izobrazbo, pridobljeno po študijskih programih prve stopnje v
skladu z zakonom, ki ureja visoko šolstvo, oziroma izobrazbo, ki ustreza ravni
izobrazbe, pridobljene po študijskih programih prve stopnje, s področja
strojništva, elektrotehnike, energetike ali mehatronike, z najmanj dvema letoma
delovnih izkušenj, ki po usposabljanju uspešno opravi preizkus znanja po tem
pravilniku, ali
2.     
delavec s srednjo strokovno izobrazbo (V. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj petimi leti delovnih izkušenj, ki po usposabljanju
uspešno opravi preizkus znanja po tem pravilniku.
11. člen
(dispečer v daljinskem ogrevanju)
Dela in naloge dispečerja v daljinskem ogrevanju lahko
opravlja:
1.     
delavec z izobrazbo, pridobljeno po študijskih programih prve stopnje v
skladu z zakonom, ki ureja visoko šolstvo, oziroma izobrazbo, ki ustreza ravni
izobrazbe, pridobljene po študijskih programih prve stopnje, s področja
strojništva, energetike ali mehatronike, z najmanj dvema letoma delovnih
izkušenj, ki po usposabljanju uspešno opravi preizkus znanja po tem pravilniku,
ali
2.     
delavec s srednjo strokovno izobrazbo (V. stopnja), pridobljeno v
izobraževalnem programu strokovnega področja za strojništvo ali mehatroniko z
najmanj petimi leti delovnih izkušenj, ki po usposabljanju uspešno opravi
preizkus znanja po tem pravilniku.
12. člen
(stikalničar v elektroenergetskem sistemu)
Dela in naloge stikalničarja v elektroenergetskem sistemu
lahko opravlja:
1.     
delavec z izobrazbo, pridobljeno po študijskih programih prve stopnje v
skladu z zakonom, ki ureja visoko šolstvo, oziroma izobrazbo, ki ustreza ravni
izobrazbe, pridobljene po študijskih programih prve stopnje, s področja
elektrotehnike, strojništva, energetike ali mehatronike, z najmanj tremi leti
delovnih izkušenj, ki po usposabljanju uspešno opravi preizkus znanja po tem
pravilniku, ali
2.     
delavec s srednjo strokovno izobrazbo (V. stopnja), pridobljeno v
izobraževalnem programu strokovnega področja za elektrotehniko, strojništvo ali
mehatroniko z najmanj petimi leti delovnih izkušenj, ki po usposabljanju
uspešno opravi preizkus znanja po tem pravilniku.
13. člen
(upravljavec male elektrarne)
Dela in naloge upravljavca male elektrarne lahko opravlja:
1.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za elektrotehniko, strojništvo ali
mehatroniko z najmanj dvema letoma delovnih izkušenj, ki po usposabljanju
uspešno opravi preizkus znanja po tem pravilniku, ali
2.     
delavec s srednjo strokovno izobrazbo (IV. stopnja), pridobljeno v
izobraževalnem programu strokovnega področja za naravoslovje ali tehniko z
najmanj tremi leti delovnih izkušenj, ki po usposabljanju opravi preizkus
znanja po tem pravilniku, ali
3.     
delavec z nižjo strokovno izobrazbo (III. stopnja), pridobljeno v izobraževalnem
programu strokovnega področja za strojništvo, elektrotehniko ali mehatroniko z
najmanj petimi leti delovnih izkušenj, ki po usposabljanju opravi preizkus
znanja po tem pravilniku.
14. člen
(upravljavec parne ali plinske turbine)
Dela in naloge upravljavca parne ali plinske turbine lahko
opravlja:
1.     
delavec s srednjo strokovno izobrazbo (V. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj dvema letoma delovnih izkušenj, ki po usposabljanju
uspešno opravi preizkus znanja po tem pravilniku, ali
2.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj petimi leti delovnih izkušenj, ki po usposabljanju
uspešno opravi preizkus znanja po tem pravilniku.
15. člen
(upravljavec kotlovskih naprav)
Dela in naloge upravljavca kotlovskih naprav lahko opravlja:
1.     
delavec s srednjo strokovno izobrazbo (V. stopnja), pridobljeno v izobraževalnem
programu strokovnega področja za strojništvo, elektrotehniko ali mehatroniko z
najmanj dvema letoma delovnih izkušenj, ki po usposabljanju uspešno opravi
preizkus znanja po tem pravilniku, ali
2.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj petimi leti delovnih izkušenj, ki po usposabljanju
uspešno opravi preizkus znanja po tem pravilniku.
16. člen
(stikalničar v industriji)
Dela in naloge stikalničarja v industriji lahko opravlja:
1.     
delavec s srednjo strokovno izobrazbo (V. stopnja), pridobljeno v
izobraževalnem programu strokovnega področja za elektrotehniko ali mehatroniko
z najmanj dvema letoma delovnih izkušenj, ki po usposabljanju uspešno opravi
preizkus znanja po tem pravilniku, ali
2.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za elektrotehniko ali mehatroniko
z najmanj petimi leti delovnih izkušenj, ki po usposabljanju uspešno opravi
preizkus znanja po tem pravilniku, ali
3.     
delavec z nižjo poklicno izobrazbo (III. stopnja), pridobljeno v
izobraževalnem programu strokovnega področja za elektrotehniko ali mehatroniko
z najmanj osem leti delovnih izkušenj, ki po usposabljanju uspešno opravi
preizkus znanja po tem pravilniku, ali
4.     
delavec s pridobljeno strokovno usposobitvijo za upravljavca parne
turbine, upravljavca plinske turbine, upravljavca kotlovskih naprav,
upravljavca kotla ali upravljavca motorja z notranjim zgorevanjem, ki je ta
dela opravljal najmanj dve leti, in ki po usposabljanju uspešno opravi preizkus
znanja po tem pravilniku.
17. člen
(upravljavec kotla)
Dela in naloge upravljavca kotla lahko opravlja:
1.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za strojništvo ali elektrotehniko
ali mehatroniko z najmanj tremi leti delovnih izkušenj, ki po usposabljanju
uspešno opravi preizkus znanja po tem pravilniku, ali
2.     
delavec z nižjo poklicno izobrazbo (III. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj petimi leti delovnih izkušenj, ki po usposabljanju
uspešno opravi preizkus znanja po tem pravilniku.
18. člen
(upravljavec industrijske peči)
Dela in naloge upravljavca industrijske peči lahko opravlja:
1.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za strojništvo, elektrotehniko,
metalurgijo, kemijo, rudarstvo ali gradbeništvo z najmanj tremi leti delovnih
izkušenj, ki po usposabljanju uspešno opravi preizkus znanja po tem pravilniku,
ali
2.     
delavec z nižjo poklicno izobrazbo (III. stopnja), pridobljeno v
izobraževalnem programu strokovnega področja za strojništvo, elektrotehniko,
metalurgijo, rudarstvo ali gradbeništvo z najmanj petimi leti delovnih
izkušenj, ki po usposabljanju uspešno opravi preizkus znanja po tem pravilniku.
19. člen
(upravljavec batnih motorjev)
Dela in naloge upravljavca batnih motorjev lahko opravlja:
1.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj tremi leti delovnih izkušenj, ki po usposabljanju uspešno
opravi preizkus znanja po tem pravilniku, ali
2.     
delavec z nižjo poklicno izobrazbo (III. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj petimi leti delovnih izkušenj, ki po usposabljanju
uspešno opravi preizkus znanja po tem pravilniku.
20. člen
(upravljavec kompresorskih in hladilnih naprav)
Dela in naloge upravljavca kompresorskih in hladilnih naprav
lahko opravlja:
1.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj tremi leti delovnih izkušenj, ki po usposabljanju uspešno
opravi preizkus znanja po tem pravilniku, ali
2.     
delavec z nižjo poklicno izobrazbo (III. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj petimi leti delovnih izkušenj, ki po usposabljanju
uspešno opravi preizkus znanja po tem pravilniku.
21. člen
(upravljavec črpalnih naprav)
Dela in naloge upravljavec črpalnih naprav lahko opravlja:
1.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za strojništvo, elektrotehniko,
rudarstvo ali mehatroniko z najmanj tremi leti delovnih izkušenj, ki po
usposabljanju uspešno opravi preizkus znanja po tem pravilniku, ali
2.     
delavec z nižjo poklicno izobrazbo (III. stopnja), pridobljeno v
izobraževalnem programu strokovnega področja za strojništvo, elektrotehniko,
rudarstvo ali mehatroniko z najmanj petimi leti delovnih izkušenj, ki po
usposabljanju uspešno opravi preizkus znanja po tem pravilniku.
22. člen
(upravljavec plinovodnih naprav)
Dela in naloge upravljavca plinovodnih naprav lahko opravlja:
1.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj tremi leti delovnih izkušenj, ki po usposabljanju uspešno
opravi preizkus znanja po tem pravilniku, ali
2.     
delavec z nižjo poklicno izobrazbo (III. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj petimi leti delovnih izkušenj, ki po usposabljanju
uspešno opravi preizkus znanja po tem pravilniku.
23. člen
(upravljavec centralnega ogrevanja)
Dela in naloge upravljavca centralnega ogrevanja lahko
opravlja:
1.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj dvema letoma delovnih izkušenj, ki po usposabljanju
uspešno opravi preizkus znanja po tem pravilniku, ali
2.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za lesarstvo, gradbeništvo,
kemijo, metalurgijo, rudarstvo ali kmetijstvo z najmanj petimi leti delovnih
izkušenj, ki po usposabljanju uspešno opravi preizkus znanja po tem pravilniku,
ali
3.     
delavec z nižjo poklicno izobrazbo (III. stopnja), pridobljeno v
izobraževalnem programu strokovnega področja za strojništvo ali elektrotehniko
z najmanj petimi leti delovnih izkušenj, ki po usposabljanju uspešno opravi
preizkus znanja po tem pravilniku.
24. člen
(upravljavec klimatizacije in prezračevanja)
Dela in naloge upravljavca klimatizacije in prezračevanja
lahko opravlja:
1.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za strojništvo, elektrotehniko ali
mehatroniko z najmanj dvema letoma delovnih izkušenj, ki po usposabljanju
uspešno opravi preizkus znanja po tem pravilniku, ali
2.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za lesarstvo, gradbeništvo,
kemijo, metalurgijo, rudarstvo ali kmetijstvo z najmanj petimi leti delovnih
izkušenj, ki po usposabljanju uspešno opravi preizkus znanja po tem pravilniku,
ali
3.     
delavec z nižjo poklicno izobrazbo (III. stopnja), pridobljeno v
izobraževalnem programu strokovnega področja za strojništvo ali elektrotehniko
z najmanj petimi leti delovnih izkušenj, ki po usposabljanju uspešno opravi
preizkus znanja po tem pravilniku.
25. člen
(upravljavec priprave vode)
Dela in naloge upravljavca priprave vode lahko opravlja:
1.     
delavec s srednjo poklicno izobrazbo (IV. stopnja), pridobljeno v
izobraževalnem programu strokovnega področja za kemijo, strojništvo ali
elektrotehniko z najmanj dvema letoma delovnih izkušenj, ki po usposabljanju uspešno
opravi preizkus znanja po tem pravilniku, ali
2.     
delavec z nižjo poklicno izobrazbo (III. stopnja), pridobljeno v
izobraževalnem programu strokovnega področja za kemijo z najmanj petimi leti
delovnih izkušenj, ki po usposabljanju uspešno opravi preizkus znanja po tem
pravilniku.
26. člen
(polnilec tehničnih plinov)
Dela in naloge polnilca tehničnih plinov lahko opravlja:
1.     
delavec z nižjo poklicno izobrazbo (III. stopnja), pridobljeno v
izobraževalnem programu strokovnega področja za strojništvo, elektrotehniko,
rudarstvo, gradbeništvo, promet, trgovino ali kemijo z najmanj tremi leti
delovnih izkušenj, ki po usposabljanju uspešno opravi preizkus znanja po tem
pravilniku, ali
2.     
delavec z izpolnjeno osnovnošolsko obveznostjo, starejši od 18 let, z
najmanj petimi leti delovnih izkušenj, ki po usposabljanju uspešno opravi
preizkus znanja po tem pravilniku.
IV. STROKOVNO USPOSABLJANJE
27. člen
(strokovno usposabljanje)
Za opravljanje del in nalog, za katere je s tem pravilnikom
predpisano opravljanje preizkusa znanja, je potrebno teoretično in praktično
strokovno usposabljanje z namenom pridobivanja in izpopolnjevanja strokovnih
znanj za zagotavljanje varnosti in zanesljivosti obratovanja energetskih naprav
ter učinkovite rabe energije.
28. člen
(praktično usposabljanje)
(1) Delavci, ki neposredno upravljajo energetske naprave
iz 5. do 23. točke 4. člena tega pravilnika, se praktično usposabljajo na
energetskih napravah v svoji ali v drugi organizaciji, ki ima take energetske
naprave.
(2) Praktično usposabljanje poteka najmanj tri mesece za
delavce iz 5. do 11. točke 4. člena in dva meseca za delavce iz 12. do 23.
točke 4. člena tega pravilnika.
29. člen
(mentor praktičnega usposabljanja)
V času praktičnega usposabljanja delavci opravljajo prakso oziroma
dela in naloge upravljanja energetske naprave pod nadzorstvom mentorja. Mentor
za praktično usposabljanje je lahko delavec, ki je že strokovno usposobljen za
upravljanje take energetske naprave v skladu s tem pravilnikom in ima o tem
predpisana dokazila.
30. člen
(program strokovnega usposabljanja)
(1) Program strokovnega usposabljanja in preizkusa
znanja za delavce, ki opravljajo dela in naloge upravljanja energetskih naprav
je določen v Prilogi, ki je sestavni del tega pravilnika.
(2) Program teoretičnega strokovnega usposabljanja po
tem pravilniku obsega splošni in posebni del.
31. člen
(spremembe in dopolnitve programa)
Komisija za preizkus znanja delavcev za upravljanje
energetskih naprav (v nadaljnjem besedilu: komisija) enkrat letno pregleda
posebni del programa strokovnega usposabljanja iz prejšnjega člena tega
pravilnika in predlaga ministru, pristojnem za energijo, da ga po potrebi
dopolni ali spremeni.
31.a člen
(strokovna usposobljenost delavcev, ki opravljajo dela in
naloge v jedrski elektrarni)
(1) Delavcem, ki so strokovno usposobljeni za opravljaje del
in nalog na delovnih mestih v jedrski elektrarni v skladu z 39. členom
Pravilnika o zagotavljanju usposobljenosti delavcev v sevalnih in jedrskih
objektih (Uradni list RS, št. 162/20) in imajo o tem veljavno potrdilo, se
prizna strokovna usposobljenost in opravljen preizkus znanja po tem pravilniku
za tista dela in naloge, za katere so usposobljeni v skladu s 39. členom
Pravilnika o zagotavljanju usposobljenosti delavcev v sevalnih in jedrskih
objektih.
(2) Strokovna usposobljenost velja 5 let od dneva
opravljenega preizkusa znanja.
V. PREIZKUSI ZNANJA
32. člen
(komisija)
(1) Strokovna usposobljenost delavcev, ki opravljajo
dela in naloge določene s tem pravilnikom se ugotavlja s preizkusom znanja.
(2) Preizkus znanja izvaja komisija, ki jo imenuje
minister. Komisija ima predsednika, namestnika predsednika in tri člane.
Komisija je sklepčna, če je navzoč predsednik ali namestnik predsednika in vsaj
dva člana.
(3) Minister imenuje tudi potrebno število izpraševalcev
za teoretični del preizkusa znanja.
(4) Preizkus znanja neposredno opravljajo izpraševalci,
ki jih za posamezen preizkus znanja določi predsednik komisije. Predsednik
komisije imenuje po enega izpraševalca na predmet za posamezni rok preizkusa
znanja.
(5) Delo komisije poteka po poslovniku, ki ga sprejme
komisija.
33. člen
(potek preizkusa znanja)
(1) O poteku preizkusa znanja se vodi zapisnik, ki ga
podpišejo navzoči predsednik, namestnik predsednika in člani komisije ter
izpraševalci na preizkusu znanja.
(2) Končni uspeh preizkusa znanja ugotovi komisija z
oceno »uspešno« ali »neuspešno«. Rezultate preizkusa znanja objavi predsednik
komisije takoj po končanem preizkusu.
34. člen
(pravica ugovora)
(1) Delavec, ki se ne strinja z oceno komisije, lahko takoj
po razglasitvi ocene poda ugovor pri komisiji. Ugovor se zapiše v zapisnik o
poteku preizkusa znanja.
(2) O ugovoru odloči komisija, ki po potrebi takoj
izvede dodaten preizkus znanja.
35. člen
(opravljanje posebnega dela preizkusa znanja)
Delavec, ki opravlja preizkus znanja za druga dela in naloge,
kot se prijavlja, in ima o tem potrdilo, ki ni starejše od dveh let, opravlja
preizkus znanja, na katerega se je prijavil, samo iz posebnega dela programa
oziroma iz predmetov, iz katerih preizkusa znanja še ni opravil.
36. člen
(ponovno opravljanje preizkusa znanja)
(1) Delavec lahko preizkus znanja ponavlja dvakrat. Če
preizkusa znanja ne opravi pozitivno pri enem ali dveh predmetih, ponavlja le
ta predmet ali predmeta.
(2) Če tudi tretjič preizkus znanja ni opravljen
pozitivno, se mora delavec pred ponovnim opravljanjem preizkusa znanja ponovno
strokovno usposabljati, kot določa ta pravilnik za prvi preizkus znanja.
(3) Delavec, ki se na preizkus znanja prijavlja ponovno,
mora komisiji posredovati prijavo najkasneje v roku treh mesecev od dneva
neuspešnega opravljanja preizkusa znanja. Če prijave ne posreduje, se šteje, da
ponovnega preizkusa znanja ne želi opravljati.
37. člen
(odstop od preizkusa znanja)
(1) Če delavec brez upravičenega razloga ob določenem
času ne pride na preizkus znanja ali če odstopi, ko ga je že pričel opravljati,
se šteje, da je preizkus opravljen neuspešno.
(2) Upravičeni razlogi iz prejšnjega odstavka so:
-       
bolezen kandidata, ali hujša bolezen družinskega člana kandidata,
-       
službena odsotnost,
-       
izredni dogodek v družinskem krogu (npr. smrt družinskega člana, rojstvo
otroka, požar).
38. člen
(izdaja potrdila)
(1) Delavcu, ki je preizkus znanja uspešno opravil, se
izda potrdilo o strokovni usposobljenosti za upravljanje energetskih naprav, ki
ga podpiše predsednik komisije, v njegovi odsotnosti pa namestnik predsednika.
(2) Potrdilo se izroči delavcu najkasneje v osmih dneh
od dneva, ko je preizkus znanja opravil.
(3) Potrdilo o strokovni usposobljenosti za upravljanje
energetskih naprav velja 5 let od njegove izdaje.
39. člen
(administrativne in organizacijske naloge za komisijo)
(1) Administrativne, organizacijske in druge naloge za
komisijo opravlja pravna ali fizična oseba (v nadaljnjem besedilu: izvajalec),
ki jo izbere minister v skladu z določbami tega pravilnika med najmanj tremi
izvajalci, ki jih minister povabi k oddaji ponudbe.
(2) V 30 dneh po ministrovi izbiri izvajalca
administrativnih, organizacijskih in drugih nalog za komisijo se razmerja med
ministrstvom, pristojnim za energijo (v nadaljnjem besedilu: ministrstvo), in
izvajalcem uredijo v pogodbi.
(3) Administrativne, organizacijske in druge naloge za
komisijo obsegajo:
-       
zagotavljanje prostorov in potrebne opreme za delo komisije, opravljanje
preizkusov znanja in opravljanje administrativnih, organizacijskih in drugih
pomožnih nalog za komisijo;
-       
zagotavljanje finančnih sredstev za delo komisije in izpraševalcev iz
plačil delavcev, ki opravljajo preizkus znanja;
-       
administrativne in organizacijske naloge v zvezi s pripravo preizkusov
znanja ter njihovo izvedbo;
-       
administrativne in organizacijske naloge v zvezi z ugovori na oceno in
ponovno oceno preizkusa znanja;
-       
administrativne in organizacijske naloge v zvezi z izdajo potrdil in
vodenjem potrebnih evidenc za komisijo;
-       
administrativne in organizacijske naloge v zvezi s sejami komisije in
njenim delovanjem;
-       
potrebne naloge v zvezi z zagotavljanjem delovanja komisije (varovanje,
vzdrževanje in čiščenje prostorov, skrb za nemoten potek preizkusov znanja,
vodenje računovodstva v zvezi s plačili preizkusov znanja in obračunom
nadomestil za delo komisije).
(4) Minister lahko odvzame izvajalcu pravico opravljati
administrativne, organizacijske in druge pomožne naloge za komisijo, če
izvajalec krši ta pravilnik ali druge predpise.
(5) Administrativne, organizacijske in druge pomožne
naloge za komisijo se financirajo iz plačila za preizkus znanja, ki ga plačuje
za posamezen preizkus znanja delodajalec delavca oziroma kandidat sam, ki
opravlja preizkus znanja, najkasneje do začetka opravljanja preizkusa znanja.
Višina plačila se določi s pogodbo iz drugega odstavka tega člena in se lahko
spremeni le v skladu s pogodbo.
(6) V primeru, da na javno povabilo iz prvega odstavka
ne prispe nobena ponudba oziroma noben od ponudnikov ne izpolnjuje pogojev,
minister do izbire novega izvajalca podeli pravico izvajanja nalog iz prvega
odstavka tega člena izvajalcu, ki je te naloge opravljal do sedaj.
40. člen
(pogoji za izvajalca)
(1) Kandidat za izvajalca mora izpolnjevati naslednje
pogoje:
-       
imeti mora ustrezne prostore za delo komisije in opravljanje preizkusov
znanja;
-       
imeti mora ustrezno število usposobljenih ljudi za zagotavljanje administrativnih,
organizacijskih in drugih pomožnih nalog;
-       
poslovati mora nepretrgano najmanj 5 let pred objavo javnega razpisa;
-       
kandidati in osebe, ki so pooblaščene za zastopanje izvajalca ne smejo
biti v kazenskem postopku ali pravnomočno obsojene na zaporno kazen, če kazen
še ni bila izbrisana;
-       
imeti mora poravnane vse dospele obveznosti v zvezi z javnimi dajatvami.
(2) Podrobneje se pogoji iz prejšnjega odstavka določijo
v razpisni dokumentaciji javnega povabila za izbiro izvajalca.
(3) Pogoje iz prvega odstavka tega člena mora izvajalec
izpolnjevati ves čas, ko ima pravico opravljati administrativne, organizacijske
in druge pomožne naloge za komisijo.
41. člen
(merila za izbor izvajalca)
(1) Merila za izbor izvajalca so naslednja:
-       
vrsta in število referenc, opredeljenih kot opravljanje enakih ali
istovrstnih nalog za strokovne izpite, ki so po obsegu in zahtevnosti podobni preizkusom
znanja po tem pravilniku;
-       
višina predvidenega plačila za posamezen preizkus znanja;
-       
obseg in kvaliteta prostorov (npr. površina, število sob in drugih
prostorov, starost, opremljenost).
(2) Podrobneje se merila iz prejšnjega odstavka določijo
v razpisni dokumentaciji javnega povabila za izbiro izvajalca tako, da vsak od
njih prispeva h končni oceni kandidata za izvajalca enak delež točk.
42. člen
(vrste preizkusov znanja)
Preizkusi znanja so:
-       
prvi preizkus, ki ga delavci opravljajo pred začetkom opravljanja del in
nalog upravljanja energetskih naprav in ki takih del še niso opravljali in
-       
občasni preizkus znanja, ki ga morajo delavci opraviti skladno z 48.
členom tega pravilnika.
43. člen
(roki opravljanja preizkusov znanja)
(1) Preizkusi znanja, ki so določeni s tem pravilnikom
se opravljajo v rednih in izrednih rokih. Redni roki se določijo in objavijo za
vsako leto posebej in se opravljajo vsak mesec najmanj enkrat, razen julija in
avgusta. Razpis rednih rokov preizkusa znanja objavi organizacija iz 39. člena
tega pravilnika na svoji spletni strani.
(2) Po potrebi in na željo posameznega podjetja, druge
pravne osebe ali kandidatov se lahko določi tudi izredni rok preizkusa znanja,
ki se organizira na sedežu ali izven sedeža komisije. Upravičenost izrednega
preizkusa znanja za najmanj 15 kandidatov presoja komisija.
(3) Stroške izrednega preizkusa znanja nosi prosilec, ki
je zaprosil za tak preizkus.
1. Prvi preizkus znanja
44. člen
(obveznost opravljanja prvega preizkusa znanja)
(1) Prvi preizkus znanja lahko opravljajo le delavci, ki
izpolnjujejo s tem pravilnikom za posamezna dela in naloge upravljanja
energetskih naprav predpisane pogoje glede izobrazbe in delovnih izkušenj ter
so končali strokovno usposabljanje po tem pravilniku.
(2) Izpolnjevanje teh pogojev ugotavlja komisija pred
prvim preizkusom znanja in v primeru, da prijavljeni delavec ne izpolnjuje
pogojev, le-tega o tem obvesti.
(3) O ugovoru delavca zoper ugotovitve komisije o
izpolnjevanju pogojev odloči minister.
45. člen
(obseg prvega preizkusa znanja)
(1) Prvi preizkus znanja obsega teoretični in praktični
del.
(2) Teoretični del preizkusa znanja obsega snov iz
Programa usposabljanja in preizkusa znanja, ki je sestavni del tega pravilnika
in se izvaja ustno.
(3) Praktični del preizkusa znanja opravljajo delavci
iz 5. do 23. točke 4. člena tega pravilnika in obsega: storitev in
zagovor opravljene storitve za vsako posamezno energetsko napravo. Storitev
obsega ravnanje pri zagonu, obratovanju in zaustavitvi naprav in ukrepe ob
izrednih primerih, ukrepe za varnost obratovanja ter ukrepe za učinkovito rabo
energije. Izpraševalec praktičnega dela preizkusa znanja je mentor, ki po
opravljenem praktičnem usposabljanju kandidatu posreduje poročilo z oceno tega
usposabljanja.
(4) Komisija lahko preveri verodostojnost poročila
mentorja iz prejšnjega odstavka.
46. člen
(ocenjevanje pri prvem preizkusu znanja)
(1) Delavec pri prvem preizkusu znanja ustno odgovarja
pri vsakem predmetu na tri vprašanja, ki jih postavi izpraševalec. Izpraševalci
odgovore ocenjujejo z oceno od 1 do 10. Za pozitivno oceno se štejejo ocene od
6 do 10.
(2) Preizkus znanja iz posameznega predmeta je opravljen
pozitivno, če kandidat pozitivno odgovori na vsaj dve vprašanji. Če je odgovor
pozitiven samo na eno vprašanje, dobi kandidat dodatno vprašanje, in če je
odgovor na dodatno vprašanje pozitiven, je ta predmet ocenjen pozitivno z oceno
6.
47. člen
(prijava na prvi preizkus znanja)
(1) Prijava komisiji za opravljanje prvega preizkusa
znanja mora vsebovati:
-       
potrebne podatke o prijavitelju in kandidatu, iz katerih je razvidno
izpolnjevanje pogojev za opravljanje prvega preizkusa znanja,
-       
navedbo del in nalog, za katere želi opravljati prvi preizkus znanja,
-       
izmed določenih rokov izbrani kraj in čas opravljanja preizkusa znanja,
-       
podpis delavca, ki želi opravljati preizkus znanja in podpis odgovorne
osebe delodajalca, če je plačnik preizkusa znanja delodajalec.
(2) Prijavi je treba priložiti dokazila o strokovni in
drugi izobrazbi, potrdila o delovnih izkušnjah in poročilo mentorja o
praktičnem usposabljanju za kandidate, ki morajo biti tudi praktično
usposobljeni.
2. Občasni preizkus znanja
48. člen
(obveznost opravljanja občasnega preizkusa znanja)
(1) Delavci, ki so pridobili strokovno usposobljenost po
tem pravilniku in uspešno opravili prvi preizkus znanja po tem pravilniku,
morajo vsakih pet let preverjati teoretično usposobljenost z občasnim
preizkusom znanja.
(2) Preizkus znanja iz prejšnjega odstavka se opravlja
pred komisijo.
49. člen
(obseg občasnega preizkusa znanja)
(1) Občasni preizkus znanja obsega snov iz programa
strokovnega usposabljanja, ki je podan v prilogi k temu pravilniku. Občasni
preizkus znanja se opravlja pisno s testi.
(2) Delavec dobi pri občasnem preizkusu znanja testno
polo z vprašanji iz splošnega in posebnega dela programa strokovnega usposabljanja.
Testna pola vsebuje za vsak predmet tri vprašanja z enim pravilnim in dvema
nepravilnima odgovoroma.
(3) Testne pole z vprašanji in odgovori za vsak predmet
iz predpisanega programa strokovnega usposabljanja za posamezna dela in naloge
iz 4. člena tega pravilnika, ki jih predlagajo z odločbo ministra imenovani
izpraševalci, za komisijo pripravi organizacija, ki opravlja administrativne in
organizacijske naloge, in jih v potrditev predloži komisiji.
50. člen
(ocenjevanje pri občasnem preizkusu znanja)
Komisija ocenjuje posamezne odgovore z oceno »pravilen « ali
»+« ali »nepravilen« ali »-«. Preizkus znanja iz posameznega predmeta je
uspešen, če sta pravilna odgovora vsaj na dve vprašanji. V primeru, ko je odgovor
pravilen samo na eno ali nobeno vprašanje, se šteje, da je preizkus znanja iz
tega predmeta neuspešen.
51. člen
(prijava na občasni preizkus znanja)
(1) Prijava komisiji za opravljanje občasnega preizkusa
znanja mora vsebovati:
-       
potrebne podatke o prijavitelju in kandidatu, iz katerih je razvidno
izpolnjevanje pogojev za opravljanje občasnega preizkusa znanja,
-       
navedbo del in nalog za katere želi opravljati občasni preizkus znanja,
-       
izmed določenih rokov izbrani kraj in čas opravljanja preizkusa znanja,
-       
podpis delavca, ki želi opravljati preizkus znanja in podpis odgovorne
osebe delodajalca, če je plačnik preizkusa znanja delodajalec.
(2) Prijavi mora biti priloženo potrdilo o opravljenem
prvem preizkusu znanja za opravljanje del in nalog po tem pravilniku oziroma
podatki na podlagi katerih je mogoče ugotoviti izpolnjevanje predpisanih
pogojev.

Priloga:
Program usposabljanja in preizkusa znanja

Pravilnik o strokovnem usposabljanju in
preizkusu znanja za upravljalca energetskih naprav (Uradni list RS, št. 92/15) vsebuje naslednje prehodne in
končne določbe:
»VI. PREHODNE IN KONČNE DOLOČBE
52. člen
(priznavanje preizkusov
znanja)
(1) Delavcem, ki so se strokovno usposobili za
opravljanje del in nalog upravljanja energetskih naprav in opravili preizkus znanja
po Pravilniku o strokovnem usposabljanju in preizkusu znanja za upravljanje
energetskih naprav (Uradni list RS, št. 41/09, 49/10 in 3/11) in imajo o tem
veljavno potrdilo, se prizna strokovna usposobljenost in opravljen preizkus
znanja tudi po tem pravilniku.
(2) Strokovna usposobljenost in opravljen preizkus
znanja po tem pravilniku se prizna delavcem, ki so opravili preizkus znanja za
dela in naloge upravljanja energetskih naprav iz 4. člena Pravilnika o
strokovnem usposabljanju in preizkusu znanja za upravljanje energetskih naprav
(Uradni list RS, št. 41/09, 49/10 in 3/11), in sicer:
-       
delavcu z opravljenim preizkusom znanja za vodjo priprave vode se
prizna strokovna usposobljenost in preizkus znanja za vodjo energetike
oziroma vodjo energetskih naprav;
-       
delavcu z opravljenim preizkusom znanja za upravljavca kogeneracijskega
postrojenja se prizna strokovna usposobljenost in preizkus znanja za upravljavca
parne turbine, če je upravljal naprave za soproizvodnjo toplotne in
električne energije s parno turbino, za upravljavca plinske turbine, če
je upravljal naprave za soproizvodnjo toplotne in električne energije s plinski
turbino ali kombiniranim plinsko-parnim procesom in za upravljavca batnih
motorjev, če je upravljal naprave za soproizvodnjo toplotne in električne
energije z batnim motorjem;
-       
delavcu z opravljenim preizkusom znanja za upravljavca plinskih
naprav se prizna strokovna usposobljenost in preizkus znanja za upravljavca
industrijskih peči;
-       
delavcu, ki se je do uveljavitve tega pravilnika strokovno usposabljal
za upravljanje in vzdrževanje naprav za zemeljski plin po sprejetih programih v
svoji organizaciji, se prizna strokovna usposobitev za upravljavca
plinovodnih naprav tudi po tem pravilniku.
53. člen
(prehodno delovanje)
(1) Komisija in izpraševalci, imenovani z odločbo
št. 360-137/2006-2 z dne 26. 11. 2007 in odločbo 360-137/2006-3 z dne
3. 2. 2011, nadaljujejo z delom po tem pravilniku.
(2) Izvajalec iz 39. člena tega pravilnika mora biti
imenovan v enem letu od uveljavitve tega pravilnika. Do določitve izvajalca iz
39. člena tega pravilnika, opravlja strokovne in administrativne naloge za komisijo
organizacija, določena z odločbo ministra za gospodarstvo št. 360-13712006-2 z
dne 26. 11. 2007.
54. člen
(prenehanje uporabe)
Z dnem uveljavitve tega pravilnika se preneha uporabljati
Pravilnik o strokovnem usposabljanju in preizkusu znanja za upravljanje
energetskih naprav (Uradni list RS, št. 41/09, 49/10, 3/11 in 17/14 EZ-1).
55. člen
(uveljavitev pravilnika)
Ta pravilnik začne veljati petnajsti dan po objavi v Uradnem listu
Republike Slovenije.«.

Pravilnik o dopolnitvah Pravilnika o strokovnem
usposabljanju in preizkusu znanja za upravljalca energetskih naprav (Uradni
list RS, št. 175/20) vsebuje naslednjo končno določbo:
»KONČNA DOLOČBA
5. člen
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik o spremembi Pravilnika o strokovnem
usposabljanju in preizkusu znanja za upravljalca energetskih naprav (Uradni
list RS, št. 63/23) vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije.«.