I
Nadomeščeni del državne ceste G1-13 v Mariboru, v dolžini
1180 m, od križišča s Ptujsko cesto do konca priključnih ramp novega križišča
pri Špedtransu, se prenese med občinske lokalne ceste.
II
Nadomeščeni del državne ceste G2-105 v Novem mestu, v dolžini
4015 m, od križišča Bučna vas pri cestnem podjetju Novo mesto po Ljubljanski
cesti in naprej po Seidlovi cesti do mostu čez Krko pri tovarni Krka, se
prenese med občinske lokalne ceste.
III
Nadomeščeni del državne ceste R3-651, v skupni dolžini 310 m,
to je odsek št. 1442 Novo mesto (Kandija –občina) v celoti, se prenese med
občinske lokalne ceste.
IV
Nadomeščeni del državne ceste G1-12 (Razdrto – Vipava – Log),
na odseku št. 0345 (Manče – Log), zaradi izgrajene deviacije priključevanja na
hitro cesto H4 pri Vipavi, in ki se nanaša na priključevanje občinske ceste LC
458460 na to deviacijo, se prenese med občinske lokalne ceste.
V
Ta sklep začne veljati naslednji dan po objavi v Uradnem
listu Republike Slovenije.
Št. 346-22/2001-3
Ljubljana, dne 4. oktobra 2001.
Vlada Republike Slovenije
dr. Janez Drnovšek l. r. 
Predsednik