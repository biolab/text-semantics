I. UVODNE DOLOČBE
1. člen
Kmetijsko gozdarska zbornica Slovenije s
tem sklepom prevzema ustanoviteljske pravice in preoblikuje Kmetijsko
veterinarski zavod Nova Gorica, p.o. Nova Gorica in ustanovi Kmetijsko
gozdarski zavod Nova Gorica (v nadaljevanju: zavod) kot javni zavod za
izvajanje javnih služb kmetijskega svetovanja, strokovnih nalog v proizvodnji
kmetijskih rastlin, strokovnih nalog v živinoreji, nalog genske banke,
gozdarstva in ribištva na območju občin: Ajdovščina, Bovec, Brda, Cerkno,
Divača, Hrpelje-Kozina, Idrija, Ilirska Bistrica, Izola, Kanal, Kobarid, Komen,
Koper, Miren-Kostanjevica, Nova Gorica, Piran, Pivka, Postojna, Sežana,
Šempeter-Vrtojba, Tolmin in Vipava.
2. člen
Ta sklep določa:
-      
ime in sedež ustanovitelja,
-      
ime in sedež zavoda,
-      
dejavnost zavoda,
-      
organe zavoda,
-      
vire, način in pogoje pridobivanja sredstev za
delo zavoda,
-      
pravice, obveznosti in odgovornosti zavoda v
pravnem prometu,
-      
medsebojne pravice in obveznosti ustanovitelja
in zavoda,
-      
druge določbe v skladu z zakonom.
II. IME IN SEDEŽ USTANOVITELJA
3. člen
Ustanovitelj zavoda je:
Kmetijsko gozdarska zbornica Slovenije,
1000 Ljubljana, Miklošičeva 4.
III. IME IN SEDEŽ ZAVODA
4. člen
Ime zavoda je:
Kmetijsko gozdarska zbornica Slovenije
Kmetijsko gozdarski zavod Nova Gorica.
Skrajšano ime zavoda je: KGZS – Zavod GO.
Sedež zavoda je v Novi Gorici.
Kmetijsko gozdarski zavod Nova Gorica
prevzema dejavnosti, pooblastila in premoženje Kmetijsko veterinarskega zavoda
Nova Gorica, p.o., Nova Gorica, Pri hrastu 18, ki je ustanovljen z Odločbo o
ustanovitvi št.: 022-20/73 z dne 21. 12. 1973 skupščine občine Nova
Gorica, ki je izvrševalka ustanoviteljskih pravic in je vpisan v sodni register
pri Okrožnem sodišču v Novi Gorici, številka vložka: 065/10005200. Kmetijsko
veterinarski zavod Nova Gorica je pravni naslednik Centra za umetno
osemenjevanje Renče, ustanovljenega z odločbo št. 780/2 z dne 11. 6. 1956
Okrajne zadružne zveze Nova Gorica in vseh pravno organizacijskih oblik zavoda
do njegove ustanovitve leta 1973.
Zavod je pravna oseba s pravicami,
obveznostmi in odgovornostmi, kot jih določata zakon in ta sklep.
IV. DEJAVNOST ZAVODA
5. člen
1.    
Zavod v okviru javne službe opravlja naslednjo
dejavnost:
-  
Selekcija, reprodukcija, kontrola proizvodnosti
in rodovništvo v živinoreji
-  
Označevanje in registracija domačih živali
-  
Svetovanje, izobraževanje in usposabljanje
kmetov, lastnikov in zakupnikov gozdov ter prenos znanja na tehnološkem,
gospodarskem in okoljevarstvenem področju
-  
Svetovanje za preprečevanje nezgod in varovanje
zdravja pri delu v kmetijstvu in gozdarstvu
-  
Načrtovanje in izvajanje programov celostnega
razvoja podeželja in obnovo vasi in na drugih področjih pomembnih za razvoj
kmetijstva in živilstva
-  
Svetovanje in pomoč pri uveljavljanju ukrepov
ekonomske politike, svetovanje in pomoč pri izdelavi razvojnih načrtov za
kmetijska gospodarstva, pri organizaciji in delovanju rejskih organizacij in
drugih oblikah združevanja kmetijskih pridelovalcev
-  
Svetovanje in pomoč pri izdelavi programov
razvoja podeželja in sodelovanja pri agrarnih operacijah in prostorskem načrtovanju
-  
Napovedovanje pojava škodljivih organizmov,
diagnosticiranje, spremljanje zdravstvenega stanja rastlin in dajanje nasvetov
za njihovo uničenje ter druge naloge določene z zakonom
-  
Dajanje nasvetov za pravilno rabo
fitofarmacevtskih sredstev
-  
Diagnostika karantenskih in gospodarskih
škodljivih organizmov ter predlaganje ukrepov kmetom za njihovo zatiranje ter
izdelave ocen tveganja v primeru pojava le teh
-  
Spremljanje predpisanih tehnologij in metod predelave
grozdja in vina
-  
Selekcija in introdukcija sadnih sadik in
vinske trte ter tehnološki poskusi
-  
Vzgoja matičnega materiala in podlag
-  
Ocenjevanje škod v kmetijstvu
-  
Izobraževanje, svetovanje in praktično
usposabljanje lastnikov in zakupnikov gozdov
-  
Svetovanje na področju gozdarstva in ostale
aktivnosti na tem področju
-  
Pravna pomoč članom KGZS pri urejanju pranih zadev
s področja kmetijstva, gozdarstva in gospodarjenja
-  
Reja plemenskih bikov za proizvodnjo in prodajo
semena ter proizvodnja krme za plemenjake
-  
Oskrba veterinarskih postaj z repromaterialom
za osemenjevanje govejih plemenic,
-  
Odkup in prodaja plemenske živine
-  
Proizvodnja, nakup in prodaja sadja, sadnega
drevja in jagodičevja
-  
Svetovanje in pomoč pri načrtovanju organizacij
in izvajanju dopolnilnih dejavnosti.
2.    
Dejavnost zavoda na podlagi javnih pooblastil
-  
Laboratorijska dejavnost na področju pedologije
in ugotavljanja skladnosti kmetijsko-živilskih proizvodov
-  
Organoleptična ocena mlečnih in mesnih izdelkov
-  
Izvajanje laboratorijskih analiz zemlje, krme
-  
Izvajanje laboratorijskih analiz grozdja in
vina, organoleptične ocene vina in drugih proizvodov iz grozdja in vina,
izdajanje certifikatov in druge naloge določene z zakonom
-  
Spremljanje predpisanih tehnologij in metod
predelave grozdja in vina (spremljanje, dozorevanje grozdja)
-  
Izvajanje laboratorijskih in organoleptičnih
analiz oljčnega olja, izdajanje certifikatov in druge naloge, določene s
pravilnikom
-  
Kontrola zrelosti sadja
-  
Izvajanje obveznih zdravstvenih pregledov
izhodiščnega in sadilnega materiala večletnih rastlin iz uvoza
-  
Opravljanje obveznih zdravstvenih pregledov
kmetijskih posevkov za pridobivanje semena, objektov za pridobivanje gozdnega
semena in objektov za pridelovanje sadilnega materiala
-  
Opravljanje bioloških prvih preiskav vzorcev
sredstev za varstvo rastlin proizvedenih iz novih aktivnih snovi
-  
Opravljanje veterinarske dejavnosti v vzrejališču
mladih plemenskih bikov in kontrole kakovosti semena bikov
-  
Presoja vplivov na tla zaradi obremenjevanja z
emisijami snovi
-  
Izvajanje nadzora integrirane pridelave in
ekološkega kmetovanja
-  
Ocenjevanje škod po naravnih nesrečah in
divjadi v kmetijstvu
-  
Izvajanje kontrole integrirane pridelave in
ekološkega kmetovanja
-  
Izvajanje uradne diagnostike karantenskih in
gospodarsko škodljivih organizmov, izdelave ocen tveganja in ukrepov za njihovo
zatiranje ter vodenje podatkovne baze.
3.    
Poleg zgoraj naštetih dejavnosti zavod opravlja
druge gospodarske in storitvene dejavnosti, ki so neposredno povezane z
opravljanjem javne službe oziroma se z javno službo dopolnjujejo:
-  
Vzreja plemenskih bikov
-  
Trgovina s plemenskimi živalmi
-  
Pridelava krme za lastne potrebe
-  
Proizvodnja in prodaja sadik ter prodaja drugih
rastlin za potrebe kmetijstva
-  
Proizvodnja in prodaja matičnega materiala
sadnih sadik in vinske trte
-  
Laboratorijske analize tal, gnojil, rastlin,
krmil… ter ugotavljanje skladnosti drugih kmetijsko živilskih proizvodov
-  
Izdelava strokovnih podlag in investicijsko
tehničnih programov za urejanje kmetijskih zemljišč
-  
Izdelava sanacijskih programov
-  
Vodenje in izdelava razvojnih projektov
celostnega urejanja podeželja in obnove vasi ter programov razvoja podeželja
-  
Izdelava ureditvenih načrtov za kmetije in
njihova izvedba
-  
Izdelava strokovnih podlag za prostorske plane
lokalnih skupnosti
-  
Izdelava idejnih gradbenih načrtov za kmetijske
objekte (hlevi, silosi, skladišča, gnojniščne jame…)
-  
Poslovni načrti za investicije v kmetijstvu
-  
Cenitev kmetijskih zemljišč, nepremičnin in
premičnin
-  
Nadzor pri izvajanju agrarnih operacij in
gradnje kmetijskih objektov
-  
Raziskovalna dejavnost za področje kmetijstva
in sorodnih dejavnosti
-  
Priprava in izdajanje strokovnih navodil in
publikacij.
Dejavnosti, ki jih zavod opravlja so v
skladu z Uredbo o uvedbi in uporabi standardne klasifikacije dejavnosti in so:
-      
A/01.110 Pridelava žit in drugih poljščin
-      
A/01.411 Urejanje in vzdrževanje parkov, vrtov
in zelenih športnih površin
-      
A/01.412 Druge storitve za rastlinsko pridelavo
-      
A/01.120 Pridelovanje vrtnin, okrasnih rastlin,
semen in sadik
-      
A/01.131 Vinogradništvo
-      
A/01.132 Sadjarstvo
-      
A/01.210 Reja govedi, razen prireje mleka
-      
A/01.300 Mešano kmetijstvo
-      
A/01.420 Storitve za živinorejo razen
veterinarskih storitev
-      
A/02.020 Gozdarske storitve
-      
B/05.020 Ribogojstvo.
-      
DE/22.110 Izdajanje knjig
-      
DE/22.120 Izdajanje časopisov
-      
DE/22.130 Izdajanje revij in periodike
-      
DE/22.150 Drugo založništvo
-      
DE/22.220 Drugo tiskarstvo
-      
DE/23.330 Razmnoževanje računalniških zapisov
-      
G/51.110 Posredništvo pri prodaji kmetijskih
surovin, živali, tekstilnih surovin in polizdelkov
-      
G/51.130 Posredništvo pri prodaji lesa in
gradbenega materiala
-      
G/ 51.140 Posredništvo pri prodaji strojev,
industrijske opreme, ladij in letal
-      
G/51.180 Posredništvo, specializirano za
prodajo določenih drugih izdelkov
-      
G/51.190 Posredništvo pri prodaji raznovrstnih
izdelkov
-      
G/51.210 Trgovina na debelo z žiti, semeni in
krmo
-      
G/51.220 Trgovina na debelo s cvetjem in
rastlinami
-      
G/51.230 Trgovina na debelo z živimi živalmi
-      
G/51.570 Trgovina na debelo z ostanki in
odpadki
-      
G/52.210 Trgovina na drobno s svežim sadjem in
zelenjavo.
-      
G/52.483 Trgovina na drobno z vrtnarsko opremo
in hišnimi živalmi
-      
G/52.630 Druga trgovina na drobno zunaj
prodajaln
-      
I/60.240 Cestni tovorni prevoz
-      
K/70.320 Upravljanje z nepremičninami za
plačilo ali po pogodbi
-      
K/71.310 Dajanje kmetijskih strojev in opreme v
najem
-      
K/72.300 Obdelovanje podatkov
-      
K/72.400 Omrežne podatkovne storitve
-      
K/73.101 Raziskovanje in eksperimentalni razvoj
na področju naravoslovja
-      
K/73.102 Raziskovanje in eksperimentalni razvoj
v tehnologiji
-      
K/73.103 Raziskovanje in eksperimentalni razvoj
na področju kmetijstva in sorodnih dejavnosti
-      
K/74.120 Računovodske, knjigovodske dejavnosti,
davčno svetovanje
-      
K/74.110 Pravno svetovanje
-      
K/74.130 Raziskovanje trga in javnega mnenja
-      
K/74.140 Podjetniško in poslovno svetovanje
-      
K/74.202 Prostorsko,urbanistično in krajinsko
načrtovanje
-      
K/74.300 Tehnično preizkušanje in analiziranje.
-      
K74.204 Drugo projektiranje in tehnično
svetovanje
-      
K/74.852 Fotokopiranje in drugo razmnoževanje
-      
K/74.853 Splošna tajniška opravila
-      
K/ 74.871 Prirejanje razstav, sejmov in
kongresov
-      
K/74.873 Druge poslovne dejavnosti d.n.
-      
L/75.130 Urejanje gospodarskih področij za
učinkovito poslovanje
-      
N/85.200 Veterinarstvo – v živinoreji –
reprodukcija živali
-      
M/80.422 Drugo izobraževanje, izpopolnjevanje
in usposabljanje.
Zavod lahko dejavnost razširi ali spremeni
s soglasjem ustanovitelja.
6. člen
V okviru svoje dejavnosti zavod s soglasjem
ustanovitelja lahko ustanovi drug zavod ali podjetje.
7. člen
Podrobna organiziranost zavoda se določi s
statutom zavoda.
8. člen
Zavod izvaja javna pooblastila v skladu s
predpisi.
Zavod nadaljuje z izvajanjem javnih
pooblastil, pridobljenih pred preoblikovanjem.
V. ORGANI ZAVODA
9. člen
Zavod ima naslednje organe:
-      
svet zavoda,
-      
direktorja,
-      
strokovni kolegij.
1. Svet zavoda
10. člen
Zavod upravlja svet, ki ima devet članov.
Svet sestavljajo:
-      
trije predstavniki ustanovitelja, ki jih na
predlog predsednika upravnega odbora KGZS imenuje upravni odbor Kmetijsko
gozdarske zbornice Slovenije,
-      
trije predstavniki uporabnikov storitev, ki jih
na predlog predsednika upravnega odbora KGZS imenuje upravni odbor Kmetijsko
gozdarske zbornice Slovenije,
-      
trije predstavniki delavcev, ki jih izmed sebe
izvolijo delavci s tajnim glasovanjem.
Postopek izvolitve članov sveta zavoda –
predstavnikov delavcev se določi v statutu zavoda.
Člani sveta izmed sebe izvolijo predsednika
sveta.
11. člen
Mandat članov sveta zavoda traja štiri
leta. Po preteku te dobe so člani lahko ponovno imenovani oziroma izvoljeni še
za eno mandatno obdobje.
12. člen
Svet zavoda je sklepčen, če je na seji
navzočih večina članov.
Svet zavoda sprejema odločitve z večino
glasov navzočih članov, razen pri sprejemanju statuta, programov razvoja
zavoda, imenovanju in odpoklicu direktorja, ko se odločitve sprejemajo z večino
glasov vseh članov sveta.
13. člen
Svet zavoda ima naslednje pristojnosti:
-      
sprejema statut in druge splošne akte zavoda,
-      
sprejema programe dela in razvoja zavoda ter
spremlja njihovo izvrševanje,
-      
sprejema finančni načrt in zaključni račun
zavoda,
-      
predlaga ustanovitelju spremembe in razširitev
dejavnosti,
-      
opravlja nadzor nad upravljanjem in poslovanjem
zavoda,
-      
v soglasju z ustanoviteljem imenuje in
razrešuje direktorja zavoda,
-      
opravlja druge naloge v skladu z zakonom in
statutom zavoda,
-      
v soglasju z ustanoviteljem odloča o spremembi
sedeža zavoda.
2. Direktor
14. člen
Zavod ima direktorja, ki opravlja funkcijo
poslovodnega in programskega direktorja.
Direktor načrtuje, organizira in vodi delo
in poslovanje zavoda, pripravlja programe razvoja zavoda, predstavlja in
zastopa zavod ter je odgovoren za zakonitost in strokovnost dela zavoda.
15. člen
Direktorja na podlagi javnega razpisa s
soglasjem ustanovitelja imenuje in razrešuje svet zavoda.
Mandat direktorja traja štiri leta. Za
direktorja zavoda je lahko imenovan, kdor izpolnjuje naslednje pogoje:
-      
ima najmanj specializacijo po višješolski
izobrazbi (prejšnjo*) ali visokošolsko strokovno izobrazbo (prejšnjo*) ali
visokošolsko strokovno izobrazbo ali visokošolsko univerzitetno izobrazbo
naravoslovne, ekonomske ali pravne smeri,
-      
ima najmanj deset let delovnih izkušenj, od
tega pet let na vodstvenih delih,
-      
ima organizacijske sposobnosti,
-      
izpolnjuje pogoje, ki jih določa statut zavoda.
Kandidati za direktorja zavoda morajo v
postopku javnega razpisa predložiti razvojni program zavoda za mandatno
obdobje.
3. Strokovni kolegij
16. člen
Strokovni organ zavoda je strokovni
kolegij. Šteje devet članov, ki jih na predlog direktorja zavoda imenuje svet
zavoda izmed strokovnih delavcev zavoda in zunanjih strokovnjakov s področja
dela zavoda.
Predsedniki svetov območnih enot zbornice
so člani strokovnega kolegija.
Predsednik sveta zavoda je član strokovnega
kolegija po funkciji.
Strokovni kolegij obravnava strokovna
vprašanja s področja dela zavoda, odloča o strokovnih vprašanjih razvoja
kmetijstva v regiji v okviru pooblastil, določa strokovne podlage za programe
razvoja zavoda in kmetijstva v regiji.
17. člen
Način imenovanja in trajanje mandata članov
ter naloge strokovnega kolegija natančneje določa statut zavoda.
VI. SPLOŠNI AKTI ZAVODA
18. člen
Zavod ima statut.
S statutom je urejena organizacija zavoda,
organi in njihove pristojnosti, način odločanja ter druga vprašanja, pomembna
za opravljanje dejavnosti in poslovanje zavoda.
Zavod ima druge akte, določene s statutom
zavoda, ki jih sprejema svet zavoda s soglasjem ustanovitelja.
Statut zavoda in akt o sistemizaciji
delovnih mest začneta veljati, ko da nanju soglasje ustanovitelj.
VII. SREDSTVA ZA DELO ZAVODA
19. člen
Ustanovitelj prenese zavodu v upravljanje
sredstva, premoženje in obveznosti, s katerim je do sedaj upravljal Kmetijsko
veterinarski zavod Nova Gorica, p.o. Nova Gorica.
VIII. VIRI, NAČINI IN POGOJI PRIDOBIVANJA SREDSTEV ZA DELO
ZAVODA IN ODGOVORNOSTI TER OBVEZNOSTI ZAVODA
20. člen
Zavod pridobiva sredstva za svoje delo:
-      
iz sredstev državnega proračuna, ki jih za
izvajanje javnih služb zagotavlja ustanovitelj,
-      
iz proračunov lokalnih skupnosti,
-      
s prodajo blaga in storitev drugim uporabnikom,
-      
z dotacijami, darili in iz drugih zakonitih
virov.
21. člen
Premoženje zavoda je last ustanovitelja.
Zavod upravlja s premoženjem v skladu z zakonom.
Zavod je dolžan obveščati ustanovitelja o
rezultatih poslovanja ter mu dajati druge podatke o poslovanju, v skladu z
zakonom.
Vrsto, obseg in način gospodarske
dejavnosti iz 3. točke 5. člena tega sklepa določi svet zavoda v letnem
programu dela zavoda.
Zavod mora premoženje ustanovitelja
uporabljati v skladu z zakonom, programom dela in razvoja ter za namen, za
katerega je bilo ustanovljeno ter z njim upravljati s skrbnostjo dobrega
gospodarja.
22. člen
Zavod je pravna oseba, ki nastopa v pravnem
prometu v okviru svoje dejavnosti samostojno, z vsemi pravicami in obveznostmi,
v svojem imenu in za svoj račun. Za svoje obveznosti odgovarja javni zavod z
vsemi sredstvi, s katerimi razpolaga.
IX. NAČIN RAZPOLAGANJA S PRESEŽKOM PRIHODKOV NAD ODHODKI IN
NAČIN KRITJA PRIMANJKLJAJA SREDSTEV ZA DELO ZAVODA TER MEDSEBOJNE PRAVICE IN
OBVEZNOSTI USTANOVITELJA IN ZAVODA
23. člen
Presežek prihodkov nad odhodki, ki jih
zavod doseže pri opravljanju svoje dejavnosti, sme zavod uporabiti le za
opravljanje in razvoj svoje dejavnosti. O načinu razpolaganja s presežkom
prihodkov nad odhodki na predlog direktorja in s soglasjem ustanovitelja odloča
svet zavoda.
Ustanovitelj prevzema odgovornost za
obveznosti zavoda, ki nastanejo iz naslova opravljanja javne službe do višine
vrednosti premoženja, s katerim zavod upravlja in je namenjeno opravljanju
javne službe.
Ustanovitelj ne odgovarja za obveznosti
zavoda iz naslova drugih dejavnosti, ki jih opravlja zavod za druge naročnike.
24. člen
Zavod v okviru svojih možnosti zagotavlja
kadrovske, administrativne in prostorske pogoje za delovanje območnih enot
zbornice in njihovih izpostav.
25. člen
Ustanovitelj izda soglasje k:
-      
statutu zavoda, k njegovim spremembam in
dopolnitvam,
-      
letnemu programu dela in letnemu poročilu,
-      
imenovanju in razrešitvi direktorja,
-      
aktu o organizaciji in sistemizaciji delovnih
mest,
-      
zaposlovanju delavcev na delovnih mestih za
izvajanje javnih služb,
-      
spremembi sedeža zavoda.

* Izraz »prejšnja« je uporabljen v pomenu,
določenem v Uredbi o uvedbi in uporabi klasifikacijskega sistema izobraževanja
in usposabljanja (Uradni list št. 46/06).

Sklep o ustanovitvi Kmetijsko gozdarskega
zavoda Nova Gorica (Uradni list RS, št. 122/00)
vsebuje naslednje prehodne in končne določbe:
»X. PREHODNE IN KONČNE DOLOČBE
26. člen
Direktor zavoda nadaljuje z delom kot v.d.
direktorja do imenovanja direktorja.
Svet zavoda in strokovni kolegij zavoda se
konstituirata najkasneje v 90 dneh od uveljavitve tega akta.
Statut zavoda mora biti sprejet najkasneje
v 120 dneh od uveljavitve tega sklepa.
Do uveljavitve novega statuta velja
dosedanji statut Kmetijsko veterinarskega zavoda Nova Gorica, p.o. in
statutarni sklepi.
Prve volitve članov sveta zavoda –
predstavnikov delavcev se opravijo ob smiselni uporabi določb zakona o
sodelovanju delavcev pri upravljanju (Uradni list RS, št. 42/93).
27. člen
Do vpisa sprememb v sodnem registru
Kmetijsko gozdarski zavod Nova Gorica posluje v skladu z veljavno registracijo.
Z dnem uveljavitve tega sklepa o
ustanovitvi preneha veljati akt o ustanovitvi Kmetijsko veterinarskega zavoda
Nova Gorica p.o. Nova Gorica, naveden v zadnjem odstavku 4. člena tega sklepa.
28. člen
Ta sklep začne veljati naslednji dan po
objavi v Uradnem listu Republike Slovenije.«.

Sprememba Sklepa o ustanovitvi Kmetijsko
gozdarskega zavoda Nova Gorica (Uradni list RS, št. 138/04) vsebuje naslednjo končno določbo:
»2. člen
Ta sprememba začne veljati naslednji dan po
objavi v Uradnem listu Republike Slovenije.«.

Sprememba Sklepa o ustanovitvi Kmetijsko
gozdarskega zavoda Nova Gorica (Uradni list RS, št. 71/10) vsebuje naslednjo končno določbo:
»2. člen
Ta sprememba začne veljati naslednji dan po
objavi v Uradnem listu Republike Slovenije.«.