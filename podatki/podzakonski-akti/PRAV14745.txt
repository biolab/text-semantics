1. člen
S tem pravilnikom se določajo oblika, vsebina in postopek za
izdajo diplom, potrdil o opravljenem izpopolnjevanju po študijskem programu za
izpopolnjevanje in potrdil o drugih oblikah izobraževanja.
2. člen
(1) Fakulteta za informacijske študije v Novem mestu (v
nadaljnjem besedilu: fakulteta) izdaja naslednje diplome in potrdila o
izobraževanju:
-       
diplome,
-       
dvojnike diplom in
-       
potrdila o opravljenih izpopolnjevanjih po študijskih programih za
izpopolnjevanje.
(2) Listine iz prvega odstavka so javne listine. Javne
listine so tudi potrdilo o vpisu, potrdilo o opravljenih izpitih in potrdilo o
diplomiranju, ki jih študentom ali diplomantom izda fakulteta.
(3) Fakulteta izdaja potrdila, ki niso javne listine, o
različnih oblikah neformalnega izobraževanja, ki ga izvaja.
3. člen
(1) Diploma se izda po opravljenih vseh obveznostih
študijskega programa za pridobitev izobrazbe.
(2) Diploma se izdaja na debelejšem papirju (vsaj 220
gramski), dimenzij A4 (210 mm x 297 mm), na katerem je natisnjen znak Fakultete
za informacijske študije v Novem mestu in besedilo, kot je prikazano v prilogi.
(3) Mapa diplome ima dimenzije ca. 215 mm x 315 mm, na kateri
je natisnjen znak Fakultete za informacijske študije v Novem mestu.
(4) Barva papirja, barva tiska in tipografija diplome in mape
diplome sledi navodilom iz celostne grafične podobe (CGP) fakultete. V primeru
uporabe materialov, kjer ni na voljo točno določena niansa barve, se izbere
tista, ki je vizualno najbližja CGP.
(5) Sestavni del diplome je priloga k diplomi, izdana v
slovenskem in angleškem jeziku.
4. člen
Fakulteta podeljuje diplome o zaključenih študijskih
programih prve stopnje (visokošolski strokovni študijski programi,
univerzitetni študijski programi), druge stopnje (magistrski študijski programi)
in tretje stopnje (doktorski študijski programi).
5. člen
(1) Diploma vsebuje: ime fakultete, ime akreditiranega
študijskega programa, stopnjo pridobljene izobrazbe, pridobljen strokovni
oziroma znanstveni naslov, ime in priimek kandidata ter datum in kraj njegovega
rojstva.
(2) Diploma ima zaporedno številko, datum diplomiranja, datum
izdaje, pečat fakultete ter podpis trenutnega dekana fakultete.
(3) Diploma strokovnega magisterija vsebuje poleg podatkov iz
prvega in drugega odstavka tega člena tudi naslov magistrske naloge.
(4) Diploma doktorskega študija vsebuje poleg podatkov iz
prvega in drugega odstavka tega člena tudi naslov doktorske disertacije.
6. člen
(1) V se diplome in potrdila, ki jih izdaja fakulteta in so
javne listine, so sestavljene v slovenščini.
(2) Priloga k diplomi, ki je sestavni del diplome, je
sestavljena v slovenščini in angleščini na posebnem obrazcu, ki ga predpiše
minister, pristojen za visoko šolstvo.
7. člen
(1) Fakulteta izda potrdilo o zaključenih oblikah
neformalnega izobraževanja, ki jih izvaja (tečaji, seminarji, poletne šole,
programi usposabljanja ipd.). Potrdilo podpiše dekan. Tako potrdilo ni javna
listina.
(2) Potrdilo iz prvega odstavka vsebuje: ime in priimek
kandidata ter datum in kraj njegovega rojstva, naslov programa izobraževanja,
podatke o vsebini, trajanju in izvajalcih izobraževanja, zaporedno številko,
datum izdaje, žig fakultete ter podpis dekana FIŠ, lahko pa tudi podatke o
pridobljenih znanjih in kreditnih točkah, če je program ovrednoten s kreditnimi
točkami.
8. člen
O izdanih diplomah in potrdilih fakulteta vodi posebno
evidenco v skladu z zakonom in s posebnimi predpisi.
9. člen
(1) Fakulteta izda dvojnik diplome diplomantu, ki je ustrezno
preklical izgubljeno, uničeno ali odtujeno diplomo, če je iz evidence, ki jo
vodi fakulteta, razvidno, da mu je bil po končanih študijskih obveznostih izdan
izvirnik diplome.
(2) Dvojnik diplome se izda na papirju, ki se v danem
trenutku uporablja za izdajo diplom fakultete, s tem da je v gornjem desnem
kotu na prvi strani napisano, da gre za dvojnik.
(3) Na prvi strani dvojnika diplome se z izjemo zaporedne
številke navedejo podatki, ki jih mora po tem pravilniku vsebovati diploma, s
tem da se namesto lastnoročnega podpisa pri imenih podpisnikov zapiše »l. r.«.
(4) Na hrbtni strani dvojnika diplome trenutni dekan
fakultete, na kateri je študij potekal, podpišeta klavzulo o skladnosti
podatkov dvojnika diplome s podatki evidence, na temelju katere se dvojnik
diplome izdaja. Na hrbtni strani dvojnika diplome se odtisne pečat fakultete.
V evidenco o izdanih diplomah se vpiše
podatek o izdanem dvojniku diplome, skupaj s podatki o preklicu izvirnika.
10. člen
Ta pravilnik začne veljati naslednji dan po objavi v Uradnem
listu Republike Slovenije.
Dekan
prof. dr. Matej Makarovič

Priloga:
Vzorci diplom