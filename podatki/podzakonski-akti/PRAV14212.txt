1. člen
(vsebina)
(1) Ta pravilnik določa natančnejšo vsebino podatkov v
evidenci žičniških naprav in subjektov, ki vplivajo na varnost obratovanja
žičniških naprav ter postopek posredovanja teh podatkov.
(2) Vsebine podatkov, ki se vodijo v evidencah žičniških
naprav, so:
-       
tehnične in tehnološke lastnosti žičniških naprav,
-       
promet, kontrole in izredni dogodki na žičniških napravah,
-       
dovoljenja za obratovanje in upravljavec žičniške naprave,
-       
subjekti, ki vplivajo na varnost žičniških naprav.
(3) Ministrstvo za infrastrukturo (v nadaljnjem besedilu:
ministrstvo) za vsako od vsebin, navedenih v prejšnjem odstavku, vodi evidenco.
2. člen
(evidenca tehničnih in tehnoloških lastnosti žičniške
naprave)
(1) V evidenci tehničnih in tehnoloških lastnosti žičniških
naprav se vodijo naslednji podatki:
-       
leto izgradnje na prvi lokaciji in leto prestavitve, če je bila
prestavljena,
-       
dolžina,
-       
kapaciteta prevoza oseb na vlečnici/sedežu/kabini,
-       
zmogljivost prevozov oseb/h.
(2) Za žičnike naprave, katerih podelitev koncesije za
graditev je v pristojnosti Vlade Republike Slovenije, se za vnos v evidenco iz
prejšnjega odstavka uporabijo podatki iz sklenjenih koncesijskih pogodb, za
ostale žičniške naprave pa podatke ministrstvu zagotovi upravljavec žičniških
naprav.
3. člen
(evidenca o prometu, kontrolah in izrednih dogodkih na
žičniških napravah)
(1) V evidenci o prometu na žičniških napravah se za
posamezno vrsto žičniških naprav vodijo podatki o:
-       
prepeljanem številu oseb in opravljenih prevozih (gor in dol) v poletni
sezoni za posamezno koledarsko leto,
-       
prepeljanem številu oseb in opravljenih prevozih (gor in dol) v zimski
sezoni za posamezno leto,
-       
prepeljanem številu oseb in opravljenih prevozih (gor in dol) od 1. 1.
do 31. 12. v posameznem koledarskem letu in
-       
število obratovalnih dni in ur za posamezno žičniško napravo.
(2) Podatke o mesečnem prepeljanem številu oseb in
opravljenih prevozih (gor in dol) ter mesečno število obratovalnih dni in ur za
posamezno žičniško napravo mora upravljavec, na katerega je izdano dovoljenje
za obratovanje posamezne žičniške naprave, posredovati ministrstvu v pisni,
elektronski obliki ali z vnosom v aplikacijo na spletni povezavi, do konca maja
za preteklo koledarsko leto in zimsko sezono. Na enak način mora upravljavec do
konca oktobra posredovati podatke o prevozih v poletni sezoni za tekoče leto.
(3) Če ministrstvo s pogodbo za zbiranje podatkov o prevozih
na žičniških napravah pooblasti zunanjega izvajalca, mora upravljavec temu na
njegov poziv posredovati podatke o prevozih v obsegu iz prvega odstavka tega
člena oziroma v skladu s pogodbo med ministrstvom in pogodbenim izvajalcem.
(4) Podatki o kontrolah oziroma opravljenih strokovno
tehničnih pregledih se vodijo v evidenci izdanih dovoljenj za obratovanje
žičniških naprav.
(5) Ministrstvo vodi podatke o izrednih dogodkih, o katerih
upravljavec na podlagi 52. člena Zakona o žičniških napravah za prevoz oseb
(Uradni list RS, št. 126/03, 56/13, 33/14 in 200/20) obvesti inšpektorja za
žičniške naprave. Inšpektorat, pristojen za žičniške naprave, najpozneje do 30.
junija tekočega leta, za preteklo leto, ministrstvu za posamezen izreden
dogodek, sporoči:
-       
vrsto izrednega dogodka z navedbo naprave in njene lokacije,
-       
datum in čas izrednega dogodka.
(6) Podatki iz prejšnjega odstavka se vodijo po letih.
4. člen
(evidenca dovoljenj za obratovanje in upravljavcev žičniških
naprav)
(1) V evidenci dovoljenj za obratovanje in upravljavcih
žičniških naprav se vodijo podatki o upravljavcu žičniške naprave (naziv
upravljavca, naslov in elektronski naslov), številke izdanih dovoljenj za
obratovanje, datum izdaje, veljavnost, datumi strokovno tehničnih pregledov in
njihov izvajalec.
(2) Podatke vnaša ministrstvo na podlagi podatkov iz prejetih
vlog in izdanih dovoljenj za obratovanje žičniških naprav.
5. člen
(evidenca o subjektih, ki vplivajo na varnost žičniških
naprav)
(1) Ministrstvo vodi evidenco o pooblaščenih organizacijah za
opravljanje strokovno tehničnih pregledov žičniških naprav in organov za
ugotavljanje skladnosti. V evidenci vodi naslednje podatke:
-       
naziv pravne osebe ali podjetnika posameznika, ki mu je ministrstvo
izdalo pooblastilo za opravljanje strokovno tehničnih pregledov žičniških
naprav,
-       
obseg pooblastila,
-       
številka in datum pooblastila in
-       
datum odvzema pooblastila.
(2) Ministrstvo vodi evidenco izdanih pooblastil za vodje
obratovanja žičniških naprav. V evidenci vodi naslednje podatke:
-       
ime in priimek, datum rojstva, naslov,
-       
številka in datum izdaje pooblastila,
-       
datum opravljenega izpita,
-       
številka in datum odločbe o odvzemu pooblastila in
-       
EMŠO.
(3) Ministrstvo vodi evidenco o pooblaščenih izobraževalnih
organizacijah. V evidenci vodi naslednje podatke:
-       
naziv pravne osebe ali podjetnika posameznika,
-       
naslov in
-       
datum pričetka in zaključka izvajanja izobraževanja.
(4) Pooblaščena izobraževalna organizacija vodi podatke o
strokovni usposobljenosti osebja za obratovanje žičniških naprav z naslednjimi
podatki:
-       
ime in priimek,
-       
datum rojstva,
-       
naslov in
-       
številka in datum izdaje potrdila o strokovni usposobljenosti.
(5) Podatki iz prejšnjega odstavka se vodijo za:
-       
strojnike (vlečnic, sedežnic, nihalnih žičnic in vzpenjač),
-       
strojnike voznike žičniških naprav (vlečnic in sedežnic),
-       
vodje obratovanja (vlečnic, sedežnic, nihalne žičnice in vzpenjače) in
-       
izvajalce strokovnih del z vrvmi (spletanje in krajšanje pramenastih
vrvi, zalivanje vrvnih konusov, popuščanje nosilnih vrvi in sanacije poškodb na
vrveh).
(6) Ministrstvo vodi evidenco o organih za ugotavljanje
skladnosti. V evidenci vodi naslednje podatke:
-       
podatki organa (naziv, sedež, kontaktna oseba),
-       
številka in datum odločbe.
(7) Ministrstvo v evidenci koncesij za izvajanje javnega
prevoza po žičniških napravah vodi naslednje podatke:
-       
naziv in naslov koncedenta,
-       
naziv in naslov koncesionarja,
-       
ime, vrsta in lokacija žičniške naprave,
-       
številka in datum koncesijske pogodbe in
-       
trajanje koncesijske dobe za izvajanje javnega prevoza.
PREHODNA IN KONČNA DOLOČBA
6. člen
(podatki o žičniških napravah)
Za ostale žičniške naprave iz drugega odstavka 2. člena tega
pravilnika upravljavec posreduje podatke ministrstvu pred izdajo prvega
(naslednjega) dovoljenja za obratovanje po uveljavitvi tega pravilnika.
7. člen
(začetek veljavnosti)
Ta pravilnik začne veljati petnajsti dan po objavi v Uradnem
listu Republike Slovenije, uporablja pa se od 1. januarja 2022.
Št. 007-16/2021
Ljubljana, dne 24. maja 2021
EVA 2021-2430-0008
Jernej Vrtovec
minister
za infrastrukturo