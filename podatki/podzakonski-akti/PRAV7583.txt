SPLOŠNA DOLOČBA
1. člen
(1) Ta pravilnik podrobneje
določa način izdajanje strokovne literature.
(2) Izdajatelj strokovne literature je
Ministrstvo za pravosodje (v nadaljnjem besedilu: ministrstvo).
(3) Ministrstvo izdaja strokovno literaturo
tudi v elektronski obliki.
PRAVOSODNI BILTEN
2. člen
(1) Pravosodni bilten (v
nadaljnjem besedilu: PB) služi kot strokovni priročnik za sodnike, državne
tožilce, pravobranilce ter druge funkcionarje in zaposlene v pravosodnih
organih.
(2) Naročila z navedbo števila izvodov
lahko ministrstvu posredujejo tudi Odvetniška zbornica Slovenije in Notarska
zbornica Slovenije ter individualni naročniki.
(3) Obseg in vsebino posamezne
številke PB določa uredniški odbor (v nadaljnjem besedilu: odbor).
(4) Ko se odbor odloči glede vsebine
in obsega publikacije, posreduje predsednik odbora seznam prispevkov za objavo
v posamezni številki PB ministrstvu, ki začne z izvajanjem postopkov za izdajo
PB.
2.a člen
Avtorji svoje strokovne prispevke pošljejo
tajnici uredniškega odbora v elektronski obliki.
3. člen
(1) Odbor je sestavljen iz
šestih članov, in sicer: 
-      
predstavnik Vrhovnega sodišča Republike
Slovenije;
-      
predstavnik Vrhovnega državnega tožilstva
Republike Slovenije;
-      
predstavnik Državnega pravobranilstva Republike
Slovenije;
-      
predstavnik Odvetniške zbornice Slovenije;
-      
predstavnik Notarske zbornice Slovenije;
-      
predstavnik Ministrstva za pravosodje –
direktor/-ica Centra za izobraževanje v pravosodju (v nadaljnjem besedilu CIP).
(2) Člani odbora izberejo predsednika
odbora in njegovega namestnika.
(3) Člane odbora imenuje minister,
pristojen za pravosodje, in to na predlog organov iz prvega odstavka tega
člena.
(4) Mandat članov odbora je pet let.
4. člen
Predsednik odbora sklicuje in vodi seje,
opravlja uredniško delo, usklajuje delo v zvezi z izdajo publikacije z
ministrstvom, podpisuje sklepe uredniškega odbora in skrbi za njihovo
realizacijo.
5. člen
Odbor določi enkrat letno, praviloma na
prvi seji uredniškega odbora v koledarskem letu, vendar pred izdajo prve
številke v tekočem letu, višino avtorskega honorarja za avtorsko polo za
prispevke, ki bodo objavljeni v PB v tekočem letu.
6. člen
(1) Odbor odloča na sejah z
večino glasov. V primeru neodločenega glasovanja odloča glas predsednika
odbora.
(2) (črtan).
7. člen
(1) O sejah odbora se vodi
zapisnik, ki vsebuje podatke o kraju, datumu in zaporedni številki seje, imenih
prisotnih, zadevah, ki jih je odbor obravnaval, o njegovih stališčih, mnenjih
in sklepih.
(2) Zapisnik se izroči članom odbora
skupaj s sklicem za naslednjo sejo, na kateri se praviloma zapisnik tudi
potrdi. Morebitne pripombe se vnesejo v zapisnik seje, na kateri so bile dane.
(3) V nujnih primerih, če ni mogoče
pravočasno sklicati seje odbora, lahko odbor odloči o zadevi iz svoje pristojnosti
na korespondenčni seji. Predsednik odbora določi rok ter način oziroma
postopek, po katerem naj se člani izjavijo o zadevi. Odločitev je sprejeta, če
se jih več kakor polovica strinja s predlogom.
(4) O korespondenčni seji se sestavi
zapisnik, predsednik odbora pa člane odbora obvesti o odločitvi na naslednji
seji.
(5) Članom odbora se za udeležbo na sejah
povrnejo potni stroški.
8. člen
Naloge ministrstva v zvezi z izdajo PB so
naslednje:
-      
zbiranje novih strokovnih prispevkov za objavo
v PB;
-      
zbiranje naročil za posamezno številko PB
(pravosodni organi, odvetniki, notarji in drugi individualni naročniki);
-      
vodenje evidence o naročnikih in številu
naročenih izvodov posamezne številke PB;
-      
izvedba morebitnih potrebnih postopkov javnih
naročil male vrednosti za posamezne storitve (lektoriranje, prevajanje
prispevkov tujih avtorjev, tiskarske in založniške storitve);
-      
(črtana);
-      
ocena potrebnih sredstev za izdajo PB;
-      
izvedba postopka za določitev cene izvoda PB za
proračunske uporabnike in zunanje naročnike;
-      
pridobitev soglasja Vlade RS glede cenika
publikacije;
-      
priprava avtorskih pogodb za avtorje strokovnih
prispevkov;
-      
izplačilo avtorskih honorarjev;
-      
vodenje evidence avtorskih pogodb in pogodb o
delu;
-      
spremljanje finančnega poslovanja v zvezi z
izdajo publikacije;
-      
priprava in planiranje proračunskih sredstev za
izdajo publikacije in ostala finančna opravila, ki jih mora opravljati skrbnik
postavke (spremljanje finančnega stanja na postavki – prihodki, odhodki, odprte
postavke, priprava poročil in obrazložitev stanja na postavki);
-      
pošiljanje publikacije naročnikom;
-      
izstavitev računov naročnikom publikacije;
-      
druga administrativno-tehnična opravila,
potrebna za izdajo PB.
9. člen
(1) Letno število posameznih
številk PB je odvisno od števila in obsega poslanih prispevkov.
(2) Število izvodov posamezne številke
PB se prilagodi potrebam pravosodnih organov in drugih naročnikov PB.
10. člen
Izdajanje strokovne literature je lastna
dejavnost ministrstva.

Pravilnik o izdajanju strokovne literature
(Uradni list RS, št. 31/06)
vsebuje naslednjo končno določbo:
»11. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o izdajanju strokovne literature (Uradni list RS, št. 4/11) vsebuje naslednjo končno določbo:
»9. člen
Ta pravilnik začne veljati naslednji dan po
objavi v Uradnem listu Republike Slovenije.«.