I. SLUŽBENO OBLAČILO
Službeno oblačilo odvetnika je odvetniška toga.
Odvetniška toga je posebno vrhnje oblačilo vijoličaste barve
(des. 7100), ki ga odvetnik obleče preko svoje obleke.
Kroj in blago odvetniške toge sta enotna za vse odvetnike.
Na levi rami odvetniške toge je pripeto odvetniško znamenje.
Odvetniško znamenje je trak vijoličaste barve, ki ima na
sprednjem spodnjem robu svileno obrobo vijoličaste barve.
Odvetniško znamenje je pripeto na togo z okroglo priponko.
Odvetniki imajo okroglo priponko vijoličaste barve,
odvetniški kandidati pa modre barve.
II. NOŠENJE SLUŽBENEGA OBLAČILA
Odvetnik nosi togo ob zastopanju strank na narokih, glavnih
obravnavah in javnih sejah senata.
Odvetnik je dolžan skrbeti za dostojen izgled in vzdrževanje
svoje toge.
III. KONČNA DOLOČBA
To navodilo začne veljati naslednji dn po objavi v Uradnem
listu Republike Slovenije.
Št. 403-67/94
Ljubljana, dne 30. maja 1995.
Meta Zupančič l. r. 
Ministrica 
za pravosodje