1. člen
Šteje se, da je vojni invalid, padli borec
ali druga oseba (v nadaljnjem besedilu: vojni invalid) preživljala družinskega
člana iz 9. člena zakona o vojnih invalidih (Uradni list RS, št. 63/95; v
nadaljnjem besedilu: zakon), če ta kumulativno izpolnjuje naslednje pogoje:
1.     
da je živel z vojnim invalidom v skupnem gospodinjstvu vsaj zadnje leto
pred njegovo smrtjo oziroma od rojstva dalje, če je bil mlajši od leta dni, ali
je imel z njim skupno stalno ali začasno prebivališče;
2.     
da njegovi redni prejemki v mesecu vložitve zahteve za priznanje pravice
do družinske invalidnine ne dosegajo osnove za ugotavljanje pravice do
družinskega dodatka in za določanje njegove višine po predpisih o vojnih
invalidih.
Za redne prejemke družinskega člana iz 2.
točke prejšnjega odstavka se poleg družinske oziroma vdovske pokojnine, ki jo
je uveljavil po pokojnem vojnem invalidu, štejejo vsi redni dohodki in
prejemki, ki se upoštevajo pri ugotavljanju pravice do družinskega dodatka in
za določanje njegove višine po predpisih o vojnih invalidih.
1.a člen
Šteje se, da je padli borec iz vojaške
agresije na Republiko Slovenijo leta 1991 preživljal svoje starše, če ti
izpolnjujejo pogoje iz 2. točke prvega odstavka 1. člena tega pravilnika.
Šteje se, da je padli borec iz vojaške
agresije na Republiko Slovenijo leta 1991 preživljal svojega zakonca, če ta
izpolnjuje pogoj iz 1. točke prvega odstavka 1. člena tega pravilnika.

Pravilnik o opredelitvi pogoja preživljanja
družinskih članov (Uradni list RS, št. 26/96) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah pravilnika
o opredelitvi pogoja preživljanja družinskih članov (Uradni list RS, št. 80/04) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se od 1. septembra
2004.«.

Pravilnik o dopolnitvi Pravilnika o
opredelitvi pogoja preživljanja družinskih članov (Uradni list RS, št. 106/12) vsebuje naslednjo končno določbo:
»2. člen
Ta pravilnik začne veljati petnajsti dan po
objavi v Uradnem listu Republike Slovenije.«.