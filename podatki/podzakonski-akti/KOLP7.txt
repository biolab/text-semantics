I. SPLOŠNE DOLOČBE
1. Stranke kolektivne pogodbe
To kolektivno pogodbo sklenejo Ministrstvo
za kulturo Vlade Republike Slovenije na strani delodajalcev in reprezentativni
sindikati v dejavnosti kulture na območju Slovenije na strani delojemalcev. 
2. Veljavnost kolektivne pogodbe
Kolektivna pogodba velja in se uporablja za
vse zavode in delodajalce v dejavnostih kulture ter za vse delavce v Republiki
Sloveniji, ki so pri njih zaposleni. Za direktorje ne velja poglavje o plačah,
druge določbe te pogodbe pa veljajo, če njihova uporaba ni izrecno izključena s
pogodbo o zaposlitvi.
Izraz zaposleni delavci pomeni delavce, ki
so sklenili delovno razmerje za določen ali nedoločen čas, s polnim ali krajšim
delovnim časom od polnega.
Ta pogodba velja tudi za učence in študente
na praksi, in sicer v določbah, ki jih zadevajo.
Določbe te kolektivne pogodbe se
uporabljajo kot splošni akt v smislu določb zakona o delovnih razmerjih, če ni
s kolektivno pogodbo ali drugim splošnim aktom posamezne kulturne dejavnosti
ali zavoda drugače določeno.
Če ob izteku veljavnosti te pogodbe ni
sklenjena nova in če je nobena od pogodbenih strank ne odpove, se njena
veljavnost podaljša do sklenitve nove.
II. OBLIGACIJSKE DOLOČBE
1. Pozitivna izvedbena dolžnost
Stranki, kolektivne pogodbe si morata z
vsemi legalnimi sredstvi, ki so na voljo, prizadevati za uresničevanje in
spoštovanje njenih določb.
2. Negativna izvedbena dolžnost
Stranki sta dolžni opustiti vsako dejanje,
ki bi nasprotovalo izvrševanju te kolektivne pogodbe.
3. Sklenitev, sprememba in dopolnitev
kolektivne pogodbe
Postopek za sklenitev nove kolektivne
pogodbe se začne na pobudo ene od strank vsaj tri mesece pred iztekom
veljavnosti te kolektivne pogodbe.
Pri sklenitvi, spremembi in dopolnitvi
kolektivne pogodbe nastopajo reprezentativni sindikati kot ena stranka na
strani delavcev.
Spremembo ali dopolnitev kolektivne pogodbe
lahko pogodbeni stranki predlagata kadarkoli.
Vsak sindikat lahko s soglasjem drugih
sindikatov samostojno zahteva spremembo ali dopolnitev kolektivne pogodbe.
Pogodbena stranka, ki želi spremembo
oziroma dopolnitev kolektivne pogodbe, predloži drugi stranki svojo obrazloženo
zahtevo v pisni obliki.
Druga stranka se je dolžna do predloga
opredeliti v 30 dneh po njegovem prejemu.
V primeru, če nasprotna stranka predloga ne
sprejme, ali se do njega ne opredeli v 30 dneh po prejemu, začne stranka
predlagateljica postopek pred komisijo za poravnavo.
Določbe te točke, ki se nanašajo na
spremembe in dopolnitve te kolektivne pogodbe, se smiselno uporabljajo tudi za
postopek sklenitve nove kolektivne pogodbe.
4. Reševanje sporov
Za reševanje sporov med strankama
kolektivne pogodbe, ki jih ni bilo mogoče rešiti z medsebojnimi pogajanji, se
ustanovita komisija za poravnavo in arbitražni svet.
Do spora med strankama pride, če se ne
sporazumeta o sklenitvi, spremembi oziroma dopolnitvi kolektivne pogodbe
oziroma o drugih ukrepih za reševanje spornih vprašanj.
5. Sestava komisije za poravnavo
V komisijo za poravnavo vsaka stranka
imenuje po dva člana. Člani komisije imenujejo iz vrst uglednih kulturnih
delavcev sporazumno predsednika komisije kot petega člana.
6. Začetek postopka
Postopek poravnave se začne na zahtevo ene
izmed strank.
7. Učinki poravnave
Poravnava velja za neuspešno, če ena od
strank ne imenuje članov komisije za poravnavo, če člani ne imenujejo
predsednika komisije ali če ena od strank pisno izjavi, da je bila poravnava
neuspešna.
Ko je poravnava uspešna, morata stranki
sprejeti pisni sporazum. Sporazum tako postane enakovredna sestavina kolektivne
pogodbe.
Če je poravnava neuspešna, odloči o spornih
vprašanjih arbitražni svet.
8. Imenovanje arbitražnega sveta
Arbitražni svet ima tri člane in prav
toliko namestnikov. Vsaka stranka imenuje enega člana in njegovega namestnika.
Predsednika in njegovega namestnika imenujeta stranki sporazumno.
Če ne moreta sporazumno določiti
predsednika in njegovega namestnika, ju imenuje republiško sodišče, pristojno
za delovne spore.
9. Odbor za razlago kolektivne pogodbe
Stranki kolektivne pogodbe sporazumno
imenujeta petčlanski odbor za razlago kolektivne pogodbe, pri čemer sindikata
GLOSA in SVIZ predlagata po enega člana, Ministrstvo za kulturo dva člana in
obe stranki neodvisnega člana, ki vodi odbor. Vsak član, razen predsednika, ima
namestnika, ki ima v času odsotnosti člana polna pooblastila.
Delo odbora organizira in financira Ministrstvo za kulturo.
10. Posledice kršitve pravic in
dolžnosti strank
V primeru, če ena od strank krši
obveznosti, ki jih je prevzela s to kolektivno pogodbo, lahko pogodbi zvesta
stranka od nje odstopi. Svoj odstop mora drugi stranki pisno napovedati najmanj
tri mesece pred nameravanim odstopom.
Trimesečni rok začne teči z dnem prejema
pisne napovedi iz prejšnjega odstavka.
Pred iztekom trimesečnega roka od te
pogodbe ni mogoče odstopiti.
III. DOLOČBE O OBVEŠČANJU DELAVCEV IN DELOVANJU SINDIKATOV
1. Obveščanje
1. člen
Direktor in organi upravljanja zagotavljajo
obveščanje delavcev o vseh zadevah, ki vplivajo na socialno-ekonomski položaj
in pravice ter obveznosti delavcev iz dela in delovnega razmerja.
Delavce obveščajo zlasti o:
-      
spremembah dejavnosti oziroma programov zavoda,
-      
spremembah organiziranosti, organizacije dela in delovnih postopkov,
-      
letnih programih dela in poslovanja in njihovem uresničevanju,
-      
spremembah zakonov in novih zakonih ter o drugih predpisih in splošnih
aktih,.ki zadevajo delavce v kulturnih dejavnostih,.
-      
predvidenih kadrovskih spremembah (novo zaposlovanje, prerazporejanje,
kolektivni odpusti) in razlogih zanje,
-      
letni razporeditvi in občasnih prerazporeditvah delovnega časa,
-      
merilih za ugotavljanje skupinske' in posamične delovne uspešnosti,
specifične za zavod,
-      
merilih za spodbujanje inovativnosti,
-      
ukrepih za zdravo in varno delovno okolje.
O zadevah iz prejšnjega odstavka je treba
delavce obvestiti pred sprejemom odločitev.
2. Dajanje mnenj
2. člen
Kadar svet zavoda ali direktor odločata o
delavčevih pravicah in dolžnostih iz dela, morata poprej pridobiti njihovo
mnenje o:
-      
zaposlovanju in odpuščanju delavcev ne glede na razloge,
-      
zaposlovanju oziroma nadaljevanju dela delavcev, ki izpolnjujejo pogoje
za starostno upokojitev,
-      
začetku in koncu delovnega časa, odmorih med delom in razporeditvi
tedenskega delovnega časa,
-      
času, kraju in načinu izplačil osebnih dohodkov in drugih osebnih
prejemkov,
-      
uvajanju novih načinov ugotavljanja delovne uspešnosti in določanju
delitve plač in drugih osebnih prejemkov na tej podlagi,
-      
ukrepih za preprečevanje poškodb pri delu in poklicnih bolezni,
-      
določanju delovnega reda in discipline ter uvajanju različnih oblik
nadzora nad delom, obnašanjem in učinkovitostjo dela zaposlenih.
Če svet zavoda ali direktor pri odločitvi
nista upoštevala mnenja delavcev,'morata delavce obvestiti o razlogih, zaradi
katerih njihovih mnenj nista mogla upoštevati.
Svet zavoda ali direktor lahko sama
odločita o zadevah iz prvega odstavka tega člena, če delavci ne posredujejo
svojega mnenja v osmih dneh od dneva, ko so bili zanj zaprošeni.
3. Pogoji za delo sindikata
3. člen
Ta kolektivna pogodba ne posega v pravice,
obveznosti in odgovornosti sindikatov, da v skladu s svojo vlogo in nalogami
delujejo v zavodu, dajejo pobude, predloge, zavzemajo stališča in postavljajo
zahteve, pristojnim organom. Delovanja sindikatov z odločitvami v zavodu ni
mogoče omejiti.
4. člen
Direktor, pooblaščeni delavci in strokovne
službe zagotavljajo sindikatu podatke o vseh vprašanjih, o katerih odločajo
organi upravljanja in pooblaščeni delavci in ki se nanašajo na
socialnoekonomski in delovni položaj ter pravice, obveznosti in odgovornosti
delavcev iz dela in delovnega razmerja.
Direktor in strokovne službe zagotavljajo
sindikatu sodelovanje v vseh postopkih odločanja o pravicah, obveznostih in
odgovornostih delavcev iz delovnega razmerja.
Direktor, pooblaščeni delavci in strokovne
službe vročajo sindikatu gradiva za seje vseh organov zavoda in omogočajo
sodelovanje njegovih predstavnikov na teh sejah.
5. člen
Pristojni organi so dolžni sindikatu
omogočiti sodelovanje na sejah organov, ko odločajo o reševanju individualnih
sporov iz dela in delovnega razmerja.
6. člen
Za delo sindikata v zavodu mora biti
zagotovljeno:
-      
sindikalnemu zaupniku najmanj ena plačana ura letno za vsakega delavca v
zavodu, vendar ne manj kot 50 ur letno, za opravljanje njegovih funkcij in za
sodelovanje pri delu organov sindikata izven zavoda. V tako določeno število ur
se ne všteva sodelovanje sindikalnih zaupnikov v organih sindikata dejavnosti
in njegovih zvez oziroma združenj. Ne glede na število sindikalnih zaupnikov
skupno število plačanih ur za njihovo sindikalno delo (t. j. za delo vseh
zaupnikov) ne sme biti manjše kot število delavcev v zavodu in ne manjše kot 50
ur letno;
-      
o okvirnem načinu izrabe določenega števila ur za delo sindikalnega
zaupnika se dogovorita vodstvo sindikata in direktor zavoda. Pri tem upoštevata
potrebe in interese članov sindikata in zahteve delovnega procesa;
-      
prost dostop zunanjih sindikalnih predstavnikov v zavod na podlagi
vnaprejšnjega obvestila;
-      
svoboda sindikalnega obveščanja in razpečevanja sindikalnega tiska;
-      
strokovna pomoč in drugi pogoji (prostori, tehnično in administrativno
delo ipd.) za delo sindikata, njegovih organov in sindikalnih zaupnikov;
-      
tehnična izvedba obračuna in plačevanja članarine sindikatu za člane
sindikata.
7. člen
Pravice in dolžnosti zavoda oziroma
delodajalca in sindikatov se podrobneje urejajo s posebno pogodbo o sindikalnem
delovanju v zavodu oziroma pri delodajalcu.
S pogodbo se uredi zlasti:
-      
pogoji za delovanje sindikatov na področju varstva delavskih pravic,
-      
pogoji za delo in nadomestila za delo sindikalnih zaupnikov ter druge
njihove pravice,
-      
obveznosti in odgovornosti pooblaščenih organov zavoda oziroma
delodajalca do sindikatov.
8. člen
Sindikat uporablja za organiziranje in
vodenje stavke stavkovna pravila v skladu z zakonom o stavki.
9. člen
Sindikalni zaupniki uživajo pravice iz
tretjega in četrtega odstavka 5. člena zakona o delovnih razmerjih (Uradni 1.
RS, št. 14/90) še dve leti po preteku svoje funkcije.
IV. SODELOVANJE DELAVCEV PRI UPRAVLJANJU ZAVODA
10. člen
Delavci sodelujejo pri upravljanju zavoda
kot posamezniki in preko delavskih predstavništev v skladu z določili zakona o
sodelovanju delavcev pri upravljanju.
a) Delavci posamezniki
Zavod mora delavcu posamezniku omogočiti
sodelovanje pri upravljanju zavoda.
Delavec posameznik ima pravico:
-      
do pobude in odgovorov na to pobudo, če se nanašajo na njegovo delovno
mesto ali na njegovo delovno oziroma organizacijsko enoto;
-      
biti pravočasno obveščen o spremembah na svojem delovnem področju;
-      
povedati svoje mnenje o vseh vprašanjih, ki se nanašajo na organizacijo
delovnega mesta in delovni proces;
-      
zahtevati, da mu delodajalec oziroma od njega pooblaščeni delavec
pojasni vprašanja s področja plač in z drugih področij delovnih razmerij.
Pobude, vprašanja in zahteve iz prve in
četrte alineje prejšnjega odstavka delavec pisno ali ustno naslavlja na
neposredno nadrejenega delavca. Neposredno nadrejeni delavec je dolžan pobude
in vprašanja takoj posredovati pooblaščenim delavcem zavoda.
Direktor oziroma pooblaščeni delavec mora
na pisno pobudo, zahtevo ali vprašanje pisno odgovoriti najkasneje v 30 dneh po
prejemu pisne pobude, zahteve ali vprašanja.
b) Delavsko predstavništvo
V zavodu, kjer je zaposlenih do 20
delavcev, se delavsko predstavništvo ne oblikuje. Delavci takega zavoda
sodelujejo pri upravljanju zavoda preko delavskega zaupnika.
Delavsko predstavništvo sestavlja glede na
število zaposlenih v zavodu:
-      
v zavodu z več kot 20 do 100 delavcev – pet članov
-      
v zavodu z več kot 100 do 200 delavcev – sedem članov
-      
v zavodu z več kot 200 do 400 delavcev – devet članov.
Mandat članov delavskega predstavništva
traja 4 leta. Kandidate za člane delavskega predstavništva predlagajo
reprezentativni sindikati v zavodu, in sicer skladno s številom članov
posameznega reprezentativnega sindikata v zavodu.
Za volitve članov delavskega predstavništva
se smiselno uporabljajo določbe zakona o sodelovanju delavcev pri upravljanju.
Delovanje delavskega predstavništva se
uredi s poslovnikom.
Tehnična izvedba volitev in plačilo
stroškov zanje je naloga zavoda.
1. Predhodno mnenje
Organ upravljanja oziroma direktor mora
pridobiti predhodno mnenje delavskega predstavništva o naslednjih zadevah:
-      
uvajanje novih načinov ugotavljanja delovne uspešnosti in določanja
delitve plače in drugih osebnih prejemkov na tej podlagi,
-      
ukrepih za preprečevanje poškodb pri delu in poklicnih bolezni,
-      
določanju delovnega reda in discipline ter uvajanja različnih oblik
nadzora nad delom, obnašanjem in učinkovitostjo dela zaposlenih,
-      
začetku in koncu delovnega časa, odmorov med delom in razporeditve
tedenskega delovnega časa,
-      
času, kraju in načinu izplačil plače in drugih osebnih prejemkov.
Če organ upravljanja oziroma direktor pri
odločanju o zadevah iz prejšnjega odstavka ni upošteval mnenj delavskega
predstavništva, mora le tega obvestiti o razlogih, zaradi katerih njegovega
stališča ni mogel upoštevati.
Organ upravljanja oziroma direktor lahko
sam odloči o zadevah iz prvega odstavka te točke, če delavsko predstavništvo ne
posreduje svojega mnenja v 8 dneh od • dneva, ko je bilo zanj zaprošeno.
Na zahtevo sindikata oziroma delavskega
predstavništva mora direktor v 8 dneh organizirati razgovor glede upoštevanja
nasprotnih razlogov delavskega predstavništva.
2. Skupno posvetovanje
Organ upravljanja oziroma direktor je
dolžan pred sprejemom obveščati delavsko predstavništvo in zahtevati skupno
posvetovanje glede:
-      
statusnih sprememb,
-      
politiki zaposlovanja in odpuščanja delavcev,
-      
sistemizacije delovnih mest,
-      
zaposlovanja oziroma nadaljevanja dela delavcev, ki izpolnjujejo pogoje
za starostno upokojitev,
-      
razporejanje večjega števila delavcev izven zavoda. in iz kraja v kraj,
-      
sprejemanja aktov s področja dodatnega pokojninskega, invalidskega in
zdravstvenega zavarovanja.
Organ upravljanja oziroma direktor je
dolžan zahtevati skupno posvetovanje tudi glede kriterijev glede napredovanja
delavcev v zavodu, če veljavna zakonodaja predvideva, da zavod s splošnim aktom
določi kriterije o napredovanju.
Potrebne informacije je organ upravljanja
oziroma direktor dolžan posredovati delavskemu predstavništvu najmanj 30 dni
pred sprejemom odločitve, rok za predlagano skupno posvetovanje pa mora biti
najmanj 15 dni pred sprejemom odločitve.
O skupnem posvetovanju se piše zapisnik.
3. Pravice zadržanja odločitve zavoda
Delavsko predstavništvo ima pravico v osmih
dneh od dneva, ko je bilo obveščeno o sprejemu odločitve organa upravljanja
oziroma direktorja, s sklepom zadržati posamezne odločitve organa upravljanja
oziroma direktorja in istočasno sprožiti postopek za reševanje medsebojnega
spora, če organ upravljanja oziroma direktor ni zahteval mnenja oziroma ni
organiziral skupnega posvetovanja iz 1. in 2. točke tega poglavja.
V primeru iz prejšnjega odstavka organ
upravljanja oziroma direktor ne sme izvršiti odločitve vse do dokončne
odločitve pristojnega organa.
V. DELOVNA RAZMERJA
1. Sistemizacija
11. člen
Aktivnosti in posebni pogoji za sklenitev
delovnega razmerja za posamezno delovno mesto ali področje so določeni z aktom
o sistemizaciji, če niso le-ti urejeni s posebnimi predpisi.
Direktor je dolžan pri aktih iz zgornjega
odstavka predhodno pridobiti mnenje sindikata.
2. Objava delovnega mesta
12. člen
V objavi oziroma razpisu delovnega mesta je
treba navesti:
-      
čas (nedoločen ali določen), za katerega bo sklenjeno delovno razmerje;
-      
posebne pogoje za sklenitev delovnega razmerja;
-      
čas trajanja poskusnega dela, če je predvideno;
-      
rok za prijavo kandidata, ki ne sme biti krajši od 8 dni;
-      
rok, v katerem mora biti kandidat obveščen o izbiri, ki ne sme biti
daljši kot 30 dni.
13. člen
Kandidat, ki ni bil izbran, ima najkasneje
v 15 dneh po opravljeni izbiri, pravico do vpogleda v'gradivo, na podlagi
katerega je bila opravljena izbira.
3. Pogodba o zaposlitvi
14. člen
S pogodbo o zaposlitvi uredita delavec in
zavod pisno predvsem naslednja vprašanja:
-      
sklenitev in trajanje delovnega razmerja;
-      
naziv delovnega mesta, za katerega je sklenjeno delovno razmerje;
-      
tarifna oziroma plačilna skupina;
-      
poskusno delo, če je predvideno;
-      
pripravništvo, če je delovno razmerje sklenjeno s pripravnikom;
-      
kraj opravljanja dela;
-      
delovni čas, odmore, počitke in dopust;
-      
ukrepe za posebno varstvo delavcev;
-      
izobraževanje;
-      
plačo in nadomestila plače;
-      
način spremembe pogodbe;
-      
druge pravice in obveznosti delavca in zavoda.
Delavca je potrebno pred podpisom pogodbe o
zaposlitvi seznaniti z vsebino kolektivnih pogodb, ki določajo njegove pravice
in obveznosti.
Delavcu je potrebno omogočiti vpogled v
vsebino kolektivne pogodbe kadarkoli to zahteva.
V primeru, da delavec predloga pogodbe o
zaposlitvi iz 135. člena zakona o delovnih razmerjih ne podpiše v roku 30 dni
od dneva prejema predloga (razen, če ni zahteval presoje zakonitosti predloga
pogodbe o zaposlitvi), odloči o prenehanju delovnega razmerja delavca direktor.
4. Poskusno delo
15. člen
Poskusno delo za posamezna dela znaša
največ:
-      
za dela od I. do IV. skupine zahtevnosti dva meseca,
-      
za dela V. skupine zahtevnosti tri mesece,
-      
za dela VI., VII. in VIII. skupine zahtevnosti pet mesecev,
-      
za dela delavcev – nosilcev osnovne dejavnosti do dvanajst mesecev.
Dolžina poskusnega dela je določena v
pogodbi o zaposlitvi in ne more biti daljša, kot je zapisana v objavi oziroma
razpisu.
Delovna mesta, za katera je predvideno
poskusno delo, določa akt o sistemizaciji delovnih mest, ki ga pripravi
direktor, sprejme pa svet zavoda.
16. člen
Poskusno delo spremlja najmanj 3-članska
strokovna komisija, ki odloča o tem, ali ga je delavec uspešno opravil ali ne.
Komisijo imenuje direktor. Člani komisije morajo imeti najmanj enako strokovno
izobrazbo kot delavec na poskusnem delu. Strokovna komisija mora dati strokovno
oceno delavčeve usposobljenosti pred potekom poskusne dobe. Če v zavodu ni
delavcev, ki bi imeli enako strokovno izobrazbo kot delavec na poskusnem delu,
je treba komisijo sestaviti iz zunanjih članov. Eden izmed članov komisije
spremlja, nadzoruje in pomaga delavcu na poskusnem delu. Komisija svojo
odločitev sporoči s pisnim
sklepom, ki mora biti obrazložen in mora imeti pravni pouk.
17. člen
Če delavec po svoji volji odpove delovno
razmerje v času trajanja poskusnega dela, se šteje za čas prenehanja delovnega
razmerja dan, ko delavec da pisno odpoved.
Poskusno delo je izjemoma lahko daljše
zaradi odsotnosti z dela, ki je posledica daljše bolezni, vpoklica na vojaške
vaje in podobno, pri čemer pa mora odsotnost znašati več kot 10 delovnih dni.
5. Pripravništvo
18. člen
Pripravnik lahko sklene delovno razmerje za
določen ali nedoločen čas.
Pripravnik sklene delovno razmerje za določen
čas le v primeru:
-      
če ni pogojev, da se po končani pripravniški dobi in opravljenem
strokovnem izpitu zaposli na ustreznem delovnem mestu in 
-      
če si pripravnik izrecno želi pridobiti samo delovne izkušnje, potrebne
za samostojno opravljanje svojega poklica.
Pripravniška doba traja največ eno leto,
razen če zakon ne določa drugače. V tem okviru se določa: 
-      
6 mesecev za pripravnika s srednjo izobrazbo
-      
9 mesecev za pripravnika z višjo izobrazbo
-      
12 mesecev za pripravnika z visoko izobrazbo.
Pripravnika, spremlja in vodi ves čas
pripravniške dobe glavni mentor. Na koncu da poročilo o njegovem delu ter lahko
predlaga skrajšanje pripravniške dobe, toda ne več. kot za eno tretjino. O
skrajšanju pripravniške dobe odloča direktor.
Za izpopolnjevanje v posameznih vejah
stroke se pripravniku določijo posamezni mentorji oziroma inštruktorji, ki o
delu kandidata poročajo glavnemu mentorju.
Pripravnik vodi o poteku pripravništva
dnevnik.
Ob koncu pripravniške dobe opravi
pripravnik strokovni izpit, in sicer praviloma pred iztekom pripravniške dobe.
Če so pripravništvo in strokovni izpiti v
posamezni dejavnosti določeni s posebnimi predpisi, je treba uporabljati
določila teh predpisov.
Za pripravo na strokovni izpit je
pripravnik do V. stopnje strokovne izobrazbe lahko odsoten 7 dni, pripravnik
VI. in VII. stopnje strokovne izobrazbe pa 12 dni z nadomestilom plače. To
pravico lahko pripravnik izkoristi le enkrat.
19. člen
Pripravniku, ki je sklenil delovno razmerje
za določen čas, preneha delovno razmerje s potekom časa, za katerega je sklenil
delovno razmerje.
Pripravniku, ki je sklenil delovno razmerje
za nedoločen čas, preneha delovno razmerje, če strokovnega izpita tudi po
ponovnem opravljanju ne opravi.
6. Postopek ugotavljanja znanja in
zmožnosti za opravljanje del in postopek za ugotavljanje doseganja pričakovanih
rezultatov dela
20. člen
Direktor lahko začne postopek ugotavljanja
znanja in zmožnosti ter postopek ugotavljanja doseganja pričakovanih rezultatov
dela le na podlagi zbrane delovne dokumentacije in s soglasjem strokovnega
vodje.
Delavcu je potrebno poslati vabilo na
razgovor z navedbo, da gre za postopek ugotavljanja znanja in zmožnosti za
opravljanje del, ki jih opravlja. Razgovor z delavcem opravi direktor. O
razgovoru, v katerem se delavec izreče o navedbah direktorja, mora biti voden
zapisnik.
Postopek se začne z dnem, ko delavec prejme
vabilo na razgovor z direktorjem in pisno potrdi vpogled v delovno
dokumentacijo, na podlagi katere se je postopek pričel.
O začetku postopka mora biti obveščen
sindikat zavoda.
Delavčevo delo je potrebno spremljati
najmanj 30 delovnih dni, ko je delavec prisoten na delu.
V času poskusnega dela in pripravništva ni
mogoče voditi postopka ugotavljanja znanja in zmožnosti.
Postopek je javen.
21. člen
Sklep o razporeditvi delavca, za katerega
direktor oziroma organ, določen s- statutom ali pravili zavoda, ugotovi, da
nima potrebnega znanja in zmožnosti za opravljanje del delovnega mesta, h
katerim je razporejen, oziroma ki ne dosega pričakovanih rezultatov dela, na
drugo delovno mesto, ustrezno njegovemu znanju in zmožnostim, sprejme direktor
oziroma organ, določen s statutom ali pravili zavoda.
S sklepom mora biti pisno obveščen tudi
reprezentativni sindikat zavoda.
22. člen
Zoper sklep, da delavec nima potrebnega
znanja in zmožnosti, za opravljanje del oziroma ne dosega pričakovanih
rezultatov in je zato razporejen na drugo delovno mesto oziroma mu preneha
delovno razmerje, lahko delavec vloži ugovor na organ, pristojen za odločanje o
pravicah delavcev iz delovnega razmerja. Ta organ odloči o ugovoru na podlagi
ugotovitve tričlanske komisije, sestavljene iz članov, ki morajo imeti najmanj
enako stopnjo strokovne izobrazbe za določeno vrsto poklica kot delavec, ki
ugovarja. Če takih delavcev v zavodu ni, sta dva člana komisije osebi izven
zavoda, ki pa imata ustrezno strokovno izobrazbo.
Odločitev pristojnega organa je dokončna.
7. Razporejanje delavcev
a) Razporejanje na manj zahtevno delo
23. člen
Delavec je dolžan začasno opravljati manj
zahtevno delo, ki ne ustreza vrsti in stopnji njegove strokovne izobrazbe,
znanju in zmožnostim le v primeru višje sile, naravne in druge nesreče, če gre
za reševanje človeških življenj, zdravja ljudi in premoženja, ob nenadni
odsotnosti delavca ter v primeru okvar delovnih naprav.
Delavec prejme v vseh teh primerih enako
plačo, kot jo je prejemal na svojem delovnem mestu oziroma plačo, ki je zanj
ugodnejša.
24. člen
Delavec je lahko v okviru zavoda najdalj za
6 mesecev razporejen na delovno mesto, za katero je potrebna eno stopnjo nižja
strokovna izobrazba le v primeru začasnega prenehanja potreb po delu zaradi
nujnih operativnih razlogov. V teh primerih je delavec lahko razporejen le, če
je tudi za to delo ustrezno strokovno usposobljen.
b) Razporeditev delavca v drug zavod ali
kraj
25. člen
Delavca je mogoče razporediti v drug zavod,
oziroma k drugemu delodajalcu:
-      
če zavod za nemoteno delo potrebuje delavca z določeno strokovno
izobrazbo, znanjem in sposobnostjo, drug zavod, pri katerem je v delovnem
razmerju delavec, ki izpolnjuje te pogoje, pa lahko opravljanje svojih nalog
zagotovi z drugačno organizacijo dela;
-      
če zaradi spremenjene organizacije in razporeditve del delo delavca v
posameznem zavodu ni več potrebno, v drugem zavodu pa je nezasedeno delovno
mesto, ki ustreza strokovni izobrazbi, znanju in sposobnostim delavca.
V teh primerih sklene delavec delovno
razmerje brez objave. O razporeditvi delavca sporazumno odločita sveta obeh
zavodov.
26. člen
Delavca je mogoče razporediti na delo v
drug kraj:
-      
če se je povečal ali zmanjšal obseg dela,
-      
če je potrebna začasna ali trajna nadomestitev delavca.
Delavca ni mogoče brez njegove privolitve
razporediti v zavod v drugem kraju:
-      
če se z delom v drugem kraju bistveno poslabšajo pogoji glede varstva in
obveznega šolanja otrok, prevoza, stanovanjski pogoji in drugi življenjski
pogoji delavca in njegove družine;
-      
če razporeditev lahko vpliva na bistveno poslabšanje delavčevega
zdravja;
-      
če pot na delo in z dela traja v normalnih okoliščinah z javnimi
prevoznimi sredstvi več kot dve uri oziroma za mater delavko z otrokom do treh
let starosti, če pot traja več kot eno uro.
c) Varstvo starejših delavcev
26.a člen
Delavec, član umetniškega ansambla, ki ima
nad 55 let starosti ali 35 let delovne dobe, oziroma delavka, članica
umetniškega ansambla, ki ima nad 50 let starosti ali nad 30 let delovne dobe,
se lahko z njegovim/njenim soglasjem razporedi na druga ustrezna dela v zavodu.
Delavec/delavka obdrži plačo, ki jo je imel/a pred razporeditvijo, oziroma
tisto, ki je zanj/zanjo ugodnejša. To varstvo preneha, ko delavec/delavka
izpolni pogoje za polno starostno pokojnino.
26.b člen
Delavcem, članom umetniškega ansambla, ki
imajo več kot 25 let delovne dobe ter so stari nad 50 let, se lahko dejanski
delovni čas zmanjša največ za 20% ob nespremenjeni osnovni plači.
8. Pravice delavcev, katerih delo
postane trajno nepotrebno
27. člen
Direktor oziroma če gre za večje število
delavcev svet zavoda odločita, katerim delavcem začasno ni mogoče zagotoviti
dela in kateri ukrepi, ki jih določa zakon, bodo uporabljeni.
Preden direktor oziroma organ upravljanja
sprejme svojo odločitev, mora zahtevati mnenje reprezentativnega sindikata in
ga pred sprejemom odločitve obravnavati skupaj z njihovimi predstavniki.
28. člen
Trajno prenehanje potreb po delu delavcev
ugotavlja svet zavoda.
Svet zavoda mora o razlogih, o številu in
kategorijah presežnih delavcev in o roku, v katerem bo prenehalo njihovo
delovno razmerje, obvestiti prizadete delavce in reprezentativni sindikat
najmanj 45 dni pred nastopom teh dejstev.
Pri pripravi in sprejemanju programa
razreševanja presežnih delavcev v zavodu sodeluje tudi reprezentativni
sindikat.
29. člen
Delovno razmerje delavca, katerega delo
postane trajno nepotrebno, ne preneha:
-      
če je mogoče v okviru zavoda oziroma pri delodajalcu delavca razporediti
na drugo delovno mesto in če delavec s tako razporeditvijo soglaša;
-      
če je mogoče delavca za opravljanje drugega ustreznega dela
prekvalificirati oziroma dokvalificirati v roku 6 mesecev;
-      
če je delo mogoče opravljati z nespremenjenim številom delavcev v skrajšanem
delovnem času (najmanj 36 ur na teden), ki se šteje za poln delovni čas.
O razporeditvi, prekvalifikaciji oziroma
dokvalifikaciji delavcev in o skrajšanem delovnem času odloča svet zavoda
oziroma delodajalec.
Če obstajajo možnosti iz prve in druge alinee
prvega odstavka tega člena, je treba pri določanju delavcev, upoštevati delovno
uspešnost in strokovno izobrazbo delavcev, delovno dobo v zavodu oziroma pri
delodajalcu in delavčeve socialne razmere.
30. člen
Zaradi nujnih operativnih razlogov delovno
razmerje v zavodu ne preneha:
-      
delavcu v času služenja vojaškega roka,
-      
delavcu v času, ko je odsoten z dela zaradi začasne nezmožnosti za delo
zaradi bolezni,
-      
nosečnici in delavki oziroma delavcu v času odsotnosti z dela zaradi
porodniškega dopusta oziroma dopusta za nego in varstvo otroka,
-      
delavcu članu organa upravljanja, sveta ali drugega organa, ki
predstavlja delavce in voljenemu ali imenovanemu sindikalnemu zaupniku
reprezentativnega sindikata, v času opravljanja njegove funkcije in dve leti po
prenehanju opravljanja funkcije,
-      
delavcu izvoljenemu za poslanca.
Delovno razmerje lahko preneha le s
soglasjem delavca:
-      
delavcu z manj kot enim letom delovne dobe,
-      
obema zakoncema, ki sta zaposlena v istem zavodu,
-      
delavcu, katerega zakonec je kot nezaposlen prijavljen na zavodu za
zaposlovanje,
-      
delavcu oziroma delavki, ki je edini hranilec v družini,
-      
delavcu, invalidu, ki ne izpolnjuje pogojev za invalidsko pokojnino,
-      
delavcu na strokovnem izpopolnjevanju oziroma izobraževanju na katerega
ga je napotil zavod.
Starejšemu delavcu, ki mu do izpolnitve
pogojev za upokojitev manjka do pet let zavarovalne dobe, lahko preneha delovno
razmerje le, če se mu zagotovi dokup zavarovalne dobe, če mu je zagotovljeno
denarno nadomestilo iz naslova zavarovanja za primer brezposelnosti do
izpolnitve pogojev za upokojitev ali z njegovim soglasjem pravica do ustrezne
odpravnine.
9. Merila za ugotavljanje presežnih
delavcev
31. člen
Merila za določanje trajno presežnih
delavcev, ki jim zavod odpoveduje delovno razmerje:

1.   delovna uspešnost
  oziroma kvaliteta delavca:

Točk


a)  nadpovprečna

30


b)  povprečna

20


c)  podpovprečna

0


2.   strokovna izobrazba,
  ki je določena za delovno mesto:

 


a)  ustrezna strok, izobrazba

30


b)  ena stopnja nižja str.
  izobrazba

20


c)  dve stopnji nižja str.
  izobrazba

10


3.   delovne izkušnje, ki
  jih ima delavec za določeno delovno mesto:

 


a)  10 let in več delovnih
  izkušenj

30


b)  od 5 do 10 let del.
  izkušenj

20


c)  manj kot 5 let del.
  izkušenj

10


d)  nima delovnih izkušenj

0


4.   delovna doba:

 


a)  od 1 do 5 let

5


b)  od 6 do 15 let

10


c)  od 16 do 25 let

15


d)  nad 25 let

20


5.   delovna doba v
  zavodu:

 


a)  od 1 do 5 let

2


b)  od 6 do 15 let

5


c)  od 16 do 25 let

8


d)  nad 25 let

12


6.   zdravstveno stanje
  delavca (upošteva se le na osnovi zdravstvenih potrdil in odločb):

 


a)  kronično ali ponavljajoče
  se obolenje

10


b)  poškodba pri delu

15


c)  spremenjena delovna
  zmožnost ali pridobljena telesna okvara

20


d)  poklicna bolezen

30


7.   socialno stanje
  delavca in njegove družine:

 


a)  nega otrok, staršev ali
  zakonca s telesnimi okvarami ali duševnimi motnjami

20


b)  nezaposleni zakonec ali
  delavec samohranilec

20


c)  za vsakega
  nepreskrbljenega otroka

5


d)  delavec ali zakonec
  opravlja popoldansko obrt, je lastnik kmetijske površine nad 5 ha, je lastnik ali družbenik v zasebnem ali mešanem podjetju

-30

Pri vsakem delavcu morajo biti upoštevana
vsa obstoječa merila in mora biti to tudi navedeno v vsakem sklepu o odpovedi
delovnega razmerja zaradi trajnega presežka.
10. Delovni čas
a) Splošne določbe
32. člen
Delovni čas delavcev v kulturnih
dejavnostih traja 40 ur tedensko.
V delovni čas se šteje tudi čas, ko delavec
sodeluje v strokovnih organih in organih upravljanja zavoda. Odmor med delom
traja 30 minut in se šteje v delovni čas.
33. člen
O razporeditvi delovnega časa v kulturnem
zavodu odloča direktor, pri čemer mora upoštevati potrebe delovnega procesa in
zakonsko zagotovljene odmore in počitke delavcev.
V primerih prerazporeditve delovnega časa
se fond ur uravnava vsakih 6 mesecev oziroma letno. Delovni čas, ki presega
tako ugotovljeni obvezni fond se obravnava kot nadurno delo oziroma se
kompenzira z odsotnostjo delavca pod enakimi pogoji kot nadurno delo.
34. člen
V kulturnih zavodih, kjer je potrebno
zaradi narave dela na posameznih delovnih mestih zagotavljati nepretrgano
opravljanje storitev, se to zagotovi z:
-      
razporeditvijo letnega delovnega časa,
-      
delom po posebnem razporedu
-      
delom v izmenah.
b) Posebne določbe
35. člen
Delovni čas umetniških delavcev je
sestavljen iz dejanskega delovnega časa in časa za osebno pripravo.
Dejanski delovni čas je sestavljen iz časa
skupne priprave na vajah in časa prireditve. V delovni čas se šteje tudi čas, ko
delavec sodeluje v strokovnih organih in organih upravljanja zavoda.
Čas osebne priprave obsega praviloma
polovico delovnega časa.
36. člen
Delovni čas programskih in tehničnih
delavcev zajema tudi pripravljenost na delo in dežurstva.
Pripravljenost na delo je čas, ko delavec
na sedežu zavoda ali posamezni delovni enoti čaka na morebitno razporeditev na
delovno nalogo.
Dežurstvo je čas, ko delavec na sedežu
zavoda ali v posamezni delovni enoti opravlja vzdrževalna, servisna ali podobna
dela v zvezi s svojo delovno nalogo.
11. Letni dopust
37. člen
Delavec ima pravico do najmanj 20 delovnih
dni letnega dopusta, če dela polni ali najmanj polovico delovnega časa.
Če delavec nepretrgoma še ne dela šest
mesecev, ima pravico le do dela sorazmernega dopusta. Letni dopust se takemu
delavcu izračuna tako, da se dopust, ki bi ga delavec imel, če bi izpolnil
pogoj nepretrganega dela, deli z dvanajstimi meseci in pomnoži s številom
mesecev, ki jih je delavec že izpolnil v zavodu.
38. člen
Dolžina letnega dopusta je odvisna od
skupne delovne dobe, zahtevnosti delovnega mesta, delovnih pogojev,
socialno-zdravstvenih meril, starosti in delovne uspešnosti.
(1) Upoštevajoč delovno dobo pripada
delavcem naslednje število dni dopusta:
-      
do 5 let                                                                                                    20
dni
-      
nad 5 do 10 let                                                                                        21
dni
-      
nad 10 do 15 let                                                                                      22
dni
-      
nad 15 do 20 let                                                                                      23
dni
-      
nad 20 do 25 let                                                                                      24
dni
-      
nad 25 do 30 let                                                                                      25
dni
-      
nad 30 let                                                                                                26
dni.
(2) Za zahtevnost del pripada:
-      
delavcem VIII. skupine zahtevnosti – 6 dni
-      
delavcem VII. in VII./2 skupine zahtevnosti – 5 dni
-      
delavcem VI. in VI./2 skupine zahtevnosti – 4 dni
-      
delavcem na vseh ostalih delovnih mestih – 2 dni.
(3) Delavcu se upoštevajoč pogoje dela
dopust poveča za:
-      
delo v hrupu, vročini, prahu, vlagi, pod vplivom vremenskih sprememb, za
delo s kemikalijami, delo na celodnevni umetni svetlobi, sevanju in prepihu, za
stalno delo v izmeni ali po posebnem razporedu in za občasno delo po posebnem
razporedu ali za dežurstva, 2 dni. Delovna mesta na katerih se pojavljajo ti
pogoji določi direktor.
(4) Delavcu se upoštevajoč socialne in
zdravstvene razmere dopust poveča:
-      
materi in delavcu samohranilcu za vsakega otroka do 7. leta starosti za
2 dni,
-      
materi in delavcu samohranilcu za vsakega otroka nad 7 let do 15 let
starosti za 1 dan,
-      
invalidu II. in III. kategorije za 1 dan,
-      
delavcu, ki neguje in varuje težje telesno ali zmerno, težje ali težko
duševno prizadeto osebo za 5 dni,
-      
delavcu s kronično boleznijo oziroma boleznijo, ki zahteva neprekinjeno
daljše zdravljenje za 1 dan,
-      
delavcu z najmanj 60% telesno okvaro za 5 dni,
-      
delovnemu invalidu za 5 dni. Povečan dopust iz tretje, pete in šeste
alinee te točke se ne sešteva.
(5) Delavcu, ki dopolni 50 let
starosti, se letni dopust poveča za 5 dni.
Delovna doba oziroma določena starost se
delavcu upoštevata pri določanju dolžine letnega dopusta, če je pogoj izpolnjen
v koledarskem letu za katerega se določa dolžina letnega dopusta.
(6) O dolžini letnega dopusta iz naslova delovne uspešnosti
delavca odloča direktor.
39. člen
Pod dnevi letnega dopusta so mišljeni
delovni dnevi.
V dneve letnega dopusta se ne vštevajo
sobote, ko delavec ne dela in drugi dela prosti dnevi.
Delavec ima pravico 3 dni letnega dopusta
izrabiti na tisti dan, ki ga sam določi, vendar tako, da s tem ne ogrozi
bistveno delovnega procesa. Delavec mora o tem obvestiti zavod v dveh dneh pred
izrabo.
12. Odsotnosti z dela z nadomestilom
plače
40. člen
Delavec ima pravico do plačane odsotnosti z
dela, zaradi osebnih okoliščin, poleg primerov opredeljenih v zakonu še v
naslednjih primerih:

 

dni


-      
  sklenitev zakonske zveze

3


-      
  rojstvo otroka

3


-      
  poroka otroka

2


-      
  ob smrti v ožji družini (starši, zakonec, otrok, sestra ali brat,
  očima, mačehe,-pastorke ali pastorka, polsestre ali polbrata, posvojitelja
  ali posvojenca)

3


-      
  ob smrti staršev zakonca, starih staršev ali osebe v ožjem sorodstvu,
  če delavec živi z njo v skupnem gospodinjstvu

2


-      
  ob elementarnih nesrečah, če huje prizadenejo delavca ali njegovo
  družino

5


-      
  v primeru težke nesreče ali hude bolezni ožjega družinskega člana

5


-      
  pred odhodom na služenje vojaškega roka

1


-      
  zaradi za delavca posebno pomembnih zadev (poziv državnega organa,
  sodišče itd.)

1


-      
  selitev

3


-      
  za prostovoljno in brezplačno darovanje krvi

2

V primerih iz prejšnjega odstavka delavcu
odsotnosti praviloma ni mogoče zavrniti ne glede na potrebe delovnega procesa.
Delavec ima lahko na osnovi predloga
medicine dela pravico do odsotnosti
10 delovnih dni z nadomestilom plače za medicinsko programiran oddih.
Delavcu je treba zagotoviti odsotnost z
dela za opravljanje državljanskih dolžnosti, opravljanje poslanske funkcije in
za sodelovanja v organih sindikatov kulture na območni in državni ravni.
Odsotnost z dela odobri direktor na podlagi
delavčeve, zahteve in ustrezne dokumentacije.
13. Odsotnosti z dela brez nadomestila
osebnega dohodka
41. člen
Delavec je lahko odsoten z dela brez
nadomestila plače (neplačan dopust) do 30 dni v posameznem koledarskem letu pod
pogojem, da odsotnost ne bo motila delovnega procesa, v naslednjih primerih:
-      
neodložljivo osebni opravek,
-      
zasebna potovanja,
-      
nega družinskega člana, ki ni medicinsko indicirana,
-      
popravilo hiše ali stanovanja,
-      
zdravljenje na lastne stroške,
-      
strokovno izpopolnjevanje, kadar delavec nima pravice do odsotnosti z
nadomestilom plače,
-      
sodelovanje na kulturnih in športnih prireditvah kot izvajalec,
-      
sodelovanje na kongresih, konferencah in drugih srečanjih političnih
strank in drugih organizacij kot delegat ali član vodstva.
V primeru odsotnosti delavca z dela brez
pravice do nadomestila plače, delavcu pravice in obveznosti iz delovnega
razmerja mirujejo.
Delavec je lahko odsoten z dela brez
nadomestila plače tudi nad 30 dni v posameznem koledarskem letu, če to dopušča
delovni proces.
V primeru odsotnosti z dela nad 30 dni brez
pravice do nadomestila plače, se delavcu ta odsotnost všteva v, zavarovalno
dobo, vendar pa je dolžan sam poravnati ustrezne prispevke.
Odsotnost z dela odobri direktor v
sodelovanju s strokovnim vodjem in na podlagi delavčevega zahtevka ter ustrezne
dokumentacije.
14. Izobraževanje
42. člen
Delavci imajo pravico in dolžnost, da se
izobražujejo pri ustreznih izobraževalnih- zavodih. Izobraževanje za potrebe
zavoda je delovna obveznost, zaradi česar se tako izobraževanje, če poteka med
delovnim časom, šteje v delovni čas delavca.
43. člen
Delavec, ki se izobražuje, ima pravice do
pogojev za uspešno opravljanje učnih obveznosti.
Delavec, ki neupravičeno odkloni
izobraževanje, izpopolnjevanje ali usposabljanje, ki ga od njega zahteva
delovni proces, ali ne izpolnjuje pogodbenih obveznosti v zvezi z
izobraževanjem, je disciplinsko in odškodninsko odgovoren...
Delavci se strokovno izpopolnjujejo:
-      
s praktičnim delom na drugih delovnih mestih v zavodu, kjer lahko
pridobijo nova znanja oziroma lahko svoje strokovno znanje razširijo,
-      
s praktičnim delom v ustreznih strokovno višje organiziranih zavodih,
kjer lahko pridobijo novo znanje oziroma razširijo svoje strokovno znanje,
-      
na tečajih,
-      
na seminarjih,
-      
na strokovnih srečanjih in umetniških tekmovanjih državnega ali
mednarodnega značaja.
44. člen
Pravico do strokovnega izpopolnjevanja
imajo delavci:
-      
z visoko strokovno izobrazbo najmanj. 10 dni na leto oziroma najmanj 30
dni na vsake tri leta,
-      
z višjo strokovno izobrazbo najmanj 7 dni na leto oziroma 20 dni na
vsake tri leta,
-      
s srednjo strokovno izobrazbo najmanj 5 dni na leto oziroma 14 dni na
vsake tri leta.
Delavec, ki se je strokovno izpopolnjeval
na tečaju ali seminarju je dolžan predložiti po opravljenem izpopolnjevanju
potrdilo o obliki in trajanju s'rokovnega izpopolnjevanja. V primerih
strokovnega izpopolnjevanja s praktičnim delom pa izvajalec tega izobraževanja
pošlje zavodu, ki je delavca na izpopolnjevanje poslal, pismeno oceno o
delavčevem izpopolnjevanju.
45. člen
Program strokovnega izpopolnjevanja in
izobraževanja za potrebe zavoda določi direktor na predlog strokovnega sveta.
Direktor tudi sprejema sklepe o posameznikovem izpopolnjevanju in
izobraževanju.
Strokovni svet je dolžan najmanj enkrat na
leto obravnavati poročilo o strokovnem izpopolnjevanju delavcev in ga s svojim
mnenjem posredovati organu upravljanja. Poročilo pripravi direktor oziroma
strokovni vodja.
46. člen
Obseg delovnega časa, namenjenega
izobraževanju je odvisen od vrste izobraževanja.
Če delavca pošlje na izobraževanje zavod,
ima pravico do:
-      
treh delovnih dni za vsak izpit na izobraževanju do V. stopnje
zahtevnosti,
-      
pet delovnih dni za vsak izpit na višji stopnji,
-      
sedem delovnih dni za vsak izpit na visoki stopnji,
-      
deset delovnih dni za zaključni izpit do V. stopnje zahtevnosti,
-      
petnajst delovnih dni za diplomo na višji stopnji,
-      
dvajset delovnih dni za diplomo na visoki stopnji,
-      
deset delovnih dni za vsak izpit na podiplomskem študiju,
-      
petindvajset delovnih dni za magistrski izpit in specialistični izpit,
-      
petintrideset delovnih dni za doktorat.znanosti.
47. člen
Delavcu, ki se izobražuje in izpopolnjuje
za potrebe zavoda, pripadajo povračila stroškov povezanih z izobraževanjem:
-      
prevoz,
-      
kotizacija, šolnina,
-      
stroški prehrane,
-      
stroški bivanja.
48. člen
Delavcu, ki se v lastnem interesu
izobražuje za pridobitev višje stopnje strokovne izobrazbe v okviru poklica, ki
ga opravlja, zavod omogoči izobraževanje v skladu s svojimi možnostmi.
Medsebojne odnose uredita delavec in zavod s pogodbo o izobraževanju, ki mora
vsebovati:
-      
podatke o programu izobraževanja,
-      
podatke o poteku izobraževanja (vpis, čas trajanja, rok za dokončanje
itd.),
-      
pravice in obveznosti v zvezi s študijskim dopustom,
-      
določbo o tem, koliko časa mora delavec ostati v zavodu po končanem
izobraževanju,
-      
pravice in obveznosti pogodbenih strank, povezanih s stroški
izobraževanja,
-      
obveznosti delavca v primeru, da prekine izobraževanje ali ga ne opravi
uspešno, oziroma, če zapusti zavod pred dogovorjenim časom,
-      
druge pravice in obveznosti pogodbenih strank, skladno z določili o
izobraževanju v kolektivnih pogodbah dejavnosti in zavoda.
15. Delovna praksa študentov in dijakov
49. člen
Dijake in študente sprejme na delovno
prakso direktor oziroma organ, določen s statutom ali pravili zavoda.
Delovna praksa se opravlja po programu šole, ki pošilja učence in študente na
prakso. Dijaki in študentje. lahko opravljajo v zavodu tudi počitniško delo.
Dijaku oziroma študentu določi zavod
mentorja, ki ga seznani z delovnimi pogoji ter drugimi okoliščinami dela v času
delovne prakse.
50. člen
Dijak in študent na delovni praksi ima
pravico:
-      
seznaniti se z nevarnostmi povezanimi z delom in z ustreznimi zaščitnimi
sredstvi,
-      
biti zavarovan za primer nesreče na delu oziroma poklicne bolezni,
-      
do prehrane med delom,
-      
do povračila stroškov za prevoz na delo.
16. Disciplinska odgovornost
51. člen
Delavci so vzajemno in osebno odgovorni za
vestno
izpolnjevanje delovnih obveznosti v
delovnem razmerju.
Postopek za ugotavljanje odgovornosti
delavcev se začne na zahtevo sveta zavoda, poslovodnega organa, sindikata ali
delavca, ki ima pravico, da poda pisno pobudo za uvedbo disciplinskega
postopka, če ve za kršitev delovne obveznosti.
Na podlagi zahteve za uvedbo disciplinskega
postopka opravi predsednik disciplinske komisije pripravljalni postopek, v
katerem zasliši delavca in zbere vse dokaze in podatke, ki so v disciplinskem
postopku potrebni za odločitev o delavčevi odgovornosti in za izrek primernega
ukrepa.
Delavcu je potrebno vročati naslednja pisna
obvestila:
-      
zahtevo za uvedbo disciplinskega postopka,
-      
vabilo na zaslišanje ali na obravnavo pred disciplinskim organom,
-      
odločbo o ugotovljeni odgovornosti,
-      
odločbo o odločitvi o ugovoru zoper odločbo organa I. stopnje.
O vsaki vloženi zahtevi za uvedbo in potek
disciplinskega postopka mora biti obveščen sindikalni zaupnik.
Disciplinsko komisijo sestavljajo 3 člani,
kijih imenuje svet zavoda v soglasju s sindikatom za dobo 2 let. Člani imajo namestnike.
Delavec lahko vloži ugovor zoper odločbo
direktorja ali zahtevo za varstvo pravic na sklep disciplinske komisije v osmih
dneh. Svet zavoda mora kot drugostopenjski organ obvestiti delavca o svoji
odločitvi najkasneje v 30 dneh. Ugovor zadrži izvršitev'odločbe.
52. člen
Če direktor ali disciplinska komisija
ugotovita, da je delavec odgovoren za kršitev delovnih obveznosti ali drugih
kršitev iz 55. člena pogodbe, lahko izrečeta enega od naslednjih disciplinskih
ukrepov:
-      
javni opomin
-      
denarno kazen
-      
prenehanje delovnega razmerja.
53. člen
Disciplinskega postopka ni mogoče začeti in
ne izreči ukrepa, če je pred ali med postopkom potekel zastaralni rok.
Uvedba disciplinskega postopka zastara v 3
mesecih od dneva, ko se je izvedelo za kršitev delovne obveznosti in za
storilca oziroma v 6 mesecih od dneva, ko je bila kršitev storjena.
Izvršitev disciplinskega ukrepa zastara v
60 dneh od dneva, ko je postal sklep o izreku ukrepa pravnomočen.
Kolikor je kršitev delovnih obveznosti tudi
kaznivo dejanje, zastara uvedba postopka v 6. mesecih od dneva, ko se je
izvedelo za kršitev oziroma storilca.
Vodenje disciplinskega postopka zastara po
6 mesecih od dneva, ko se je izvedelo za kršitev delovnih obveznosti in
storilca oziroma po 12 mesecih od dneva, ko je bila kršitev storjena.
54. člen
Delavca mora direktor ali druga pooblaščena
oseba začasno odstraniti z dela (suspenz), da ne bi nadaljeval s hujšimi
kršitvami delovnih obveznosti ali drugače povzročal škodo zavodu v primerih:
-      
če je zoper delavca uveden kazenski postopek za dejanje, ki ga je storil
na delu ali v zvezi z delom,
-      
če je zoper delavca uveden disciplinski postopek zaradi hujših kršitev
delovne obveznosti.
Odločitev direktorja mora najkasneje v 7
dneh presoditi svet zavoda.
Suspenz sme trajati najdalj do končne
odločitve o delavčevi odgovornosti za kršitev delovne obveznosti.
Delavcu pripada v času suspenza plača v
višini 50%.
V primerih, ko je delavec s pravnomočnim
sklepom oproščen odgovornsoti ali je postopek zoper njega ustavljen, pripada
delavcu razlika v plači, kot če bi opravljal svoje delovne obveznosti.
55. člen
Kršitve dolžnosti in delovnih obveznosti
so:
a) 
lažje kršitve
b) 
hujše kršitve
c)  hujše
kršitve, za katere se izreče ukrep prenehanja delovnega razmerja.
a) 
Lažje kršitve so:
1)  zamujanje na delo, predčasno
zapuščanje dela in odhajanje z dela brez dovoljenja odgovorne osebe več kot
5-krat mesečno
2)  malomarno opravljanje dela
3)  ponavljajoč neprimeren odnos
do sodelavcev
4)  neobveščanje pooblaščenega
delavca o napakah in okvarah na strojih in napravah
5)  nespoštovanje hišnega reda
zavoda
6)  neupravičeni izostanek z
dela, ki traja en dan
7)  neupravičena odklonitev
izvršitve sklepov organov. upravljanja oziroma direktorja zavoda
8)  druge kršitve, ki se
nanašajo ha opravljanje dela, stike z obiskovalci, javnostjo in organi zavoda.
b) 
Hujše kršitve so:
1)     neizpolnjevanje
ali nevestno, nepravočasno izpolnjevanje delovnih dolžnosti in drugih delovnih
obveznosti, če to neposredno negativno vpliva na potek delovnega procesa,
2)     kršitev
pravil zavarovanja pred požarom, eksplozijo in drugimi nevarnimi snovmi,
3)     nezakonito
razpolaganje s sredstvi zavoda,
4)     namerno
dajanja netočnih podatkov, ki se nanašajo" na poslovodenje, upravljanje in
nadzorstvo v zavodu,
5)     prekoračitev
pooblastil oziroma zloraba pooblastil,
6)     kršitev
predpisov o varstvu pri delu,
7)     zavrnitve
vpogleda v listine na zahtevo delavca in sindikalnega zaupnika, če je to
potrebno zaradi uveljavljanja pravic iz delovnega razmerja,
8)     nedostojno
in žaljivo vedenje nasproti obiskovalcem in sodelavcem,
9)     povzročanje
nereda ali pretepa na delovnem mestu,
10)   večkratno neupravičeno
zamujanje na delo in neupravičeni izostanek z dela v trajanju več kot en dan,
11)   večkratno predčasno
odhajanje z dela brez dovoljenja,
12)   neobveščanje
odgovornega delavca o sicer upravičenem izostanku, če delavec svojega izostanka
ne opraviči v 24 urah,
13)   neupravičena
odklonitev odrejenega dela preko polnega, delovnega časa,
14)   protipravno
prilaščanje lastnine sodelavcev ali obiskovalcev,
15)   vsaka zloraba
položaja,
16)   dajanje krivih
podatkov, ponareditev ali uničenje listin,
17)   povzročitev manjše
škode zavodu, če je bilo delavčevo ravnanje storjeno namenoma,
18)   prihod na delo v
vinjenem stanju, prinašanje alkoholnih pijač v zavod ali uživanje alkoholnih
pijač oziroma mamil med delom,
19)   zavestna kršitev
sklepov organov upravljanja in poslovodnega organa,
20)   izdajanje poslovne
skrivnosti, ki jo določa zakon ali splošni akt,
21)   neizvrševanje
pravnomočne sodne odločbe v predpisanem roku,
22)   večkratno ponavljanje
lažjih kršitev,
23)   ponarejanje zapisnikov
in sklepov organov upravljanja,
24)   sprejem delavca v
delovno razmerje v nasprotju z zakonom in kolektivno pogodbo,
25)   neupravičena
odklonitev strokovnega izobraževanja, če je bil delavec nanj napoten zaradi
koristi zavoda.
c) 
Hujše kršitve, za katere se izreče ukrep
prenehanja delovnega razmerja:
1)     opravljanje
del in sklepanje poslov za svoj ali tuj račun z delovnega področja ali
dejavnosti zavoda oziroma organizacije, če to vpliva na interese zavoda oziroma
delodajalca in s takim ravnanjem delavec povzroči škodo zavodu;
2)     pogosto
neizpolnjevanje ter nevestno, nepravočasno ali malomarno izpolnjevanje delovnih
dolžnosti ali obveznosti, če je to izrazito negativno in neposredno vplivalo na
potek delovnega procesa;
3)     nesmotrna
in neodgovorna uporaba sredstev;
4)     opustitev
dejanj, kijih poslovodni organ ali delavec s posebnimi pooblastili mora storiti
v okviru svojih pooblastil;
5)     da delavec
3 mesece zapored iz neupravičenih razlogov ne dosega pričakovanih rezultatov
dela;
6)     kršitev
predpisa o varstvu pred požarom, eksplozijo, elementarnimi nesrečami-.in
škodljivim delovanjem strupenih in drugih nevarnih materialov ter določb
splošnega akta in kolektivne pogodbe;
7)     izdajanje
poslovne, uradne ali druge tajnosti določene z zakonom ali splošnim aktom
oziroma kolektivno pogodbo;
8)     nezakonito
razpolaganje s sredstvi zavoda, ki ima znake kaznivega dejanja;
9)     zloraba
položaja ali prekoračitev danega pooblastila, če je to povzročilo škodo zavodu
ali so bile kršene pravice delavcev;
10)   kršitev predpisov in
opustitev ukrepov za varstvo delavcev, delovnih sredstev in življenjskega
okolja;
11)   zloraba pravice do
bolniškega dopusta, ki se kaže v tem, da je delavec namenoma podaljševal
zdravljenje ali se ni ravnal po navodilih pristojnega zdravnika oziroma
zdravniške komisije;
12)   kršitev predpisov o obrambi
in zaščiti.
Disciplinski ukrep prenehanja delovnega
razmerja se lahko, izreče tudi za vse hujše kršitve delovnih obveznosti pod
točko b, če je bilo z dejanjem ali opustitvijo dolžnosti ali druge delovne
obveznosti ogroženo življenje ali zdravje delavcev in obiskovalcev, povzročena
večja gmotna škoda, ali bistveno ogrožen in moten delovni proces v zavodu.
Direktor izreka disciplinske ukrepe opomina
in denarne kazni, ostale ukrepe pa disciplinska komisija.
17. Prenehanje delovnega razmerja
56. člen
Če preneha delovno razmerje po volji
delavca in ni sporazumnega dogovora, znaša odpovedni rok:
-      
za delavce I., II. in III. skupine zahtevnosti                            -
1 mesec
-      
za delavce IV. in V. skupine zahtevnosti                               -
2 meseca
-      
za delavce VI. skupine zahtevnosti                                       -
3 mesece
-      
za delavce VII. in VII./2 skupine zahtevnosti                         - 4
mesece
-      
za delavce VIII. skupine zahtevnosti                                     -
do 6 mesecev.
Med trajanjem odpovednega roka ima delavec
pravico do 16 ur odsotnosti z dela na mesec za iskanje nove zaposlitve. To
odsotnost lahko delavec izrabi po urah v dogovoru z direktorjem.
57. člen
Delavec, ki dopolni 40 let pokojninske dobe
ali 65 let starosti, lahko nadaljuje z delom, če je opravljanje del delovnega
mesta, ki ga zaseda, nujno za nemoten delovni proces in se na javno objavo ni
prijavil kandidat, ki izpolnjuje objavljene pogoje.
Objava prostega delovnega mesta mora biti
objavljena oziroma poslana zavodu za zaposlovanje najmanj 3 mesece prej, preden
delavec dopolni 40 let zavarovalne dobe. Objava se ponovi vsako leto, dokler se
ne prijavi kandidat, ki izpolnjuje objavljene pogoje.
18. Varstvo pri delu
58. člen
Zavod je odgovoren za varno delo in zato
mora:
-      
zagotoviti delovna zaščitna sredstva oziroma delovno obleko in obutev,
ki ustreza posebnosti delovnega mesta,
-      
prilagoditi delo posameznemu delavcu, posebno z ustreznim oblikovanjem
delovnega mesta, z izbiro sredstev za delo, z izbiro delovnih in tehnoloških
postopkov ter z odpravljanjem in zmanjševanjem škodljivih vplivov na zdravje
delavca,
-      
prilagajati delo tehničnemu napredku in spoznanjem stroke doma in v
svetu,
-      
razvijati varstvo pri delu, vključno s tehnologijo. organizacijo dela,
socialnimi odnosi in vplivi delovnega okolja. Vsi ukrepi v zvezi z varstvom pri
delu so stroški zavoda.
Vsak delavec je dolžan skrbeti za lastno
varnost in zdravje ter za varnost sodelavcev pri delu in se je dolžan držati
pravil varnega dela in navodil odgovornih delavcev. Vsak delavec se je dolžan
izobraževati za varno delo.
VI. PLAČE, DODATKI, NADOMESTILA, DRUGI OSEBNI PREJEMKI IN
NADOMESTILA STROŠKOV
1. Plača
59. člen
Osnovno plačo delavca določita delodajalec
in delavec v pogodbi o zaposlitvi.
Osnovne plače delavcev po določilih te
pogodbe so javne. Plača se izplačuje najmanj enkrat mesečno, in sicer do 10. dne v mesecu za pretekli mesec, razen v izjemnih primerih, ko se
pogajalski skupini pogodita drugače.
60. člen
Vsakemu delavcu mora biti pri izplačilu
plače vročen pisni obračun, ki vsebuje zlasti naslednje podatke:
-      
osnovno plačo delavca
-      
dodatke po posameznih vrstah, ki izhajajo iz kolektivne pogodbe oziroma
pogodbe o zaposlitvi
-      
plačo iz naslova uspešnosti (stimulativni del)
-      
nadomestila plače po posameznih vrstah
-      
bruto plačo
-      
zneske davkov in prispevkov
-      
neto plačo
-      
druge osebne prejemke
-      
odtegljaje od plače.
61. člen
(prenehal
veljati)
62. člen
(prenehal
veljati)
63. člen
Delavcem, ki delajo s skrajšanim delovnim
časom, pripadajo drugi osebni prejemki ter povračila stroškov prevoza na delo
in z dela v enakem znesku kot delavcem, ki delajo s polnim delovnim časom. Če
delavec dela pri več delodajalcih, uveljavlja navedene pravice pri posameznem
delodajalcu v skladu z dogovorom delodajalcev.
64. člen
(prenehal
veljati)
2. Dodatki na podlagi umetniških,
znanstvenih in strokovnih nazivov
65. člen
(prenehal
veljati)
65.a člen
(prenehal
veljati)
3. Dodatki za vodenje zavodov in
organizacijskih enot
66. člen
(prenehal
veljati)
4. Dodatki na podlagi delovne
uspešnosti
67. člen
(prenehal
veljati)
68. člen
(prenehal
veljati)
5. Dodatki za težje delovne pogoje
69. člen
(prenehal
veljati)
6. Dodatek za delovno dobo
70. člen
(prenehal
veljati)
7. Dodatki za opravljanje dela v
delovnem času, ki je manj ugoden
71. člen
(prenehal
veljati)
a) Stalno delo v popoldanskem času in
izmensko delo
72. člen
(prenehal
veljati)
b) Deljen delovni čas
73. člen
(prenehal
veljati)
c) Nočno delo
74. člen
(prenehal
veljati)
č) Delo v nedeljah in praznikih
75. člen
(prenehal
veljati)
d) Delo po posebnem razporedu
76. člen
(prenehal
veljati)
e) Delo v neenakomerno razporejenem
delovnem času
76.a člen
(prenehal
veljati)
f) Delo preko polnega delovnega časa
77. člen
(prenehal
veljati)
8. Dodatek za mentorsko delo
78. člen
(prenehal
veljati)
8.a Drugi dodatki
78.a člen
(prenehal
veljati)
78.b člen
(prenehal
veljati)
78.c člen
(prenehal
veljati)
78.d člen
(prenehal
veljati)
9. Nadomestila plače
79. člen
Delavcu pripada nadomestilo plače za čas
odsotnosti z dela v naslednjih primerih:
-      
zaradi bolezni in poškodbe, ki ni povezana z delom;
-      
poklicne bolezni in nesreče pri delu;
-      
letnega dopusta in odsotnosti (z nadomestilom);
-      
na dela prost dan po državnem zakonu;
-      
odsotnosti z dela zaradi napotitve na izobraževanje oziroma
izobraževanja v interesu zavoda oziroma delodajalca;
-      
v drugih primerih, določenih z zakonom, kolektivno pogodbo ali splošnim
aktom zavoda oziroma delodajalca;
-      
v primeru odklonitve dela na delovnem mestu, če niso zagotovljeni varni
delovni pogoji, ker to pomeni dejansko varnost za življenje in zdravje;
-      
v času stavke organizirane po stavkovnih pravilih v primeru kršenja
kolektivne pogodbe.
V vseh navedenih primerih, razen v primeru
prve alinee, pripada delavcu nadomestilo v višini 100% osnove. V primeru iz
prve alinee pripada delavcu nadomestilo plače, ki bremeni delodajalca, v
višini 80% osnove.
Osnova za izračun nadomestila plače je
plača delavca, kakršno bi prejel za redni delovni čas v tekočem mesecu, če bi
delal.
80. člen
Delavec, ki se je kot nepotrebni delavec
dolžan prekvalificirati ali dokvalificirati, ima za ta čas pravico do
nadomestila plače v višini 85% osnovne plače, povečane za dodatek za delovno
dobo.
Enake pravice imajo tudi delavci, katerih
delo ni potrebno, za čas čakanja na delo, in delavci, katerih delo postane
trajno nepotrebno, za čas odpovednega roka 6 mesecev.
81. člen
V primeru, da zavod začasno ne more
zagotoviti delavcem dela in sprejme sklep o skrajšanju delovnega časa, imajo
delavci, ki jim je skrajšan delovni čas za čas do polnega delovnega časa pravico do nadomestila plače v višini 80%
osnovne plače povečane za dodatek za delovno dobo.
82. člen
V primeru, da je trajno presežnemu delavcu
zagotovljena pravica do sklenitve delovnega razmerja s krajšim delovnim časom
od polnega, ima delavec pravico do nadomestila plače za čas do polnega
delovnega časa in to v višini 80% osnovne plače, povečane za dodatek za delovno
dobo.
83. člen
Delavec, ki je začasno in sporazumno
razporejen na. drugo delovno mesto v drug zavod ali k drugemu delodajalcu za
čas do 6 mesecev, ne more prejemati nižje plače, kot jo je prejemal pred
razporeditvijo.
84. člen
Delavec, ki je bil na podlagi sklepa
pristojne invalidske komisije razporejen na drugo ustrezno delo, ker zaradi
zmanjšane delovne zmožnosti in neposredne nevarnosti za nastanek invalidnosti
hi mogel več opravljati svojega dosedanjega dela, ima pravico do razlike zaradi
zmanjšane plače na drugem ustreznem delu. Obdobje, ki se upošteva za določitev
višine plače, je lahko od zadnjih treh mesecev pa do zadnjega dne koledarskega
leta pred nastankom zmanjšane delovne sposobnosti s tem, da se uporablja za
delavca ugodnejša varianta. V osnovo za izračun razlike plače se upošteva
plača, ki jo je delavec prejel za polni delovni čas.
10. Del plače iz naslova uspešnosti
poslovanja
85. člen
(prenehal
veljati)
11. Drugi osebni prejemki
a) Regres za letni dopust
86. člen
Delavcu pripada enkrat letno regres za
letni dopust v višini zneska, ki se za posamezno leto določi v kolektivni
pogodbi za negospodarske dejavnosti in se izplača do konca meseca junija
tekočega leta.
b) Jubilejna nagrada
87. člen
Delavcu pripada jubilejna nagrada najmanj v
višini:

-      
  za 10 let delovne dobe

50%


-      
  za 20 let delovne dobe

75%


-      
  za 30 let delovne dobe

100%

povprečne neto plače v gospodarstvu Republike
Slovenije za pretekle tri mesece pred izplačilom.
Jubilejna nagrada se izplača v enem mesecu
po dopolnitvi delovne dobe iz prejšnjega odstavka.
c) Odpravnina ob upokojitvi
88. člen
Ob upokojitvi pripada delavcu odpravnina v
višini ene povprečne mesečne neto plače v gospodarstvu Republike Slovenije za
pretekle tri mesece za vsakih dopolnjenih pet let delovne dobe oziroma v višini
ene povprečne mesečne neto plače delavca za pretekle tri mesece za vsakih
dopolnjenih pet let delovne dobe, če je to za delavca.ugodneje. Delavec je
upravičen do razlike odpravnine, če je zavod oziroma delodajalec zanj
financiral dokup zavarovalne dobe in so bila sredstva za dokup manjša od
odpravnine.
č) Odpravnina v primeru prenehanja
delovnega razmerja
89. člen
Delavec, ki mu zavod ne more več zagotoviti
dela in je bil v zavodu zaposlen najmanj dve leti, ima pravico do odpravnine v višini
50% povprečne mesečne plače delavca zadnjih treh mesecev za vsako leto dela v
zavodu.
Do te odpravnine delavec ni upravičen, če
mu je zavod zagotovil ustrezno zaposlitev ali dokupil delovno dobo.
d) Solidarnostna pomoč
90. člen
Delavcu oziroma njegovi družini pripada
solidarnostna pomoč najmanj v višini povprečne neto plače v gospodarstvu
Slovenije za pretekle tri mesece v naslednjih primerih:
-      
smrt delavca ali ožjega družinskega člana;
-      
težja invalidnost;
-      
bolezen, daljša od treh mesecev;
-      
elementarna nesreča ali požar.
Predlog za solidarnostno pomoč pripravi
sindikat.
Solidarnostno pomoč iz tretje alinee tega člena dobi oboleli
delavec lahko le enkrat letno.
12. Povračila stroškov v zvezi z delom
a) Prehrana med delom
91. člen
Delavec ima pravico do povračila stroškov
za prehrano med delom. Do povračila so upravičeni tudi delavci, ki delajo
najmanj s polovičnim delovnim časom.
Delavcu pripada mesečno za prehrano med
rednim delom najmanj 10% povprečne plače zaposlenega v gospodarstvu Republike
Slovenije za pretekle tri mesece.
Če je dejanska cena organizirane prehrane v zavodu nižja od
zneska po drugem odstavku tega člena, je delavec upravičen do razlike v
gotovini.
b) Povračilo stroškov za službeno
potovanje doma in v tujini
92. člen
Delavec, ki je na službenem potovanju, ima
pravico do povračila stroškov za prehrano, prenočevanje in za prevoz.
Osnova za obračun povračila je potni nalog
delavca. Delavec ima pred pričetkom potovanja pravico do akontacije potnih
stroškov.
93. člen
Za službena potovanja doma se delavcu
zagotavlja povrnitev stroškov prenočevanja po predloženih računih do višine
stroškov za hotele B kategorije, za prehrano pa dnevnica v skladu s to pogodbo.
Stroški za prenočitev se delavcem
priznavajo tudi brez predloženega računa, in sicer v višini zneska, ki
predstavlja 30% vrednosti dnevnice.
94. člen
Dnevnica je povračilo stroškov za prehrano
na službenem potovanju v pavšalnem znesku. Delavec je upravičen do:
-      
cele dnevnice za vsakih 24 ur službenega potovanja, ali če je potovanje
trajalo manj kot 24 ur, a več kot 12 ur;
-      
polovične dnevnice, če je službeno potovanje trajalo več kot 8 ur in
manj kot 12 ur, oziroma, če je potovanje trajalo več kot 24 ur za ostanek časa
od 8 do 12 ur;
-      
znižane dnevnice za službeno potovanje (oziroma ostanek časa), ki je
trajalo več kot 4 ure in manj kot 8 ur, če je potovanje nastopilo oziroma se
končalo vsaj 2 uri pred začetkom oziroma po preteku delovnega časa.
V primeru gibljivega delovnega časa se
pogoj glede nastopa oziroma zaključka delovnega časa ne upošteva. Dnevnica
znaša:
-      
cela dnevnica: 5% povprečne mesečne plače v gospodarstvu Slovenije za
pretekle 3 mesece po podatkih. Zavoda RS za statistiko;
-      
polovična dnevnica: 50% cele dnevnice;
-      
znižana dnevnica: 35% cele dnevnice. 
Nadomestilo stroškov za uporabo lastnega
avtomobila za službene potrebe znaša 30% cene super bencina za prevoženi
kilometer.
Povračilo stroškov v zvezi s službenimi
potovanji v tujino se določajo v skladu z veljavnimi republiškimi predpisi.
c) Terenski dodatek
95. člen
Delavci so upravičeni do terenskega
dodatka, kadar so poslani na delo izven sedeža organizacije in kraja stalnega
ali začasnega prebivališča ter, če sta na terenu organizirana prehrana in
prenočišče. Če sta prehrana in prenočišče organizirana brezplačno, se stroški,
ki jih ima zavod s prehrano in prenočiščem delavcev na terenu, izkazujejo kot
stroški prehrane na delu in kot stroški terenskega dodatka, delavci pa do
terenskega dodatka niso upravičeni. Terenski dodatek se obračuna v višini do
75% cele dnevnice. Terenski dodatek in dnevnica se izključujeta.
č) Prevoz na delo in z dela
96. člen
Delavcu pripada povrnite stroškov prevoza
na delo in z dela v višini stroškov javnega prevoza in se izplačuje skupaj s
plačo.
V primeru obračunavanja cene mesečne
vozovnice, se prevoz na delo obračuna in izplača 11-krat letno in ne po
dejanski prisotnosti.
d) Ločeno življenje
97. člen
Dodatek za ločeno življenje pripada
delavcu, ki ima družino in med tednom stalno živi v kraju dela izven kraja
stalnega bivališča in, ki seje tako dogovoril pred sklenitvijo delovnega
razmerja.
Dodatek za ločeno življenje se izplačuje v
višini, določeni s sindikalno listo, vendar ne manj kot 40% povprečne plače v
gospodarstvu Republike Slovenije za pretekle tri mesece.
e) Drugi stroški
98. člen
Delavci so upravičeni do povrnitve tudi
drugih stroškov v zvezi z opravljanjem njihovega dela (teleks, telefaks, PTT
stroški, taksi) skladno z navodili za potovanje.
13. Inovacije
99. člen
Delavcu pripada za inovacijo,
racionalizacijo, tehnični ali drug koristen predlog najmanj 10% letne, čiste
gospodarske koristi.
Če je narava predloga taka, da gospodarska
korist ni izračunljiva, se lahko višino le-te oceni. Oceni jo organ upravljanja
zavoda.
100. člen
Zavod mora na podlagi ocene strokovne
komisije, ki jo imenuje svet zavoda, delavca v 30 dneh obvestiti, ali bo
predlog iz 99. člena sprejet, ali ne.
101. člen
V primeru, da zavod ni zainteresiran za
delavčevo inovacijo oziroma predlog, ima inovator pravico inovacijo prodati. V
tem primeru zavod nima pravice zahtevati nobene odškodnine.
Nadomestilo za konkretno inovacijo oziroma
predlog iz 101. člena se določi s posebno pogodbo med delavcem in zavodom.
14. Pripravniki in učenci na praksi
102. člen
Pripravniku in učencu na praksi pripadajo
plača in drugi osebni prejemki najmanj v višini 70% izhodiščne plače, določene
za ustrezno stopnjo izobrazbe. Ostale določbe tarifnega dela te kolektivne
pogodbe veljajo za pripravnike in učence na praksi v enaki višini, kot za
ostale delavce.
15. Plače sindikalnih zaupnikov
103. člen
Za čas opravljanja profesionalne funkcije
pripada sindikalnemu zaupniku plača v višini, kot ga je prejemal pred začetkom
opravljanja te funkcije. Na to plačo se obvezno prišteva še dodatek za delovno
dobo.
Plača sindikalnega zaupnika se valorizira z
rastjo plač v zavodu oziroma pri delodajalcu. Sindikalni zaupnik je upravičen
do dodatkov in nadomestil ter prejemkov skupne porabe in stroškov v skladu s to
kolektivno pogodbo.
Za čas opravljanja neprofesionalne funkcije
pripada sindikalnemu zaupniku dodatek do višine 20% njegove osnovne plače
v skladu z določili 103.a člena, kar se določi v pogodbi o
pogojih za delo sindikata v zavodu.
103.a člen
(nadomestila sindikalnim zaupnikom za čas
neprofesionalnega opravljanja funkcije)
(1) Zaposleni v javnem zavodu, ki neprofesionalno opravlja
funkcijo sindikalnega zaupnika, je za opravljanje te funkcije upravičen do
bruto mesečnih nadomestil v naslednji višini:
-      
ko je v zavodu do vključno 5 zaposlenih – 75 EUR,
-      
ko je v zavodu nad 5 do vključno 30 zaposlenih – 120 EUR,
-      
ko je v zavodu nad 30 do vključno 70 zaposlenih – 155 EUR,
-      
ko je v zavodu več kot 70 zaposlenih – 195 EUR.
(2) V zavodih z do vključno 70 zaposlenimi ima pravico do
nadomestila samo en sindikalni zaupnik (predsednik sindikata zavoda). V zavodih
nad 70 do vključno 130 zaposlenimi, kjer organizacijska struktura v skladu z
ustanovitvenim aktom zavoda zahteva več sindikalnih zaupnikov, imata pravico do
nadomestila dva (predsednik sindikata zavoda 195 EUR in en zaupnik v skladu s
številom zaposlenih v njegovi organizacijski enoti, vendar ne več kot 100 EUR).
V zavodih z nad 130 zaposlenimi, kjer organizacijska struktura zavoda zahteva
več sindikalnih zaupnikov, ima pravico do nadomestila več zaupnikov (predsednik
sindikata zavoda 195 EUR in toliko zaupnikov, kolikor je enot s po več kot 20
zaposlenimi v skladu z merili v prvem odstavku, vendar ne več kot po
100 EUR).
(3) Sindikalni zaupnik ima pravico do nadomestila tudi, če z
vodstvom zavoda še ni podpisana pogodba o pogojih za delo sindikata.
(4) Nominalni zneski, navedeni v tem dogovoru, se usklajujejo
z rastjo plač v javnem sektorju.

Aneks
h Kolektivni pogodbi za kulturne dejavnosti v Republiki Sloveniji
(Uradni list RS, št. 60/08) 
Priloga
1: Prevedba delovnih mest in nazivov plačne skupine G 
Priloga
2: Prevedba delovnih mest plačne skupine J 
Aneks
h Kolektivni pogodbi za kulturne dejavnosti v Republiki Sloveniji (Uradni list
RS, št. 45/94, 39/96, 82/99, 102/00, 52/01, 64/01 in 60/08) 
Aneks
h Kolektivni pogodbi za kulturne dejavnosti v Republiki Sloveniji (Uradni list
RS, št. 40/12) 
Aneks
h Kolektivni pogodbi za kulturne dejavnosti v Republiki Sloveniji (Uradni list
RS, št. 46/13) 
Aneks h Kolektivni
pogodbi za kulturne dejavnosti v Republiki Sloveniji (Uradni list RS, št. 160/20) – (prenehal
veljati)
Aneks
h Kolektivni pogodbi za kulturne dejavnosti v Republiki Sloveniji (Uradni list
RS, št. 88/21)

Kolektivna pogodba za kulturne dejavnosti v
Republiki Sloveniji (Uradni list RS, št. 45/94)
vsebuje naslednje končne določbe:
»VII. KONČNE DOLOČBE
104. člen
Uresničevanje te kolektivne pogodbe bo v
interesu vseh delavcev v kulturnih dejavnostih redno spremljal. Sindikat
delavcev v kulturi Slovenije.
V ta namen bo pri glavnem odboru Sindikata
delavcev v kulturi Slovenije delovala komisija, sestavljena iz enakega števila
predstavnikov delojemalcev in delodajalcev.. Predstavnike delodajalcev bo
predlagalo Ministrstvo za kulturo.
105. člen
Stroške uresničevanja in rednega
spremljanja te kolektivne pogodbe krijeta pogodbeni stranki tako, da vsaka
poravnava svoje stroške. Za pokrivanje stroškov posebnih skupno dogovorjenih
aktivnosti pa se stranki dogovarjata posebej.
106. člen
Za določanje osnovnih plač delavcev se
uporabljajo količniki v skladu z zakonom o razmerjih plač v javnih zavodih,
državnih organih in organih lokalnih skupnosti (Uradni list RS, št. 19/94) in
pravilnika o napredovanju zaposlenih v javnih zavodih na področju kulture
(Uradni list RS, št. 41/94).
107. člen
Ta kolektivna pogodba začne veljati 15. dan
po objavi v Uradnem listu Republike Slovenije.
108. člen
Vsa dodatna vprašanja, ki niso urejena v
tej pogodbi, se urejajo po določilih kolektivne pogodbe za negospodarske
dejavnosti v Republiki Sloveniji.«.

Spremembe in dopolnitve kolektivne pogodbe za
kulturne dejavnosti v Republiki Sloveniji (Uradni list RS, št. 39/96)
vsebujejo naslednjo končno določbo:
»12. člen
Spremembe in dopolnitve kolektivne pogodbe
za kulturne dejavnosti v Republiki Sloveniji začnejo veljati naslednji dan po
objavi v Uradnem listu RS, uporabljajo pa se od 1. avgusta 1996. Dodatki
iz 65.a člena se izplačujejo od 1. avgusta 1996 v višini 50%, od
1. septembra 1996 v višini 75% in od 1. oktobra 1997 v višini 100%.«.

Zakon o minimalni plači, o načinu usklajevanja
plač in o regresu za letni dopust v obdobju 1999-2001 – ZMPUPR (Uradni list RS,
št. 39/99)
v zvezi z uporabo določb kolektivne pogodbe določa:
»26. člen
[…]
V času veljavnosti tega zakona se ne uporabljajo tiste določbe
kolektivnih pogodb in drugih predpisov, ki so v nasprotju s tem zakonom.«;
ter vsebuje naslednjo končno določbo:
»27. člen
Ta zakon začne veljati naslednji dan po objavi v Uradnem listu
Republike Slovenije.«.

Spremembe in dopolnitve kolektivne pogodbe za
kulturne dejavnosti v Republiki Sloveniji (Uradni list RS, št. 82/99)
vsebujejo naslednjo končno določbo:
»3. člen
Te spremembe in dopolnitve kolektivne
pogodbe se začnejo uporabljati pri plači za mesec december 1999.«.

Spremembe in dopolnitve kolektivne pogodbe za
kulturne dejavnosti v Republiki Sloveniji (Uradni list RS, št. 102/00)
vsebujejo naslednjo končno določbo:
»2. člen
Te spremembe in dopolnitve kolektivne pogodbe se začnejo
uporabljati pri plači za mesec november 2000.«.

Spremembe in dopolnitve kolektivne pogodbe za
kulturne dejavnosti v Republiki Sloveniji (Uradni list RS, št. 52/01)
vsebujejo naslednjo prehodno in končni določbi:
»9. člen
Dodatki, navedeni v 1. členu, in v drugem in tretjem odstavku 2.
člena, in v 6. členu se izplačujejo zaposlenim od plače za mesec junij 2001
dalje v višini 50%, od plače za mesec september 2001 dalje v višini 75% in od
plače za mesec december 2001 dalje v višini 100%. Dodatki, navedeni v prvem
odstavku 2. člena se izplačujejo od plače za mesec december 2001 dalje.
10. člen
Določbe 7. in 8. člena se uporabljajo od 1. 1. 2002 dalje.
11. člen
Te spremembe in dopolnitve kolektivne pogodbe za kulturne
dejavnosti v Republiki Sloveniji začnejo veljati naslednji dan po objavi v
Uradnem listu RS.«.

Sprememba in dopolnitev kolektivne pogodbe za
kulturne dejavnosti v Republiki Sloveniji (Uradni list RS, št. 64/01)
vsebuje naslednjo končno določbo:
»3. člen
Ti spremembi in dopolnitev kolektivne pogodbe veljata in se
uporabljata od objave v Uradnem listu Republike Slovenije oziroma najkasneje s
1. avgustom 2001.«.

Zakon o kolektivnih pogodbah – ZKolP (Uradni
list RS, št. 43/06)
v zvezi s prenehanjem veljavnosti kolektivnih pogodb določa:
»34. člen
(prenehanje
veljavnosti kolektivnih pogodb)
(1) Določbe kolektivnih pogodb, ki veljajo
na dan uveljavitve tega zakona, se uporabljajo do preteka določenega roka
veljavnosti oziroma do sklenitve novih kolektivnih pogodb, če niso v nasprotju
s tem zakonom ali zakonom, ki ureja individualna delovna razmerja.
(2) Določbe kolektivnih pogodb, katerih
sklenitelji na strani delodajalcev so samo delodajalske asociacije z obveznim
članstvom, prenehajo veljati z iztekom prehodnega obdobja iz 32. člena tega
zakona.«;
ter vsebuje naslednjo končno določbo:
»36. člen
(uveljavitev
zakona)
Ta zakon začne veljati petnajsti dan po
objavi v Uradnem listu Republike Slovenije.«.

Aneks h Kolektivni pogodbi za kulturne
dejavnosti v Republiki Sloveniji (Uradni list RS, št. 60/08)
vsebuje naslednje prehodne in končne določbe:
»III. PREHODNE IN KONČNE DOLOČBE
8. člen
Z dnem uveljavitve tega Aneksa prenehajo veljati naslednje določbe
Kolektivne pogodbe za kulturne dejavnosti v Republiki Sloveniji (Uradni list
RS, št. 45/94, 39/96, 82/99, 102/00, 52/01 in 64/01):
-       v
V. poglavju – PLAČE, DODATKI, NADOMESTILA, DRUGI OSEBNI PREJEMKI IN NADOMESTILA
STROŠKOV določbe 61. člena, 62. člena, 64. do vključno 78.d člena in 85. člena
in
-       Aneks
h kolektivni pogodbi za kulturne dejavnosti v Republiki Sloveniji (Uradni list
RS, št. 45/94).
9. člen
Dinamika odprave nesorazmerij v osnovnih plačah je določena v
Kolektivni pogodbi za javni sektor (Uradni list RS, št. 57/08).
10. člen
Uporabniki proračuna opravijo prvi obračun plač v skladu z ZSPJS
meseca septembra 2008 za mesec avgust 2008, pri čemer v skladu s 50. členom Kolektivne
pogodbe za javni sektor, poračunajo ¼ nesorazmerja v osnovnih plačah od
1. maja 2008 dalje.
11. člen
Aneks začne veljati naslednji dan po objavi v Uradnem listu
Republike Slovenije, uporabljati pa se začne z dnem prvega obračuna plač na
podlagi ZSPJS.«.

Spremembe in dopolnitve Kolektivne pogodbe za
kulturne dejavnosti v Republiki Sloveniji (Uradni list RS, št. 32/09)
vsebujejo naslednjo prehodno in končno določbo:
»3. člen
(poračun nadomestila za sindikalne zaupnike)
(1) Sindikalnim zaupnikom, ki v času od vstopa v nov plačni
sistem do uveljavitve tega aneksa niso prejemali dodatka za sindikalne zaupnike
oziroma je bil njihov dodatek manjši, se nadomestilo poračuna tudi za ta čas.
(2) Previsoko izplačano nadomestilo sindikalnim zaupnikom za
čas od vstopa v nov plačni sistem do uveljavitve tega aneksa, se ne vrača.
4. člen
(uveljavitev)
Te spremembe in dopolnitve začnejo veljati naslednji dan po objavi
v Uradnem listu Republike Slovenije.«.

Aneks h Kolektivni pogodbi za kulturne
dejavnosti v Republiki Sloveniji (Uradni list RS, št. 32/09)
vsebuje naslednje prehodne in končno določbo:
»PREHODNE IN KONČNA DOLOČBA
2. člen
(razporeditev in plačna uvrstitev javnih uslužbencev,
ki zasedajo delovna mesta prvakov)
(1) Javnega uslužbenca, ki ima ob
uveljavitvi tega aneksa naziv prvak ali vrhunski glasbenik in je razporejen na delovno
mesto prvaka ali vrhunskega glasbenika, se v skladu s tem aneksom s prvim
dnem meseca po uveljavitvi tega aneksa razporedi na delovno mesto G017032
Priznani baletni plesalec solist, G017033 Priznani dramaturg, G017034 Priznani
dramski igralec, G017035 Priznani operni pevec solist, G017036 Priznani
orkestrski glasbenik, G017037 Priznani solistični orkestrski glasbenik ali
G017014 Koncertni mojster (v nadaljnjem besedilu: priznani ustvarjalec), pri
tem pa javni uslužbenec za čas trajanja naziva ohrani doseženi plačni razred, če je ta višji
od 52. plačnega razreda.
(2) Delodajalec je dolžan javnemu
uslužbencu iz prejšnjega odstavka vročiti pogodbo o zaposlitvi najkasneje v
štirinajstih dneh po uveljavitvi tega aneksa.
(3) Javnega uslužbenca, ki ima ob
uveljavitvi tega aneksa naziv prvak ali vrhunski glasbenik, se po preteku časa, za katerega mu je
bil podeljen naziv, uvrsti v 47. plačni razred, ki je višji za število
plačnih razredov napredovanja, ki jih je pridobil v obdobju pred začetkom novega
plačnega sistema in po prehodu v nov plačni sistem. Ne glede na določbo
prejšnjega stavka javnega uslužbenca ni mogoče uvrstiti v višji plačni razred,
kot ga je možno doseči z napredovanjem na delovnem mestu priznanega
ustvarjalca.
3. člen
(razporeditev in plačna uvrstitev javnih uslužbencev,
ki imajo naziv prvak)
(1) Režiser in dirigent simfoničnega ali
opernega orkestra, ki je pridobil naziv prvaka oziroma vrhunskega glasbenika po
predpisih, ki so se uporabljali v obdobju pred začetkom uvedbe novega
plačnega sistema in jim naziv traja tudi po prehodu v nov plačni sistem, se z začetkom prvega
meseca po uveljavitvi tega aneksa za obdobje od 1. 8. 2008 naprej razporedi na delovno mesto G017040
režiser oziroma na delovno mesto G017006 dirigent simfoničnega in opernega
orkestra.
(2) Javni uslužbenec iz prejšnjega odstavka
tega člena za čas trajanja naziva prvak oziroma vrhunski glasbenik ohrani
doseženi plačni razred, če je ta višji od 52. plačnega razreda, in sme v času
trajanja naziva napredovati v višji plačni razred, vendar največ do 57.
plačnega razreda.
(3) Po prenehanju naziva se ga uvrsti v 47.
plačni razred in doda toliko plačnih razredov napredovanja, kolikor jih je
dosegel v času trajanja naziva po 1. 8. 2008, vendar ne sme preseči najvišjega
plačnega razreda delovnega mesta, ki ga je mogoče doseči z napredovanjem.
4. člen
(prenehanje določb)
Z dnem uveljavitve tega aneksa prenehajo
veljati naslednje določbe Kolektivne pogodbe za kulturne dejavnosti v
Republiki Sloveniji:
-      
v 5. člen sprememb in dopolnitev kolektivne pogodbe za kulturne
dejavnosti v Republiki Sloveniji (Uradni list RS, št. 39/96) se v seznamu
drugega odstavka črtajo vrstice G017038, G017039 in G017047 in
-      
v prvem odstavku 3. člena Aneksa h Kolektivni
pogodbi za
kulturne dejavnosti v Republiki Sloveniji
(Uradni list RS, št. 60/08) se iz kataloga delovnih mest črtajo naslednja
delovna mesta:
- 
zap. številka 49, šifra DM G017037
»Prvak v dramskem in lutkovnem gledališču«,
- 
zap. številka 50, šifra DM G017039
»Prvak v opernem in baletnem gledališču«,
- 
zap. številka 58, šifra DM G017047
»Vrhunski glasbenik«.
5. člen
(začetek
veljavnosti aneksa)
Ta aneks začne veljati
naslednji dan po objavi v Uradnem listu Republike Slovenije.«.

Aneks h Kolektivni pogodbi za kulturne
dejavnosti v Republiki Sloveniji (Uradni list RS, št. 40/12)
vsebuje naslednjo končno določbo:
»17. člen
(veljavnost)
Ta aneks začne veljati naslednji dan po
objavi v Uradnem listu Republike Slovenije, uporablja pa se od prvega dne naslednjega
meseca, ki sledi mesecu, v katerem je bil uveljavljen zakon, ki ureja
uravnoteženje javnih financ.«.

Aneks h Kolektivni pogodbi za kulturne
dejavnosti v Republiki Sloveniji (Uradni list RS, št. 46/13)
vsebuje naslednjo končno določbo:
»7. člen
(veljavnost)
Ta aneks začne veljati z dnem uveljavitve
Zakona o spremembah in dopolnitvah Zakona o sistemu plač v javnem sektorju,
sprejetega na podlagi Dogovora o dodatnih ukrepih na področju plač in drugih
stroškov dela v javnem sektorju za uravnoteženje javnih financ v obdobju od 1.
junija 2013 do 31. 12. 2014, z dne 20. 5. 2013.«.

Aneks h Kolektivni pogodbi za kulturne
dejavnosti v Republiki Sloveniji (Uradni list RS, št. 106/15)
vsebuje naslednjo končno določbo:
»3. člen
(veljavnost)
Ta aneks začne veljati 1. januarja
2016.«.

Aneks h Kolektivni pogodbi za kulturne
dejavnosti v Republiki Sloveniji (Uradni list RS, št. 46/17) določa:
»1. člen
(namen sklepanja)
Ta aneks se sklepa zaradi realizacije IV.
točke Dogovora o ukrepih na področju stroškov dela in drugih ukrepih v javnem sektorju
(Uradni list RS, št. 88/16).«;
ter vsebuje naslednji prehodni in končno
določbo:
»PREHODNI IN KONČNA DOLOČBA
4. člen
(rok za uskladitev aktov)
Akt o notranji organizaciji in
sistemizaciji delovnih mest se uskladi s tem aneksom najkasneje v roku 30 dni
od uveljavitve tega aneksa.
5. člen
(pridobitev pravice do izplačila plače)
Javni uslužbenci na delovnih mestih iz 2.
in 3. člena tega aneksa pridobijo pravico do izplačila višje plače s 1. julijem
2017.
6. člen
(veljavnost)
Ta aneks začne veljati naslednji dan po
objavi v Uradnem listu Republike Slovenije.«.

Aneks h Kolektivni pogodbi za kulturne
dejavnosti v Republiki Sloveniji (Uradni list RS, št. 80/18)
določa:
»1. člen
(namen sklepanja)
Ta aneks se sklepa zaradi realizacije IV.
in VIII. točke Dogovora o ukrepih na področju stroškov dela in drugih ukrepih v
javnem sektorju (Uradni list RS, št. 88/16) in Dogovora o plačah in drugih
stroških dela v javnem sektorju (Uradni list RS, št. 80/18).«;
določa tudi:
»4. člen
(uporaba določil)
Ne glede na določbe o povračilih stroškov v
zvezi z delom in nekaterih drugih prejemkov javnih uslužbencev iz Kolektivne
pogodbe za kulturne dejavnosti v Republiki Sloveniji (Uradni list RS, št. 45/94,
45/94, 39/96, 39/99 – ZMPUPR, 82/99, 102/00, 52/01, 64/01, 43/06 – ZKolP,
60/08, 32/09, 32/09, 40/12, 46/13, 106/15, 46/17 in 2/17 – popr.), se od
začetka veljavnosti tega aneksa glede jubilejnih nagrad in odpravnine ob
upokojitvi uporabljajo določbe tega aneksa.
5. člen
(jubilejna nagrada)
(1) Javnemu uslužbencu pripada jubilejna
nagrada v višini:
-      
za 10 let delovne dobe 288,76 eura,
-      
za 20 let delovne dobe 433,13 eura,
-      
za 30 let delovne dobe 577,51 eura,
-      
za 40 let delovne dobe 577,51 eura.
(2) Jubilejna nagrada se izplača javnemu
uslužbencu ob izplačilu plače v naslednjem mesecu po izpolnitvi pogojev.
(3) Delovna doba po tem členu je delovna
doba, ki jo je javni uslužbenec izpolnil pri delodajalcih v javnem sektorju.
6. člen
(odpravnina ob upokojitvi)
(1) Odpravnina ob odhodu v pokoj znaša tri
povprečne mesečne plače zaposlenega v Republiki Sloveniji za pretekle tri
mesece oziroma tri zadnje mesečne plače javnega uslužbenca, če je to zanj
ugodneje.
(2) Javni uslužbenec je v primeru, ko je
delodajalec zanj financiral dokup delovne dobe, upravičen do razlike do višine
odpravnine, če so bila sredstva za dokup nižja od odpravnine.
(3) V primeru, da javni uslužbenec po
upokojitvi ponovno sklene delovno razmerje pri delodajalcu v javnem sektorju,
mu ob ponovni upokojitvi odpravnina ne pripada.«;
ter vsebuje naslednji prehodni in končni
določbi:
»PREHODNI IN KONČNI DOLOČBI
7. člen
(rok za uskladitev aktov)
Akti o notranji organizaciji in
sistemizaciji delovnih mest se uskladijo s tem aneksom najkasneje v roku 45 dni
od uveljavitve tega aneksa.
8. člen
(pridobitev pravice do izplačila višje plače)
(1) Javni uslužbenci pridobijo pravico do
izplačila višje plače v skladu s tem aneksom postopno glede na uvrstitev
delovnega mesta pred spremembo uvrstitve, in sicer na naslednji način:
a) 
s 1. januarjem 2019 prvi plačni razred
povišanja in
b) 
s 1. novembrom 2019 drugi plačni razred
povišanja in
c) 
s 1. septembrom 2020 tretji plačni razred
povišanja.
(2) Javnemu uslužbencu, ki se po
uveljavitvi tega aneksa zaposli v javnem sektorju, se določi plačni razred za
določitev plače glede na uvrstitev delovnega mesta v plačni razred skladno z
rokom iz prejšnjega odstavka, ki je določen za izplačilo plačnega razreda
povišanja.
9. člen
(prenehanje veljavnosti)
Z dnem uveljavitve tega aneksa prenehata
veljati 12. člen in 14. člen Aneksa h Kolektivni pogodbi za kulturne dejavnosti
v Republiki Sloveniji (Uradni list RS, št. 40/12).
10. člen
(veljavnost)
Ta aneks začne veljati naslednji dan po
objavi v Uradnem listu Republike Slovenije.«.

Aneks h Kolektivni pogodbi za kulturne
dejavnosti v Republiki Sloveniji (Uradni list RS, št. 160/20)
vsebuje naslednjo končno določbo:
»KONČNA DOLOČBA
4. člen
Ta aneks začne veljati naslednji dan po
objavi v Uradnem listu Republike Slovenije.«.

Aneks h Kolektivni pogodbi za kulturne
dejavnosti v Republiki Sloveniji (Uradni list RS, št. 88/21) spreminja
5. člen Aneksa h Kolektivni pogodbi za kulturne dejavnosti v Republiki
Sloveniji (Uradni list RS, št. 80/18)
tako, da se glasi:
»5. člen
(prenehal
veljati)«;
ter vsebuje naslednjo prehodno in končni
določbi:
»10. Prehodna in končni določbi
15. člen
(izplačilni dan)
Določba 2. člena tega aneksa se prvič
uporabi pri izplačilu plače za mesec maj 2021 v mesecu juniju 2021.
16. člen
(razveljavitev)
Z dnem uveljavitve tega aneksa prenehajo
veljati:
-      
3., 5., 6., 7., 9., 10., in 15. člen Aneksa h Kolektivni pogodbi za
kulturne dejavnosti v Republiki Sloveniji (Uradni list RS, št. 40/12),
-      
5. člen Aneksa h Kolektivni pogodbi za kulturne dejavnosti v Republiki
Sloveniji (Uradni list RS, št. 80/18) in Aneks h Kolektivni pogodbi za kulturne
dejavnosti v Republiki Sloveniji (Uradni list RS, št. 160/20).
17. člen
(veljavnost aneksa)
Ta aneks začne veljati naslednji dan po
objavi v Uradnem listu Republike Slovenije, uporablja pa se za obračun stroškov
v zvezi z delom in drugih prejemkov iz tega aneksa za mesec junij 2021.«.