I. SPLOŠNI DOLOČBI
1. člen
Ta uredba določa način izračuna višine
sejnine, stroške, do povračila katerih je upravičen član sveta javne agencije,
nadzornega sveta javnega sklada, sveta javnega zavoda ali upravnega odbora
javnega gospodarskega zavoda, in postopek za izplačilo sejnine in povračila
stroškov.
2. člen
Izrazi, uporabljeni v tej uredbi, pomenijo:
1.    
»oseba javnega sektorja« je pravna oseba,
organizirana kot javni sklad ali javna agencija, ki jo je ustanovila država ali
lokalna skupnost, oziroma javni zavod ali javni gospodarski zavod, ki ga je
ustanovila Republika Slovenija, razen šol (srednjih šol in univerz) ter
Zdravstvenega doma za študente Univerze v Ljubljani,
2.    
»organ« je organ nadzora oziroma upravljanja v
osebi javnega sektorja kot nadzorni svet javnega sklada, svet javne agencije,
svet javnega zavoda ali upravni odbor javnega gospodarskega zavoda,
3.    
»član« je vsaka oseba, imenovana za določen
mandat v organ osebe javnega sektorja,
4.    
»sejnina« je plačilo za opravljeno delo člana v
organu osebe javnega sektorja in za odgovornost, ki izhaja iz tega dela,
5.    
»stroški oziroma povračila stroškov«, do
katerih je član upravičen, so izdatki, ki jih je imel član v zvezi z delom
organa in za katere lahko zahteva povračilo v skladu z določbami te uredbe.
II. SEJNINA
3. člen
Sejnina je sestavljena iz stalnega in
spremenljivega dela. Vsota obeh delov je polna višina redne sejnine (v nadaljnjem
besedilu: redna sejnina), izražena v bruto znesku.
4. člen
Stalni del sejnine znaša 50 eurov, razen v javnih agencijah,
ustanovljenih za opravljanje regulatornih nalog, v katerih znaša 75 eurov, in v
javnih skladih, v katerih znaša 25 eurov.
5. člen
(1) Spremenljivi del sejnine je
seštevek:
-      
dela A, ki se nanaša na bilančno vsoto osebe
javnega sektorja (aktiva skupaj), in
-      
dela B, ki se nanaša na število zaposlenih v
osebi javnega sektorja.
(2) Dela
A in B se izračunata na naslednji način:


 

A =


Če znesek bilančne vsote osebe javnega sektorja ob
  koncu preteklega poslovnega leta znaša:

 


 

do 4 milijone eurov

5,00 eurov


nad 4 milijone eurov

do 40 milijonov eurov

7,50 eura


nad 40 milijonov eurov

do 200 milijonov eurov

10,00 eurov


nad 200 milijonov eurov

do 400 milijonov eurov

12,50 eura


nad 400 milijonov eurov

 

15,00 eurov


 


 

B =


Če število zaposlenih v osebi javnega sektorja ob
  koncu preteklega poslovnega leta znaša

 


 

do 30

2,50 eura


nad 30

do 100

5,00 eurov


nad 100

do 500

7,50 eura


nad 500

do 1.000

10,00 eurov


nad 1.000

do 3.000

12,50 eura


nad 3.000

 

15,00 eurov


(3) Če gre za prvo leto poslovanja
osebe javnega sektorja, se podatki o bilančni vsoti nanašajo na prvo poslovno
leto. V tem primeru podatki za izračun sejnine izhajajo iz finančnega načrta
osebe javnega sektorja za prvo poslovno leto, za katero je ustanovitelj dal
soglasje.
6. člen
Sejnina, izračunana v skladu s 3. do 5.
členom te uredbe, je redna sejnina.
7. člen
(1) Višina redne sejnine, ki se
izplačuje članom organa, je odvisna od vrste dela organa.
(2) Član je upravičen do sejnine, če
je sodeloval pri delu organa na:
-      
redni ali izredni seji – v višini redne sejnine
za vsako udeležbo na seji,
-      
dopisni seji – v višini 50 odstotkov redne
sejnine za vsako udeležbo na seji.
8. člen
Predsednik organa je za pripravo in vodenje
seje upravičen do sejnine v višini 130 odstotkov sejnine, do katere so
upravičeni člani in je opredeljena v prvi in drugi alinei drugega odstavka
prejšnjega člena. Če je zaradi predsednikove odsotnosti vodil sejo organa drug
član, je ta upravičen do sejnine v enaki višini, kot bi jo prejel predsednik,
če bi vodil sejo. Določba prejšnjega stavka ne velja, če je vodil sejo le
deloma zaradi predčasnega odhoda predsednika.
III. POVRAČILA DRUGIH STROŠKOV
9. člen
(1) Član je upravičen do povračil neto
zneskov naslednjih stroškov:
-      
dnevnice,
-      
prevoznih stroškov in
-      
stroškov za prenočišče.
(2) Član ni upravičen do povračil
stroškov, če mu jih povrne njegov delodajalec. Član lahko opravlja delo v
organu samo izven rednega delovnega časa. Če delo v organu opravlja med rednim
delovnim časom, mora koristiti dopust oziroma presežek ur ali nadur.
10. člen
Dnevnica je povračilo za stroške prehrane,
do katerega je upravičen član, če poteka delo organa skupaj s prihodom na delo
in odhodom z dela organa neprekinjeno več kot 6 ur in pri tem prehrana ni
zagotovljena. Višina dnevnice je enaka višini dnevnice za službeno potovanje,
določeni z zakonom, ki ureja višino povračil stroškov v zvezi z delom in
nekatere druge prejemke.
11. člen
(1) Prevozni stroški so izdatki, ki
jih ima član, če mora zaradi dela v organu potovati v drug kraj, pri čemer
lahko zahteva povračilo za:
-      
kilometrino in/ali
-      
dejanske stroške.
(2) Za potovanje v drug kraj se šteje,
če je delo organa v drugem kraju, kot je delovno mesto ali stalno oziroma
začasno prebivališče člana.
(3) Kilometrina je povračilo stroškov
za uporabo lastnega avtomobila za prevoz na delo in z dela organa. Enaka je
višini 8 odstotkov cene neosvinčenega motornega bencina – 95 oktanov. Član je
upravičen do izplačila kilometrine največ do razdalje med krajem, v katerem se
je opravilo delo organa, in krajem, v katerem ima stalno oziroma začasno
prebivališče, oziroma krajem zaposlitve. Upravičen je do kilometrine v obe
smeri potovanja.
(4) Član lahko zahteva povračilo za
dejanske stroške prevoza samo na podlagi dokazil (vozovnica javnega prevoznega
sredstva, račun o plačilu cestnine, račun za parkirnino in podobno).
(5) Če je za svoje potovanje uporabil
javna prevozna sredstva, član ni upravičen do povračila kilometrine. Stroški
javnega prevoza se priznajo do višine, ki velja za razdaljo, kakršna je
opredeljena pri kilometrini.
12. člen
(1) Stroški za prenočišče so izdatki,
ki jih ima član, če mora zaradi dela organa prenočiti v drugem kraju, kot je
njegovo stalno oziroma začasno prebivališče, pri čemer lahko zahteva povračilo
stroškov le, če je oddaljenost njegovega stalnega oziroma začasnega
prebivališča od kraja dela organa najmanj 100 kilometrov, če se ni mogel vrniti, ker po voznem redu ni bilo predvidene nobene vožnje javnega
prevoznega sredstva več, ali zaradi drugih objektivnih razlogov.
(2) Član lahko zahteva povračilo za
stroške prenočišča samo na podlagi dokazil (račun). Stroški za prenočišče se
priznajo v polnem znesku, razen za hotel s petimi zvezdicami ali več, za
katerega se priznajo v višini 80 odstotkov zneska računa.
IV. IZPLAČILO SEJNIN IN DRUGIH STROŠKOV
13. člen
(1) Oseba javnega sektorja izplačuje
sejnine članom na podlagi dejansko opravljenega dela v organu, ki se izkaže s
podpisom na seznamu prisotnih, ki je obvezna priloga zapisnika redne ali
izredne seje, ali s podpisom na glasovnici dopisne seje.
(2) Oseba javnega sektorja izplača
članu povračilo stroškov po obračunu potnih stroškov, ki ga pripravi na podlagi
pisnega zahtevka člana za povračilo stroškov in priloženih dokazil za tiste
stroške, pri katerih so zahtevana po določbah te uredbe. Kot pisni zahtevki za
povračila stroškov se uporabljajo interni obrazci, kakršne uporablja oseba
javnega sektorja za službena potovanja zaposlenih. Član mora prejeti podpisan
obrazec za napotitev na službeno pot skupaj z vabilom na redno ali izredno
sejo.
(3) Sejnine in povračila stroškov se
članom izplačajo v 15 dneh po opravljenem delu v organu oziroma po prejemu
pisnega zahtevka za povračilo stroškov.

Uredba o sejninah in povračilih stroškov v
javnih skladih, javnih agencijah, javnih zavodih in javnih gospodarskih zavodih
(Uradni list RS, št. 16/09)
vsebuje naslednje prehodne in končni določbi:
»V. PREHODNE IN KONČNI DOLOČBI
14. člen
Ne glede na 4. člen te uredbe znaša zaradi
omejitve učinkov finančne krize stalni del sejnine 50 eurov, razen v javnih
agencijah, ustanovljenih za opravljanje regulatornih nalog, v katerih znaša 75
eurov, in javnih skladih, v katerih znaša 25 eurov.
15. člen
Ne glede na
drugi odstavek 5. člena te uredbe se zaradi omejitve učinkov finančne krize
dela A in B izračunata na naslednji način:


 

A =


Če znesek bilančne vsote osebe javnega
  sektorja ob koncu preteklega poslovnega leta znaša:

 


 

do 4 milijone eurov

5,00 eurov


nad 4 milijone EUR

do 40 milijonov EUR

7,50 eurov


nad 40 milijonov EUR

do 200 milijonov EUR

10,00 eurov


nad 200 milijonov EUR

do 400 milijonov EUR

12,50 eurov


nad 400 milijonov eurov

 

15,00 eurov


 


 

B =


Če število zaposlenih v osebi
  javnega sektorja ob koncu preteklega poslovnega leta znaša

 


 

do 30

2,50 eurov


nad 30

do 100

5,00 eurov


nad 100

do 500

7,50 eurov


nad 500

do 1.000

10,00 eurov


nad 1.000

do 3.000

12,50 eurov


nad 3.000

 

15,00 eurov


16. člen
14. in 15.
člen te uredbe veljata do 31. decembra 2010. V tem obdobju se ne
uporabljata 4. člen in drugi odstavek 5. člena te uredbe.
17. člen
Z dnem uveljavitve te uredbe preneha
veljati Uredba o sejninah in povračilih stroškov v javnih skladih, javnih
agencijah, javnih zavodih in javnih gospodarskih zavodih (Uradni list RS, št.
19/07).
18. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o sejninah in
povračilih stroškov v javnih skladih, javnih agencijah, javnih zavodih in
javnih gospodarskih zavodih (Uradni list RS, št. 107/10) spreminja 16. člen uredbe tako,
da se glasi:
»16. člen
14. in 15.
člen te uredbe veljata do 31. decembra 2012. V tem obdobju se ne
uporabljata 4. člen in drugi odstavek 5. člena te uredbe.«;
ter vsebuje naslednjo končno določbo:
»2. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi
Uredbe o sejninah in povračilih stroškov v javnih skladih, javnih agencijah,
javnih zavodih in javnih gospodarskih zavodih (Uradni list RS, št. 66/12)
spreminja 16. člen uredbe tako, da se glasi:
»16. člen
14. in 15.
člen te uredbe veljata do 31. decembra 2014. V tem obdobju se ne
uporabljata 4. člen in drugi odstavek 5. člena te uredbe.«;
ter vsebuje naslednjo končno določbo:
»2. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah Uredbe o sejninah in
povračilih stroškov v javnih skladih, javnih agencijah, javnih zavodih in
javnih gospodarskih zavodih (Uradni list RS, št. 51/13) vsebuje naslednjo končno določbo:
»3. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah Uredbe o sejninah in
povračilih stroškov v javnih skladih, javnih agencijah, javnih zavodih in
javnih gospodarskih zavodih (Uradni list RS, št. 6/15) vsebuje
naslednjo končno določbo:
»3. člen
Ta uredba začne veljati naslednji dan po objavi v Uradnem listu Republike Slovenije.«.