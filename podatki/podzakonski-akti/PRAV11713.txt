1. člen
Ta pravilnik določa podrobnejšo obliko,
vsebino in način hrambe prevoznega dokumenta, ki spremlja gozdne lesne
sortimente, naložene na prevozno sredstvo, ali pri prevozu, če se prvič dajejo
na trg ali so namenjeni začasnemu skladiščenju pred prvim dajanjem na trg ali
pa so namenjeni za lastno uporabo (v nadaljnjem besedilu: prevoznica).
2. člen
(1) Prevoznica se izda na obrazcu
formata A4, ki je kot priloga sestavni del tega pravilnika.
(2) V zgornjem desnem kotu prevoznice
je neponovljiva koda.
(3) Policija, carinski organi in
gozdarski inšpektorji imajo za namene preverjanja istovetnosti prevoznice
neposredni dostop do podatkov o izdanih prevoznicah.
3. člen
(1) Prevoznico mora v fizični obliki v
originalnem izvodu hraniti:
-       
prvi kupec gozdnih lesnih sortimentov ter fizična ali pravna oseba, ki
začasno skladišči gozdne lesne sortimente ali ima gozdne lesne sortimente za
lastno uporabo, po opravljenem prevozu gozdnih lesnih sortimentov;
-       
lastnik gozda, če se izdana prevoznica ne uporabi za prevoz gozdnih
lesnih sortimentov.
(2) Ne glede na določbe prejšnjega
odstavka lahko lastnik gozda kopijo prevoznice, ki mu jo izroči prvi kupec gozdnih
lesnih sortimentov po opravljenem prevozu gozdnih lesnih sortimentov, hrani
tudi v elektronski obliki.
4. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-344/2013
Ljubljana, dne 21. avgusta 2013
EVA 2013-2330-0089
mag. Dejan Židan l.r.
Minister
za kmetijstvo in
okolje

Priloga: Prevoznica