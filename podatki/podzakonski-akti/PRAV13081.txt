1. člen
Ta pravilnik določa merila, ki jih javni zdravstveni zavod upošteva
pri določitvi višine plačila opravljanja zdravstvenih storitev po podjemni
pogodbi ali drugih pogodbah civilnega prava (v nadaljnjem besedilu: podjemna
pogodba).
2. člen
Javni zdravstveni zavod pri določitvi višine plačila iz
prejšnjega člena upošteva razliko med prihodki, pridobljenimi za opravljeno zdravstveno
storitev, in stroški dela, materiala, storitev (razen stroška za plačilo
podjemne pogodbe), amortizacije in drugih stroškov poslovanja, povezanih z
opravljanjem zdravstvene storitve, ki je predmet podjemne pogodbe. Plačilo ne
sme biti višje od prihodka, pridobljenega za opravljeno zdravstveno storitev.
3. člen
Če višine plačila po podjemni pogodbi ni mogoče določiti v
skladu s prejšnjim členom, javni zdravstveni zavod kot merilo za določitev
višine plačila opravljanja zdravstvenih storitev po podjemni pogodbi upošteva
največ bruto urno postavko plače glede na 53. plačni razred.
4. člen
Z dnem uveljavitve tega pravilnika preneha veljati Pravilnik o
merilih za določitev višine plačila opravljanja zdravstvenih storitev po
podjemni pogodbi ali drugih pogodbah civilnega prava (Uradni list RS, št.
18/13).
5. člen
Ta pravilnik začne veljati petnajsti dan po objavi v Uradnem listu
Republike Slovenije.
Št. 0070-21/2017
Ljubljana, dne 28. marca 2017
EVA 2017-2711-0021
Milojka Kolar Celarc l.r.
Ministrica
za zdravje