I. UVODNA DOLOČBA
1. člen
(vsebina pravilnika)
Ta pravilnik podrobneje ureja:
-      
postopek za dodelitev državne štipendije,
-      
višino cenzusa za dodelitev državne štipendije za tiste upravičence, ki
se šolajo ali študirajo izven kraja svojega stalnega prebivališča v skladu s
13. členom Zakona o štipendiranju (Uradni list RS, št. 59/07, 63/07 – popr. in
40/09, v nadaljnjem besedilu: zakon),
-      
dodatke k državni štipendiji ter
-      
druga vprašanja, pomembna za izvajanje dodeljevanja državnih štipendij.
II. POSTOPEK ZA DODELITEV DRŽAVNE ŠTIPENDIJE
2. člen
(objava in vsebina javnega poziva za nove
kandidate)
(1) Ministrstvo, pristojno za
delo, v juniju tekočega leta na svoji spletni strani, na državnem portalu
e-uprava in v sredstvih javnega obveščanja, objavi javni poziv kandidatom za
državno štipendijo, ki prvič uveljavljajo pravico do državne štipendije, da
predložijo potrebno dokumentacijo za dodelitev državne štipendije.
(2) V pozivu ministrstvo, pristojno za
delo, navede:
-      
pogoje, ki so potrebni za dodelitev državne štipendije,
-      
način vložitve vloge za dodelitev državne štipendije,
-      
dokumentacijo, ki jo mora kandidat predložiti skupaj z vlogo.
3. člen
(prva vloga za državno štipendijo)
(1) Kandidat k prvi vlogi za
uveljavitev državne štipendije priloži potrdilo o vpisu v izobraževalni program
ter dokazilo o šolskem oziroma študijskem uspehu, ki postaneta del zbirne mape.
(2) Del vloge iz prejšnjega odstavka
povzema 1. rubriko evropskega življenjepisa.
(3) Za dokazilo o šolskem uspehu šteje
spričevalo, iz katerega morajo biti razvidne končne ocene vseh obveznih
predmetov zaključnega razreda osnovne šole oziroma končne ocene vseh predmetov
preteklega šolskega leta glede na šolsko leto, za katerega se uveljavlja
državna štipendija. Za potrdilo o študijskem uspehu v višjem in visokošolskem
izobraževanju šteje povprečje vseh številčno izraženih končnih ocen tistih
predmetov nižjega letnika glede na letnik, za katerega se v tekočem študijskem
letu uveljavlja pravica do štipendije, ki jih je kandidat opravil v preteklem
študijskem letu. Če ima študent v navedenem obdobju manj kot tri številčno
izražene končne ocene, se upoštevajo vse številčno izražene končne ocene, razen
ocene iz diplomskega dela, iz obdobja preteklih dveh študijskih let glede na
študijsko leto, za katerega uveljavlja pravico do štipendije, pri čemer mora
izkazovati najmanj tri številčno izražene končne ocene vseh opravljenih
obveznosti. Povprečna ocena se določi na dve decimalni številki natančno. V
primeru dvopredmetnih študijskih programov se kot povprečno oceno šteje
povprečna ocena iz obeh programov.
(4) V primeru izobraževanja v tujini
mora kandidat, v skladu z drugim odstavkom 11. člena zakona, k vlogi iz prvega
odstavka tega člena priložiti tudi dokazilo o akreditiranosti izobraževalne
ustanove in javne veljavnosti izobraževalnega programa.
4. člen
(javni poziv za štipendiste, ki že
prejemajo državno štipendijo)
(1) Ministrstvo, pristojno za
delo, v juniju tekočega leta na svoji spletni strani, na državnem portalu
e-uprava in v sredstvih javnega obveščanja objavi javni poziv štipendistom, ki
že prejemajo državno štipendijo, da v roku iz javnega poziva sporočijo
pristojnemu centru za socialno delo potrebne podatke oziroma predložijo
potrebno dokumentacijo za nadaljnje prejemanje državne štipendije, ki niso na
razpolago v uradnih evidencah.
(2) Štipendisti lahko sporočijo
podatke iz prejšnjega odstavka po elektronski poti.
5. člen
(se
preneha uporabljati)
6. člen
(se
preneha uporabljati)
III. SPLOŠNI POGOJI ZA DODELITEV DRŽAVNE ŠTIPENDIJE
7. člen
(starostni pogoj)
(1)Pri kandidatih, ki po končanem
predhodnem izobraževalnem programu nadaljujejo izobraževanje v nadaljevalnih
programih za pridobitev višje stopnje izobrazbe, se pri ugotavljanju starostne
meje iz 9. člena zakona upošteva starost ob prvem vpisu v prvi letnik
predhodnega izobraževalnega programa in ne starost ob vpisu v prvi letnik
nadaljevalnega programa, za katerega uveljavlja pravico do štipendije.
(2) Pri kandidatih, ki spremenijo
izobraževalni program za pridobitev iste stopnje izobrazbe, se upošteva starost
ob prvem vpisu v prvi letnik predhodnega izobraževalnega programa iste stopnje,
če se pri ugotavljanju starostne meje iz 9. člena zakona ugotovi, da kandidat
izpolnjuje pogoje za vpis v višji letnik predhodnega izobraževalnega programa
iste stopnje oziroma je le-tega z diplomo uspešno že zaključil.
8. člen
(drugi prejemki za izobraževanje)
Drugi prejemki za izobraževanje po drugih
predpisih iz druge alineje 9. člena zakona so takšni prejemki v Republiki
Sloveniji, ki so po namenu in načinu vračanja enakovredni štipendijam po drugih
predpisih v Republiki Sloveniji oziroma splošnih aktih delodajalca in ki se
izplačujejo vsaj eno celo šolsko oziroma študijsko leto.
9. člen
(tujci)
Kandidatom iz 2. do 5. točke prvega
odstavka 8. člena zakona se lahko državna štipendija dodeli le za izobraževanje
v Republiki Sloveniji za pridobitev javno veljavne izobrazbe po javno veljavnih
izobraževalnih programih poklicnega in srednješolskega izobraževanja, javno
veljavnih študijskih programih višjega strokovnega izobraževanja ter javno veljavnih
dodiplomskih in podiplomskih študijskih programih.
IV. DOLOČITEV VIŠINE CENZUSA
10. člen
(izobraževanje v kraju stalnega
prebivališča)
Šteje se, da se kandidat izobražuje v kraju
stalnega prebivališča, če se kraj stalnega prebivališča in kraj izobraževanja
nahajata v območju istega javnega mestnega prometa.
11. člen
(se
preneha uporabljati)
12. člen
(se
preneha uporabljati)
13. člen
(se
preneha uporabljati)
V. UGOTAVLJANJE IN IZRAČUN DOHODKA
14. člen
(se
preneha uporabljati)
15. člen
(se
preneha uporabljati)
16. člen
(se
preneha uporabljati)
17. člen
(se
preneha uporabljati)
18. člen
(se
preneha uporabljati)
19. člen
(se
preneha uporabljati)
20. člen
(se
preneha uporabljati)
21. člen
(se
preneha uporabljati)
22. člen
(se
preneha uporabljati)
23. člen
(se
preneha uporabljati)
24. člen
(se
preneha uporabljati)
25. člen
(se
preneha uporabljati)
VI. DODATKI K DRŽAVNI ŠTIPENDIJI
26. člen
(dodatek za vrsto in področje
izobraževanja)
(1) Dodatek za vrsto in
področje izobraževanja iz 28. člena zakona se dodeli za tiste vrste in
področja izobraževanja, ki so navedena v Seznamu vrst in področij izobraževanj,
ki je sestavni del tega pravilnika (Priloga).
(2) Seznam vrst in področij
izobraževanj iz prejšnjega odstavka se dopolni oziroma spremeni glede na
spremenjene potrebe trga dela enkrat letno.
(3) Pridobljeni dodatek pripada
štipendistu do zaključka izobraževanja po programu, za katerega je prejel
dodatek k državni štipendiji.
27. člen
(dodatek za učni oziroma študijski uspeh)
(1) Če je kandidat, ki je
študent, v obdobju od 1. oktobra do 30. septembra preteklega
študijskega leta glede na študijsko leto, za katerega se uveljavlja državna
štipendija, opravil manj kot tri številčno izražene ocene, se upoštevajo vse
številčno izražene ocene, razen ocene iz diplomskega dela, iz obdobja preteklih
dveh študijskih let glede na študijsko leto, za katerega uveljavlja pravico do
štipendije.
(2) Če kandidat iz prejšnjega odstavka
izkaže v obdobju preteklih dveh študijskih let glede na študijsko leto, za
katerega uveljavlja državno štipendijo, manj kot tri številčno izražene ocene,
se pri ugotavljanju povprečne ocene upoštevajo le tiste številčno izražene
ocene, ki jih ima kandidat v tem navedenem obdobju.
(3) Kandidati iz 2. do 5. točke prvega
odstavka 8. člena zakona so za potrebe izračunavanja povprečne ocene dolžni
zagotoviti ustrezno pretvorbo ocen v primeru, ko njihove ocene ni mogoče
enačiti oziroma primerjati z ocenami, kot jih urejajo predpisi Republike
Slovenije s področja šolstva.
28. člen
(dodatek za prevoz)
(1) Dodatek za prevoz v
primestnem in medkrajevnem prometu iz druge alineje prvega odstavka 30. člena
zakona se določi tako, da se upošteva oddaljenost od kraja izobraževanja do
kraja stalnega prebivališča in subvencijo za prevoz po drugih predpisih, ki jo
prejema štipendist.
(2) Višina
dodatka v skladu s prejšnjim odstavkom znaša (Tabela II):


TABELA II.


Oddaljenost v km

Višina dodatka (v EUR)


od 5 do vključno 10

45


nad 10 do vključno 15

55


nad 15 do vključno 20

65


nad 20 do vključno 30

75


nad 30 do vključno 40

85


nad 40

93


(3) Oddaljenost od kraja izobraževanja
do kraja stalnega prebivališča je oddaljenost v kilometrih od prve vstopne
postaje do zadnje izstopne postaje.
29. člen
(dodatek za štipendiste s posebnimi
potrebami)
(1) Štipendisti s posebnimi
potrebami so štipendisti s tistimi vrstami in stopnjami primanjkljajev, ovir
oziroma motenj, kot jih določajo predpisi, ki urejajo področje usmerjanja otrok
s posebnimi potrebami ali s predpisi, ki urejajo pravice otroka, ki potrebuje
posebno nego in varstvo ali s predpisi s področja pokojninskega in invalidskega
zavarovanja.
(2) Upravičenost do dodatka se
ugotavlja na podlagi odločbe ali strokovnega mnenja o usmeritvi v skladu s
predpisi, ki urejajo področje usmerjanja otrok s posebnimi potrebami oziroma na
podlagi odločbe o priznanju dodatka za nego otroka v skladu s predpisi, ki
urejajo področje starševskega varstva in družinskih prejemkov ali na podlagi
odločbe o invalidnosti oziroma sklepa o telesnih okvarah pristojnega organa po
predpisih, ki urejajo področje pokojninskega in invalidskega zavarovanja.
(3) Kandidat oziroma štipendist navede
v vlogi številko odločbe in ime organa, ki je izdal odločbo iz prejšnjega
odstavka.
VII. UVELJAVLJANJE IN IZPLAČEVANJE DRŽAVNE ŠTIPENDIJE ZA
LETNIK IN ZA ABSOLVENTSKI STAŽ
30. člen
(se
preneha uporabljati)
31. člen
(nadaljnje prejemanje državne štipendije)
(1) Štipendist je upravičen do
nadaljnjega prejemanja državne štipendije, če izpolnjuje splošne pogoje po
zakonu, pogoj glede cenzusa in da je uspešno zaključil letnik, za katerega je
prejemal državno štipendijo.
(2) Šteje se, da je štipendist uspešno
zaključil letnik, če se je vpisal v višji letnik oziroma, če je izpolnil pogoje
za vpis v višji letnik. V tem primeru mora štipendist predložiti ustrezno
dokazilo izobraževalnega zavoda, da izpolnjuje pogoje za vpis v višji letnik.
32. člen
(izplačevanje štipendije)
Kandidat ni upravičen do državne štipendije
za izobraževalni program na stopnji izobraževanja, ki je nižja od stopnje
izobraževanja, na kateri je uspešno zaključil izobraževalni program, za
katerega je prejemal državno štipendijo.
33. člen
(stopnja izobraževanja)
Za stopnjo izobraževanja po zakonu se
štejejo ravni in pod ravni izobrazbe, v skladu z uredbo, ki ureja uvedbo in
uporabo klasifikacijskega sistema izobraževanja in usposabljanja.
34. člen
(državna štipendija za podaljšani
absolventski staž)
(1) Kandidat je upravičen do
državne štipendije za podaljšani absolventski staž, če v času absolventskega
staža ni prejemal državne štipendije oziroma kakšne druge štipendije, kot to
izhaja iz prve ali druge alineje 9. člena zakona. Prav tako je kandidat upravičen
do državne štipendije za podaljšani absolventski staž, če ni prejemal državne
štipendije za absolventski staž v celotni dobi trajanja 12 mesecev. Kandidat je
v tem primeru upravičen do državne štipendije za preostale mesece do celotne
dobe 12 mesecev.
(2) Štipendist, ki je prejemal državno
štipendijo za absolventski staž oziroma za podaljšani absolventski staž v
skladu s prejšnjim odstavkom, je dolžan predložiti štipenditorju ustrezno
dokazilo o uspešnem zaključku izobraževanja. Šteje se, da je štipendist uspešno
zaključil izobraževanje, če je do izteka absolventskega staža oziroma
podaljšanega absolventskega staža diplomiral.
VIII. SPREMEMBE, KI VPLIVAJO NA ŠTIPENDIJSKO RAZMERJE
35. člen
(se
preneha uporabljati)

Priloga:
Seznam vrst in področij izobraževanj

Pravilnik o dodeljevanju državnih štipendij (Uradni list
RS, št. 45/09)
vsebuje naslednje končne določbe:
»IX. KONČNE DOLOČBE
36. člen
(prenehanje
veljavnosti)
Z dnem uveljavitve tega pravilnika preneha
veljati Pravilnik o dodeljevanju državnih štipendij (Uradni list RS, št. 51/08).
37. člen
(uveljavitev
pravilnika)
(1) Ta pravilnik začne veljati
naslednji dan po objavi v Uradnem listu Republike Slovenije, uporabljati pa se
začne 1. septembra 2009.
(2) Ne glede na določbo prejšnjega
odstavka se javni poziv iz 47. člena zakona v mesecu juniju 2009 izvede po
določbah tega pravilnika.«.

Zakon o uveljavljanju pravic iz javnih sredstev (Uradni
list RS, št. 62/10)
razveljavlja 36. člen pravilnika:
»36. člen
(se
preneha uporabljati)«;
 
razveljavlja 37. člen pravilnika:
»37. člen
(se
preneha uporabljati)«;
 
določa:
»64. člen
Z dnem začetka uporabe tega zakona se za
posamezno pravico iz javnih sredstev prenehajo uporabljati: 
[…]
4.    
Pravilnik o dodeljevanju državnih štipendij (Uradni list RS, št. 45/09),
razen 1. člena, 2. člena, 3. člena, 4. člena, 7. člena, 8. člena, 9. člena, 10.
člena, 26. člena, 27. člena, 28. člena, 29. člena, 31. člena, 32. člena, 33.
člena in 34. člena, za državne štipendije; 
[…]«;
 
ter vsebuje naslednjo končno določbo:
»65. člen
(1) Ta zakon začne veljati petnajsti dan po
objavi v Uradnem listu Republike Slovenije, uporabljati pa se začne 1. junija
2011, razen določb o državni štipendiji, znižanem plačilu vrtca, o subvenciji
malice za učence in dijake, subvenciji kosila za učence ter o subvenciji
prevozov za dijake in študente, ki se začnejo uporabljati 1. septembra 2011.
(2) Ne glede na prejšnji odstavek se 1.
točka prvega odstavka 17. člena tega zakona ne uporablja do vzpostavitve zbirke
podatkov o vrednosti nepremičnin.«.

Pravilnik o spremembi Pravilnika o
dodeljevanju državnih štipendij (Uradni list RS, št. 110/10)
vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.