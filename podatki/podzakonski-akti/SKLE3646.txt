I
Minister, pristojen za prostor, odreja javno razgrnitev osnutka
lokacijskega načrta za mednarodni mejni prehod Dobova (v nadaljnjem besedilu:
osnutek lokacijskega načrta), ki ga je izdelalo podjetje URBIS d.o.o. Maribor,
št. proj. 157-LN/2002 v aprilu 2003.
II
Javna razgrnitev bo potekala na Ministrstvu za okolje, prostor
in energijo, Uradu RS za prostorsko planiranje, Dunajska 21, Ljubljana in v
prostorih Občine Brežice v času od 28. 4. 2003 do 12. 5. 2003. 
Javna obravnava bo potekala 6. 5. 2003 z začetkom ob 18. uri
v prostorih Prosvetnega doma v Dobovi. 
V času javne razgrnitve in obravnave lahko na razgrnjeni osnutek
lokacijskega načrta dajo pripombe in predloge vsi zainteresirani organi, organizacije
in posamezniki. Pripombe in predloge se lahko poda pisno ali ustno na javni
obravnavi in na mestih javne razgrnitve kot zapis v knjigo pripomb in predlogov,
ali posredujejo na elektronski naslov info.urspp@gov.si do konca javne
razgrnitve.
III
Občina Brežice mora v roku 15 dni po preteku javne razgrnitve
poslati ministru, pristojnemu za prostor, zbrane pripombe in predloge z javne
razgrnitve, skupaj z mnenjem občine. Če v tem roku minister ne prejme pripomb
in predlogov z javne razgrnitve in mnenja občine se šteje, da na osnutek
lokacijskega načrta ni pripomb oziroma da je le-ta usklajen.
IV
Ta sklep se objavi v Uradnem listu Republike Slovenije.
Št. 352-23-1/01
Ljubljana, dne 16. aprila 2003.
EVA 2003-2511-0061
mag. Janez Kopač l. r.
Minister
za okolje, prostor in energijo