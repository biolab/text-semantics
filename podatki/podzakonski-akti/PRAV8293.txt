1. člen
S tem pravilnikom se sprejme gozdnogospodarski
načrt gozdnogospodarske enote Planina-Golobičevec (2006–2015), št. 05-01/06 z
dne 19. 1. 2007, ki ga je za obdobje od 1. januarja 2006 do
31. decembra 2015 izdelal Zavod za gozdove Slovenije, Območna enota
Postojna.
2. člen
Gozdnogospodarska enota
Planina-Golobičevec, ki meri 1.788,91 ha, se nahaja v Gozdnogospodarskem
območju Postojna, v občinah Postojna in Cerknica, oziroma v katastrskih občinah
Postojna, Kačja vas, Gornja Planina, Strmica, Rakov Škocjan in Unec.
3. člen
V gozdnogospodarski enoti
Planina-Golobičevec je s 1. januarjem 2006 ugotovljeno naslednje stanje
gozdov:
a) 
lastništvo: 0,06% zasebnih gozdov v lasti
fizičnih oseb in 99,94% državnih gozdov;
b) 
površina: 1.726,80 ha, od katere je 1.659,18 ha
večnamenskih gozdov, 2,25 ha gozdov s posebnim namenom, v katerih
gozdnogospodarski ukrepi niso dovoljeni, 45,89 ha gozdov s posebnim namenom, v
katerih so gozdnogospodarski ukrepi dovoljeni, in 19,48 ha varovalnih gozdov;
c) 
lesna zaloga: 310,7 m3/ha, od tega
200,5 m3/ha iglavcev in 110,2 m3/ha listavcev;
d) 
tekoči letni prirastek: 8,01 m3/ha,
od tega 4,67 m3/ha iglavcev in 3,34 m3/ha listavcev.
4. člen
(1) V gozdnogospodarskem načrtu
gozdnogospodarske enote Planina-Golobičevec (2006–2015) je ob upoštevanju
usmeritev iz gozdnogospodarskega načrta Gozdnogospodarskega območja Postojna,
izdelanega za obdobje od 1. januarja 2001 do 31. decembra 2010,
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v
gozdnogospodarski enoti Planina-Golobičevec določeno, da so najbolj poudarjene
funkcije gozdov, ki določajo način gospodarjenja z gozdom:
-      
proizvodne funkcije na površini 1.697,22 ha,
-      
ekološke funkcije na površini 871,94 ha ter
-      
socialne funkcije na površini 243,05 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Planina-Golobičevec (2006–2015) določeni cilji gospodarjenja z gozdom in
gozdnim prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti
Planina-Golobičevec za obdobje od 1. januarja 2006 do 31. decembra 2015
določeni naslednji ukrepi:
-      
najvišji možni posek v višini 115.429 m3, od tega 88.006 m3 iglavcev in
27.423 m3 listavcev,
-      
gojitvena dela, potrebna za ohranitev in razvoj gozdov, na površini
708,42 ha,
-      
nega drogovnjaka na površini 42,22 ha,
-      
varstvena dela, potrebna za zaščito pred divjadjo, in sicer zaščita s
premazom na površini 3,04 ha, zaščita z 2.280 m ograje, vzdrževanje 1.075 m
ograje ter vzdrževanje 2.250 tulcev za zaščito sadik,
-      
varstvena dela, potrebna za zaščito pred boleznimi in žuželkami, v
obsegu 300 delovnih dni.
(2) V gozdnogospodarskem načrtu
gozdnogospodarske enote Planina-Golobičevec (2006–2015) so določeni ukrepi in
načini njihove izvedbe tudi na ravneh rastiščnogojitvenih razredov in odsekov
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti
Planina-Golobičevec v obdobju od uveljavitve tega pravilnika do
31. decembra 2015 se morajo upoštevati cilji, usmeritve in ukrepi,
določeni v gozdnogospodarskem načrtu gozdnogospodarske enote
Planina-Golobičevec (2006–2015).
7. člen
Po en izvod gozdnogospodarskega načrta
gozdnogospodarske enote Planina-Golobičevec (2006–2015) je na vpogled na sedežu
Zavoda za gozdove Slovenije, Območne enote Postojna, Vojkova 9, Postojna, na
sedežu Zavoda za gozdove Slovenije, Krajevne enote Postojna, Vojkova 9,
Postojna, in na Ministrstvu za kmetijstvo in okolje, Dunajska 22, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Planina-Golobičevec
(2006–2015).

Pravilnik o gozdnogospodarskem načrtu
gozdnogospodarske enote Planina-Golobičevec (2006–2015) (Uradni list RS, št. 30/07)
vsebuje naslednjo končno določbo:
»8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o
gozdnogospodarskem načrtu gozdnogospodarske enote Planina-Golobičevec
(2006–2015) (Uradni list RS, št. 54/12)
vsebuje naslednjo končno določbo:
»3. člen
Ta pravilnik začne veljati naslednji dan po
objavi v Uradnem listu Republike Slovenije.«.