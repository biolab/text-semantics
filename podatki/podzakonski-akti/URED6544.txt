1. člen
Ta uredba določa zunanjo mejo priobalnega zemljišča na
nekaterih zemljiških parcelah ob levem bregu Dravinje v občini Slovenske
Konjice.
2. člen
(1) Zunanja meja priobalnega zemljišča
ob levem bregu Dravinje v občini Slovenske Konjice poteka po zemljišču parcel
številka 373/2, 373/4, 373/10 in 373/11, vse k. o. Slovenske Konjice, ter
sega 10 m stran od vodnega zemljišča Dravinje.
(2) Zunanja meja priobalnega zemljišča
ob levem bregu Dravinje v občini Slovenske Konjice poteka po zemljiščih iz
prejšnjega odstavka in je določena s točkami državnega koordinatnega sistema iz
priloge, ki je sestavni del te uredbe.
3. člen
Podatek o širini in zunanji meji
priobalnega zemljišča iz prejšnjega člena se vnese kot podatek v zemljiški
kataster oziroma v evidenco pravnih režimov v skladu s predpisi, ki urejajo
evidentiranje nepremičnin.
4. člen
Ta uredba začne veljati naslednji dan po
objavi v Uradnem listu Republike Slovenije.
Št. 00728-45/2013
Ljubljana, dne 29. avgusta 2013
EVA 2013-2330-0157
Vlada Republike Slovenije
mag. Alenka Bratušek l.r.
Predsednica

Priloga: Koordinate
točk zunanje meje priobalnega zemljišča ob levem bregu Dravinje v občini
Slovenske Konjice