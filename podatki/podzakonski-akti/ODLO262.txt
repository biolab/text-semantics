1
Za kulturni spomenik državnega pomena se razglasita enoti
dediščine:
-       
Otočec – Območje gradu (EŠD 8759),
-       
Otočec – Grad (EŠD 505).
Enota dediščine Otočec – Grad stoji znotraj enote Otočec –
Območje gradu.
Enoti imata zaradi kulturnih, krajinskih,
umetnostno-arhitekturnih, zgodovinskih in drugih izjemnih lastnosti poseben
pomen za Republiko Slovenijo. Zato ju razglašamo za kulturni spomenik državnega
pomena z lastnostmi arhitekturnega spomenika in kulturne krajine.
2
Lastnosti, ki utemeljujejo razglasitev za spomenik državnega
pomena:
Območje gradu Otočec leži vzhodno od istoimenskega naselja
pod magistralno cesto Ljubljana-Obrežje. Območje gradu Otočec obsega otok, na
katerem sta grad in park ter odsek Krke, ki ga obliva, skupaj z brežinami in
ravnico, manjšimi otoki in lesenima mostovoma, ki povezujeta grajski otok z
bregovoma.
Grad Otočec stoji na otoku sredi Krke v parku in ob lokalni
cesti. Otok povezujeta mostova, ki vodita proti severu in jugu. Grad Otočec je
v hotel urejeni manjši, v osnovi srednjeveški grad z renesančnimi in kasnejšimi
poudarki. Prepoznaven je palacij in obodno zidovje z vhodnim stolpom. Ohranjeni
so ostanki poslikav na pročeljih. Renesančni Otočec je edini ohranjen vodni
grad v Sloveniji, vzorec prenove v zgodnjih petdesetih letih.
3. člen
Spomenik Območje gradu Otočec (EŠD 8759) obsega zemljišča s
parcelnimi številkami: *30, 1106, 1226/2 (del), 397, 398, 399, 403, 404, 405/1,
407/1, 418/1, vse k.o. Šentpeter in 3627 k.o. Brusnice. Spomenik Grad Otočec
(EŠD 505) obsega parcelo številka *30, k.o. Šentpeter.
Meji spomenikov sta vrisani na katastrskem načrtu v merilu 1:
2880 in na temeljnem topografskem načrtu v merilu 1: 5000. Meja vplivnega
območja spomenikov je vrisana na temeljnem topografskem načrtu v merilu 1:
5000. Izvirnika načrtov, ki sta sestavni del tega odloka, hranita Ministrstvo
za kulturo, Uprava Republike Slovenije za kulturno dediščino in Javni zavod
Republike Slovenije za varstvo kulturne dediščine (v nadaljnjem besedilu:
zavod).
4
Za spomenik velja varstveni režim, ki določa:
-       
varovanje kulturnih, arheoloških, arhitekturnih, krajinskih in
zgodovinskih vrednot v celoti, v njihovi izvirnosti in neokrnjenosti,
-       
podrejanje vsake rabe in vseh posegov v grad in njegove objekte ter
odprti prostor ohranjanju in vzdrževanju varovanih spomeniških lastnosti,
-       
prepoved predelav vseh likovnih in tehničnih prvin gradu, ki so
ovrednotene kot del spomenika,
-       
podrejanje vsake rabe in vseh posegov v otok s parkom in brežine Krke
ter vmesni odprti prostor ohranjanju in vzdrževanju varovanih spomeniških
lastnosti: značilnega tlorisa, razporeda posameznih dreves in drugih rastlin
ter parkovne opreme, varovanje vedut na otok in grad in ohranitev pogledov z
otoka,
-       
znotraj območja, zlasti na otoku, je prepovedano postavljanje objektov
trajnega ali začasnega značaja, vključno z nadzemno in podzemno infrastrukturo
ter nosilci reklam, razen v primerih, ki jih s predhodnim pisnim soglasjem
odobri pristojni zavod,
-       
prepovedana je vožnja z motornimi vozili znotraj zaščitenega območja,
razen na cestni površini in za potrebe vzdrževanja, raziskovanja in oskrbe,
-       
omogočanje predstavitve celote in posameznih zaščitenih elementov ter
dostopnost javnosti v meri, ki ne ogroža varovanja spomenika in v 2. točki
odloka naštetih posameznih elementov te enote.
Zavarovano območje je namenjeno:
-       
trajni ohranitvi kulturnih, arhitekturnih, krajinskih in zgodovinskih
vrednot,
-       
povečevanju pričevalnosti kulturnega spomenika,
-       
predstavitvi kulturnih vrednot spomenika in premične dediščine in situ,
v tisku in drugih medijih,
-       
znanstveno-raziskovalnemu delu,
-       
učno-demonstracijskemu delu.
5
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6
Pristojni organ mora v dveh mesecih po uveljavitvi tega
odloka na podlagi 13. člena zakona o varstvu kulturne dediščine (Uradni list
RS, št. 7/99) izdati odločbe o varstvu lastnikom spomenika ali njegovih
sestavnih delov.
Odločbe iz prejšnjega odstavka določajo pogoje za
raziskovanje, načine vzdrževanja, pogoje za posege, fizično zavarovanje, pravni
promet, način upravljanja in rabe spomenika, dostopnost spomenika za javnost in
časovne okvire dostopnosti, posamezne druge ukrepe in prepovedi za čim bolj
učinkovito varstvo spomenika.
Varstveni režim lahko omejuje lastninsko pravico le v obsegu,
ki je nujen za izvajanje varstva spomenika.
7
Nadzor nad izvajanjem tega odloka opravlja Inšpektorat
Republike Slovenije za področje kulturne dediščine.

Priloga:
Kulturni spomenik državnega pomena; Območje gradu Otočec (topografski načrt)

Odlok o razglasitvi Območja gradu Otočec za
kulturni spomenik državnega pomena (Uradni list RS, št. 81/99) vsebuje naslednjo končno določbo:
»8
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi odloka o razglasitvi Območja
gradu Otočec za kulturni spomenik državnega pomena (Uradni list RS, št. 55/02) vsebuje naslednjo končno določbo:
»2. člen
Ta odlok začne veljati naslednji dan po objavi v Uradnem
listu Republike Slovenije.«.