I. SPLOŠNE DOLOČBE
1. člen
(1) Ta pravilnik določa meroslovne in
z njimi povezane tehnične zahteve, ki jih morajo, izpolnjevati nepremični rezervoarji
(v nadaljnjem besedilu: rezervoarji), način označevanja, postopek ugotavljanja
skladnosti in overitve ter rok redne overitve.
(2) Ta pravilnik se izda ob
upoštevanju postopka informiranja v skladu z Direktivo 98/34/ES Evropskega
parlamenta in Sveta z dne 22. junija 1998 o določitvi postopka za zbiranje
informacij na področju tehničnih standardov in tehničnih predpisov (UL L št.
204 z dne 21. 6. 1998, str. 37), zadnjič spremenjeno z Direktivo 98/48/ES
Evropskega parlamenta in Sveta z dne 20. julija 1998 o spremembi Direktive
98/34/ES o določitvi postopka za zbiranje informacij na področju tehničnih
standardov in tehničnih predpisov (UL L št. 217 z dne 5. 8. 1998, str.
18).
(3) V postopkih iz tega pravilnika se
lahko delno ali v celoti sprejmejo in priznajo tudi certifikati in preskusna
poročila, ki jih je izdal organ za ugotavljanje skladnosti, akreditiran za
ustrezno področje ugotavljanja skladnosti v zvezi z Uredbo (ES) št. 765/2008
Evropskega parlamenta in Sveta z dne 9. julija 2008 o določitvi zahtev za
akreditacijo in nadzor trga v zvezi s trženjem proizvodov ter razveljavitvi
Uredbe (EGS) št. 339/93 (UL L št. 218 z dne 13. 8. 2008, str. 30).
2. člen
V tem pravilniku uporabljeni izrazi imajo
naslednji pomen:
-      
»rezervoar« je rezervoar, namenjen hranjenju tekočin pod atmosferskim
ali povečanim tlakom, ki se uporablja za merjenje prostornine vsebovane
tekočine na področjih iz 3. člena Zakona o meroslovju (Uradni list RS, št.
26/05 – uradno prečiščeno besedilo);
-      
»merjenje prostornine vsebovane tekočine« je niz operacij, pri katerih
se uporabljajo tudi merila, za katere ni potrebno, da so pritrjena neposredno
na rezervoar;
-      
»umerjanje (kalibracija) rezervoarja« (v nadaljnjem besedilu:
kalibracija) je niz operacij s pomočjo katerih se pri določenih pogojih
ugotavlja odnos med nivojem tekočine in prostornino tekočine v rezervoarju;
-      
»nazivna prostornina« je zaokrožena vrednost največje prostornine
tekočine, ki jo rezervoar lahko shrani pri normalnih pogojih uporabe;
-      
»merilna odprtina« je odprtina na zgornjem delu rezervoarja, ki omogoča
meritev nivoja tekočine;
-      
»merilna os« je os, ki poteka skozi središče merilne odprtine in je
namenjena za izvajanje ročnih ali avtomatičnih meritev nivoja tekočine. Merilna
os je praviloma navpična. Če merilna os ni navpična, je treba upoštevati
nagnjenost rezervoarja;
-      
»spodnja referenčna točka« je presečišče merilne osi z zgornjo površino
spodnje referenčne plošče ali z dnom rezervoarja, če spodnja referenčna plošča
ne obstaja. Spodnja referenčna točka je izhodiščna točka za merjenje nivoja
tekočine (višina 0);
-      
»spodnja referenčna plošča« je vodoravna plošča pod merilno osjo na
kateri se nahaja spodnja referenčna točka;
-      
»zgornja referenčna točka« je referenčna točka, ki se nahaja na merilni
osi in je namenjena izračunavanju višine praznega prostora;
-      
»prazni prostor« je razdalja med gladino tekočine in zgornjo referenčno
točko, izmerjena na merilni osi;
-      
»referenčna višina« je razdalja med spodnjo in zgornjo referenčno točko,
izmerjena na navpični osi;
-      
»najvišja višina polnjenja« je najvišja višina, do katere se rezervoar
lahko napolni;
-      
»mrtvi prostori« so kakršnikoli priključki ali predmeti, ki s svojo
obliko in lego vplivajo na prostornino rezervoarja. Pozitivni mrtvi prostor
(npr. dotočne cevi) poveča prostornino rezervoarja, negativni mrtvi prostor
(npr. grelni elementi) zmanjša prostornino rezervoarja;
-      
»kalibracijska tabela, prostorninska tabela (v nadaljnjem besedilu:
prostorninska tabela)« je izraz v obliki tabele ali matematične funkcije V(h),
ki predstavlja zvezo med višino nivoja tekočine h (neodvisna spremenljivka) in
prostornino V (odvisna spremenljivka) na merilnem območju;
-      
»referenčna gostota« je gostota tekočine v rezervoarju za katero je
izračunana prostorninska tabela;
-      
»referenčna temperatura« je temperatura, ki je upoštevana pri izračunu
prostorninske tabele;
-      
»merilno območje« pri rezervoarjih s prostorninsko tabelo se nahaja od
prostornine pri višini 0 (višina 0) do njegove nazivne prostornine (najvišja
višina polnjenja);
-      
»spodnja meja točnosti prostornine« je prostornina pod katero je
presežena največja dopustna merilna negotovost, ob upoštevanju oblike
rezervoarja in kalibracijske metode;
-      
»prostornina pri višini 0« je prostornina tekočine, shranjene med dnom
rezervoarja in spodnjo referenčno točko;
-      
» imetnik« je lastnik ali najemnik rezervoarja.
3. člen
(1) Šteje se, da rezervoar, ki
izpolnjuje vse zahteve mednarodnega priporočila OIML R 71:2008 Mednarodne
organizacije za zakonsko meroslovje (Organisation Internationale de Métrologie
Légale) (v nadaljnjem besedilu: OIML R 71), izpolnjuje tudi zahteve tega
pravilnika.
(2) OIML R 71 v angleškem jeziku je
dosegljiv na spletni strani Mednarodne organizacije za zakonsko meroslovje
http://www.oiml.org/publications/.
4. člen
Rezervoarji se delijo glede na:
-      
obliko:
1.      
navpični valjasti rezervoarji (imenovani tudi pokončni valjasti
rezervoarji),
2.      
vodoravni valjasti rezervoarji (imenovani tudi ležeči valjasti
rezervoarji),
3.      
sferni rezervoarji (imenovani tudi kroglasti rezervoarji) in
4.      
rezervoarji z vzporednimi stenami.
-      
lego:
1.      
podzemni rezervoarji,
2.      
delno vkopani rezervoarji in
3.      
nadzemni rezervoarji.
-      
funkcionalnost:
1.      
odprti (atmosferski) rezervoarji,
2.      
zaprti rezervoarji,
3.      
rezervoarji z vgrajeno kontaktno membrano,
4.      
nadtlačni rezervoarji in
5.      
rezervoarji s plavajočim pokrovom (samo pri navpičnih valjastih
rezervoarjih).
-      
zagotavljanje temperaturne stabilnosti tekočine:
1.      
rezervoarji brez ogrevanja,
2.      
rezervoarji z ogrevanjem brez toplotne izolacije ali z njo in
3.      
rezervoarji s hlajenjem brez toplotne izolacije ali z njo.
-      
izvedbo meril prostornine:
1.      
rezervoarji z eno oznako nazivne prostornine,
2.      
rezervoarji z merilno letvico ali s kombinacijo merilne letvice in
merilne cevi,
3.      
rezervoarji z ročnim odčitavanjem (merilna palica ali potopni tračni
meter) in
4.      
rezervoarji z avtomatskim merjenjem nivoja tekočine.
II. MEROSLOVNE ZAHTEVE
5. člen
Največja dopustna razširjena merilna
negotovost za prostorninsko tabelo rezervoarja je:
-      
±0,2 % prostornine za navpične valjaste rezervoarje, kalibrirane z
geometrijsko metodo,
-      
±0,3 % prostornine za vodoravne ali nagnjene valjaste rezervoarje,
kalibrirane z geometrijsko metodo,
-      
±0,3 % prostornine za rezervoarje, kalibrirane z volumetrijsko metodo in
-      
±0,5 % prostornine za sferne rezervoarje, kalibrirane z geometrijsko
metodo.
6. člen
(1) Največja dopustna razširjena
merilna negotovost se nanaša na prostornine prikazane v prostorninski tabeli v
območju med spodnjo mejo točnosti prostornine in nazivno prostornino.
(2) Največja dopustna razširjena
merilna negotovost ne vključuje negotovosti prostornine pri višini 0.
7. člen
Merilna negotovost mora biti izračunana
skladno z Vodilom za izražanje merilne negotovosti (JCGM 100:2008, Evaluation
of measurement data – Guide to the expression of uncertainty in measurement) s
faktorjem pokritja k=2, ki je dosegljivo v angleškem jeziku na spletni
strani Mednarodnega urada za uteži in mere (Bureau International des Poids et
Mesures) http://www.bipm.org/en/publications/guides/gum.html.
III. TEHNIČNE ZAHTEVE
8. člen
(1) Rezervoar mora biti zgrajen tako,
da oblika in konstrukcija rezervoarja in vseh njegovih delov ter material, iz
katerega je zgrajen, zagotavljajo ustrezno odpornost proti vplivom okolja in
shranjene tekočine ter da pri njegovi uporabi ne pride do trajnih deformacij,
ki bi spremenile njegovo prostornino.
(2) Spodnja in zgornja referenčna
točka morata biti skonstruirani tako, da se njuni legi ne spremenita glede na
prostornino shranjene tekočine ali pri različnih vplivih okolja.
(3) Rezervoar mora imeti vsaj eno
merilno odprtino.
(4) Rezervoar mora biti opremljen z
napravami ali imeti konstrukcijsko rešitev, ki preprečujejo izgubo shranjene
tekočine.
(5) Rezervoar mora biti stabilno
postavljen na podlago.
(6) Oblika rezervoarja ne sme
dopuščati ustvarjanja zračnih žepov pri polnjenju ali zaostajanja tekočine pri
praznjenju rezervoarja.
(7) Dostopi do spodnje referenčne
plošče in morebitnih mrtvih prostorov v ali ob rezervoarju morajo biti
zaščiteni.
9. člen
Nadtlačni rezervoar mora biti preskušen pri
nadtlaku. Drugi rezervoarji morajo biti preskušeni proti iztekanju tekočine.
IV. NAPISI IN OZNAKE
10. člen
Napisi in oznake na rezervoarju morajo biti
podani tako, da je zagotovljena ustrezna informiranost vseh uporabnikov
nepremičnega rezervoarja.
11. člen
(1) Rezervoar mora imeti napisno
ploščico, ki je dobro vidna, čitljiva in pritrjena na rezervoar na primernem
mestu.
(2) Napisna ploščica mora biti iz
materiala, odpornega proti pogojem, v katerih se uporablja rezervoar.
(3) Napisna ploščica mora vsebovati
naslednje podatke:
-      
proizvajalca,
-      
letnico izdelave ali rekonstrukcije rezervoarja,
-      
najvišjo višino polnjenja,
-      
referenčno višino,
-      
identifikacijsko oznako rezervoarja in
-      
nazivno prostornino rezervoarja.
12. člen
Namestitev napisne ploščice na rezervoar je
potrebno zaščititi z zaščitno oznako, razen, če napisne ploščice ni mogoče
odstraniti, ne da bi se poškodovala.
13. člen
Uporabljene merske enote na napisih in
oznakah na rezervoarju morajo biti v skladu s predpisom o merskih enotah. Te so
za:
-      
prostornino: m3, dm3, l ali L in
-      
dolžino: m, mm.
V. UGOTAVLJANJE SKLADNOSTI
14. člen
Za rezervoarje je obvezna neposredna
overitev posamičnega merila.
15. člen
Vlogi za neposredno overitev posamičnega
rezervoarja je treba priložiti:
-      
načrt, ki obsega tehnično risbo celotnega rezervoarja z opisom vseh
sestavnih delov in njihovimi merami,
-      
opis in položaj merilnih odprtin ter spodnjih in zgornjih referenčnih
točk, če obstajajo,
-      
opis in položaj mrtvih prostorov,
-      
opis in položaj izboklin ali vboklin na stenah rezervoarja, če
obstajajo,
-      
podrobnosti o plavajočih pokrovih, če obstajajo, vključno z njihovo
maso,
-      
podrobnosti o namestitvi opreme za merjenje nivoja tekočine na
rezervoar,
-      
predlog mest za namestitev zaščitnih oznak,
-      
predlog izvedbe in vsebine napisne ploščice,
-      
navedba mesta namestitve napisne ploščice na rezervoarju,
-      
rezultate preskusov nadtlačnih rezervoarjev pri nadtlaku in preskusov
drugih rezervoarjev proti iztekanju tekočine.
16. člen
Postopek neposredne overitve posamičnega
rezervoarja obsega:
-      
pregled izpolnjevanja meroslovnih zahtev iz II. poglavja tega
pravilnika,
-      
pregled popolnosti tehnične dokumentacije o rezervoarju,
-      
pregled izpolnjevanja tehničnih zahtev iz III. poglavja tega pravilnika,
-      
pregled zahtev glede napisov in oznak iz IV. poglavja tega pravilnika,
-      
kalibracijo rezervoarja,
-      
namestitev zaščitnih oznak,
-      
pripravo zapisnika o preskusu rezervoarja in
-      
izdajo potrdila o skladnosti.
17. člen
(1) Kalibracija rezervoarja se izvede
z eno od naslednjih metod:
-      
geometrijsko metodo,
-      
volumetrijsko metodo in
-      
kombinacijo geometrijske in volumetrijske metode.
(2) Standardne metode za izvedbo
kalibracije rezervoarjev so navedene v prilogi 1, ki je sestavni del tega
pravilnika.
(3) Če so na stenah rezervoarja
deformacije in izbokline, ki ne omogočajo uporabo geometrijskih metod za kalibracijo
celotnega rezervoarja, je za kalibracijo treba uporabiti kombinacijo
volumetrijske in geometrijske metode ali samo volumetrijsko metodo.
(4) Prostorninska tabela velja za
tekočino z referenčno gostoto.
(5) Za tekočino z drugačno gostoto se
prostorninska tabela uporablja na način opisan v prilogi 2, ki je sestavni del
tega pravilnika.
18. člen
V zapisniku o preskusu rezervoarja morajo
biti poleg podatkov iz predpisa o načinih ugotavljanja skladnosti za posamezne
vrste merilnih instrumentov ter o vrstah in načinih njihove označitve z
oznakami skladnosti navedeni najmanj naslednji podatki o preskušanju z
rezultati preskusa:
-      
masa plavajočega pokrova ali kontaktne membrane, če obstajata,
-      
višina območja negotovih meritev pri dvigu plavajočega pokrova ali
kontaktne membrane,
-      
referenčna višina pri pokončnih rezervoarjih,
-      
podatek o položaju merilne osi,
-      
oddaljenost spodnje referenčne točke od dna,
-      
nazivna prostornina,
-      
prostornina pri višini 0,
-      
kot nagnjenosti rezervoarja,
-      
prostorninska tabela za znane korake Δh ali funkcija V(h) z informacijo
ali je upoštevan vpliv plavajočega pokrova,
-      
referenčna temperatura,
-      
referenčna gostota tekočine,
-      
merilna negotovost prostorninske tabele,
-      
navedba uporabljene kalibracijske metode in- grafične sheme rezervoarja
z označenim položajem merilnih odprtin ter spodnjih in zgornjih referenčnih
točk, če obstajajo,
-      
grafične sheme rezervoarja z označenim položajem merilnih odprtin ter
spodnjih in zgornjih referenčnih točk, za navpične valjaste rezervoarje.
VI. REDNE IN IZREDNE OVERITVE
19. člen
(1) Za rezervoarje je obvezna redna in
izredna overitev.
(2) Vlogi za redno in izredno overitev
je potrebno priložiti grafične sheme rezervoarja z označenim položajem merilnih
odprtin ter spodnjih in zgornjih referenčnih točk, za navpične rezervoarje, ter
ostalo dokumentacijo iz 15. člena tega pravilnika, ki zadeva spremembe glede na
zadnjo overitev rezervoarja. Ob izvedbi kalibracije rezervoarja mora imeti
vložnik zahteve za overitev na razpolago tudi ostalo dokumentacijo iz 15. člena
tega pravilnika.
(3) Postopek redne in izredne overitve
je enak postopku iz 16. člena tega pravilnika, s tem da se pregled popolnosti
tehnične dokumentacije o rezervoarju in pregled izpolnjevanja tehničnih zahtev
iz III. poglavja tega pravilnika, nanaša le na spremembe glede na zadnjo
overitev rezervoarja.
20. člen
Rezervoar mora biti pred začetkom
kalibracije očiščen in razplinjen, kar zagotovi vložnik zahteve za overitev.
21. člen
(1) Rok redne overitve rezervoarjev z
nazivno prostornino večjo od 10.000 m3 je 10 let.
(2) Rok redne overitve rezervoarjev z
nazivno prostornino manjšo ali enako 10.000 m3 je 10 let, z
možnostjo podaljšanja za 5 let pod pogoji iz VII. poglavja tega pravilnika.
VII. PREGLED IN PRESKUS REZERVOARJA Z NAMENOM PODALJŠANJA
VELJAVNOSTI OVERITVE
22. člen
Imetnik rezervoarja z nazivno prostornino
manjšo ali enako 10.000 m3 lahko zahteva še v času, ko ima rezervoar
veljavno overitev vendar ne prej kot eno leto pred njenim iztekom, pregled in
preskus rezervoarja z namenom podaljšanja veljavnosti overitve (v nadaljnjem
besedilu: pregled in preskus rezervoarja).
23. člen
Vlogo za pregled in preskus rezervoarja se
lahko vloži na Urad Republike Slovenije za meroslovje (v nadaljnjem besedilu:
Urad).
24. člen
(1) Pregled in preskus rezervoarja
izvede Urad v skladu s predpisom, ki določa postopek overitve meril.
(2) K vlogi za pregled in preskus
rezervoarja mora vložnik priložiti veljavni zapisnik o preskusu rezervoarja.
(3) Vložnik zahteve za pregled in
preskus rezervoarja je dolžan izvajalcu po potrebi zagotoviti tudi:
-      
pomožno opremo, dodatne merilnike z ustreznim kalibracijskim poročilom,
-      
osebje za dostop do vseh meroslovno relevantnih merilnih mest na
rezervoarju,
-      
ustrezen električni priključek,
-      
zadostno količino medija za izvedbo preskusa, ustrezno črpalko s
pripadajočimi povezovalnimi cevmi.
25. člen
Pregled in preskus rezervoarja je uspešen,
če je veljavnost neenačbe
potrjena pri najmanj petih različnih višinah
rezervoarja,
pri čemer velja, da
je:
ΔVk = Vk(h+Δh)-
Vk(h)
ΔV0 = V0(h+Δh)-
V0(h)
in je:

Vk(h)

prostornina pri višini tekočine h določena pri pregledu in
  preskusu rezervoarja,


V0(h)

prostornina pri višini tekočine h določena po veljavni
  prostorninski tabeli,


uk

polovica vrednosti največje dopustne razširjene merilne
  negotovosti iz 5. člena tega pravilnika glede na metodo, s katero se izvaja
  pregled in preskus rezervoarja, izražena v odstotkih,


u0

standardna merilna negotovost (k=1) veljavne prostorninske
  tabele, izražena v odstotkih,


Δh

je višina, ki predstavlja najmanj 5 % nazivne prostornine
  rezervoarja.

26. člen
(1) Na osnovi uspešnega pregleda in
preskusa rezervoarja izda Urad potrdilo o skladnosti, s katerim podaljša veljavnost
overitve za nadaljnjih 5 let šteto od dneva izdaje potrdila o skladnosti.
(2) Če rezervoar ne prestane pregleda
in preskusa rezervoarja, Urad razveljavi veljavno overitev in odstrani zaščitne
oznake ter prepove njegovo nadaljnjo uporabo.
(3) Če Urad ugotovi, da se pregled in
preskus rezervoarja iz objektivnih razlogov ne da izvesti ali če izvedba
pregleda in preskusa ni racionalna, je potrebno izvesti overitev rezervoarja v
skladu s tem pravilnikom.
27. člen
(1) Stroški pregleda in preskusa
rezervoarja se obračunajo v skladu s predpisom, ki določa stroške na področju
meroslovja kot stroški redne overitve nepremičnih rezervoarjev.
(2) Stroške pregleda in preskusa
rezervoarja nosi vložnik.
VIII. PREHODNI IN KONČNA DOLOČBA
28. člen
Rezervoarji, ki imajo na dan uveljavitve
tega pravilnika veljavno neposredno overitev posamičnega merila ali redno
oziroma izredno overitev na podlagi Pravilnika o meroslovnih zahtevah za
nepremične rezervoarje (Uradni list RS, št. 26/02) ali Pravilnika o meroslovnih
zahtevah za nepremične rezervoarje (Uradni list RS, št. 119/05 in 68/07) ali
prvo, redno ali izredno overitev na podlagi Pravilnika o metroloških pogojih za
vodoravne cilindrične rezervoarje (Uradni list SFRJ, št. 26/81) ali Pravilnika
o metroloških pogojih za pokončne valjaste rezervoarje (Uradni list SFRJ, št.
3/85), so lahko tudi po uveljavitvi tega pravilnika dani v redno oziroma
izredno overitev ali pregled in preskus rezervoarja po tem pravilniku pod
pogojem, da izpolnjujejo njegove zahteve.
29. člen
Z dnem uveljavitve tega pravilnika, preneha
veljati Pravilnik o meroslovnih zahtevah za nepremične rezervoarje (Uradni list
RS, št. 119/05 in 68/07).
30. člen
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-36/2010
Ljubljana, dne 3. januarja 2012
EVA 2010-3211-0050
v funkciji ministra za visoko šolstvo, znanost
in tehnologijo
dr. Igor Lukšič l.r.
Minister

Priloga 1: Standardne
metode za kalibracijo rezervoarja
Priloga 2: Postopki za
merjenje prostornine tekočine shranjene v rezervoarju