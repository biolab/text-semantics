1. člen
Ta pravilnik določa uvrstitve delovnih mest direktorjev s
področja kmetijstva, gozdarstva in prehrane v plačne razrede znotraj razponov
plačnih razredov v skladu z uredbo, ki ureja plače direktorjev v javnem
sektorju.
2. člen
(1) Uvrstitve v plačne razrede se izvedejo za vsako
delovno mesto direktorja znotraj posameznega tipa oseb javnega prava.
(2) Uvrstitve delovnih mest direktorjev po posameznih
tipih oseb javnega prava so določene v prilogi, ki je sestavni del tega
pravilnika.

Priloga:
Uvrstitev delovnih mest direktorjev po posameznih tipih oseb javnega prava

Pravilnik o uvrstitvi delovnih mest
direktorjev s področja kmetijstva, gozdarstva in prehrane v plačne razrede
znotraj razponov plačnih razredov (Uradni list RS, št. 74/17) vsebuje naslednji končni določbi:
»3. člen
Z dnem uveljavitve tega pravilnika preneha veljati Pravilnik o
uvrstitvi delovnih mest direktorjev s področja kmetijstva, gozdarstva in
prehrane v plačne razrede znotraj razponov plačnih razredov (Uradni list RS,
št. 106/05).
4. člen
Ta pravilnik začne veljati 1. januarja 2018.«.

Pravilnik o spremembah Pravilnika o uvrstitvi
delovnih mest direktorjev s področja kmetijstva, gozdarstva in prehrane v
plačne razrede znotraj razponov plačnih razredov (Uradni list RS, št. 32/23) vsebuje naslednjo končno določbo:
»KONČNA DOLOČBA
3. člen
Ta pravilnik začne veljati 1. aprila 2023.«.