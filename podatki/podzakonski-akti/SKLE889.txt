1. člen
Odreja se javna razgrnitev splošnega dela gozdnogospodarskega
načrta gozdnogospodarske enote Dravograd, izdelanega za obdobje od 1. 1. 1998
do 31. 12. 2007.
2. člen
Gradivo iz prejšnjega člena se javno razgrne za 14 dni v
prostorih Zavoda za gozdove Slovenije, Krajevne enote Dravograd, Meža 70,
Dravograd. Javna razgrnitev se začne osmi dan po objavi tega sklepa v Uradnem
listu Republike Slovenije.
3. člen
Lastniki gozdov in druge fizične ter pravne osebe lahko v
času javne razgrnitve podajo pisne pripombe na sedežu Zavoda za gozdove
Slovenije, Krajevne enote Dravograd.
4. člen
V času javne razgrnitve bo organizirana javna obravnava.
Datum in kraj javne obravnave bo objavljen naknadno v prostorih Zavoda za
gozdove Slovenije, Krajevne enote Dravograd.
5. člen
Ta sklep se objavi v Uradnem listu Republike Slovenije.
Št. 322-01-11-1/00
Ljubljana, dne 13. marca 2000.
Minister
za kmetijstvo, gozdarstvo in prehrano
Ciril Smrkolj l. r.