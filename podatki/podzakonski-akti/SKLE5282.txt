1. člen
(1) Storitve koncesionirane javne službe ravnanja z
izrabljenimi motornimi vozili se plačujejo od mase prevzetega izrabljenega
motornega vozila.
(2) Cena storitev koncesionirane javne službe ravnanja z
izrabljenimi motornimi vozili brez davka na dodano vrednost je za 1kg
izrabljenega motornega vozila 21,1 SIT.
(3) Storitve koncesionirane javne službe ravnanja z
izrabljenimi motornimi vozili so brezplačne za izrabljena motorna vozila, ki so
bila prvič registrirana po 30. juniju 2002.
(4) Če izrabljeno motorno vozilo ni oddano na prevzemnem mestu
izvajalca javne službe v celoti v skladu z določbami predpisa, ki ureja
ravnanje z izrabljenimi motornimi vozili, je treba storitev koncesionirane
javne službe ravnanja z izrabljenimi motornimi vozili plačati po ceni iz
drugega odstavka tega člena ne glede na datum registracije izrabljenega motornega
vozila.
(5) Ne glede na določbe prejšnjih odstavkov tega člena so
storitve koncesionirane javne službe ravnanja z izrabljenimi motornimi vozili
brezplačne za organe policije, carine in sodne organe, ki so izrabljena motorna
vozila zasegli ali odvzeli v okviru svojih zakonskih pristojnosti.
2. člen
Ta sklep začne veljati naslednji dan po objavi v Uradnem listu
Republike Slovenije.
Št. 00719-0002/2005/8
Ljubljana, dne 20. januarja 2005.
EVA 2004-2511-0369
Vlada Republike Slovenije
Janez Janša l. r.
Predsednik