1. člen
S tem pravilnikom se sprejme gozdnogospodarski načrt gozdnogospodarske
enote Polhov Gradec (2016–2025), št. 04-53/16 z dne 7. septembra
2016, ki ga je za obdobje od 1. januarja 2016 do 31. decembra 2025
izdelal Zavod za gozdove Slovenije, Območna enota Ljubljana.
2. člen
Gozdnogospodarska enota Polhov Gradec, ki meri 6.976,93 ha,
se nahaja v gozdnogospodarskem območju Ljubljana, v občinah Dobrova - Polhov
Gradec in Medvode, oziroma v katastrskih občinah Babna Gora, Selo nad Polhovim
Gradcem, Črni Vrh, Polhov Gradec in Setnik.
3. člen
V gozdnogospodarski enoti Polhov Gradec je s 1. januarjem
2016 ugotovljeno naslednje stanje gozdov:
1.     
lastništvo: 92,1 % zasebnih gozdov v lasti fizičnih ali pravnih oseb in
7,9 % državnih gozdov;
2.     
površina: 4.892,01 ha, od katere je 4.300,31 ha večnamenskih gozdov in
591,7 ha varovalnih gozdov;
3.     
lesna zaloga: 258,1 m3/ha, od tega 81,2 m3/ha
iglavcev in 176,9 m3/ha listavcev;
4.     
tekoči letni prirastek: 6,76 m3/ha, od tega 2,14 m3/ha
iglavcev in 4,62 m3/ha listavcev.
4. člen
(1) V gozdnogospodarskem načrtu gozdnogospodarske enote
Polhov Gradec (2016–2025) je ob upoštevanju usmeritev iz gozdnogospodarskega
načrta gozdnogospodarskega območja Ljubljana, izdelanega za obdobje od
1. januarja 2011 do 31. decembra 2020, ugotovljenega stanja gozdov,
analize preteklega gospodarjenja, zakonitosti razvoja gozdov in pridobljenih
spoznanj pri spremljanju razvoja gozdov v gozdnogospodarski enoti Polhov Gradec
določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 1.662,55 ha,
-       
ekološke funkcije na površini 1.412,21 ha ter
-       
socialne funkcije na površini 794,65 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Polhov Gradec
(2016–2025) določeni cilji gospodarjenja z gozdom in gozdnim prostorom ter
usmeritve za njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Polhov Gradec za obdobje od
1. januarja 2016 do 31. decembra 2025 določeni naslednji ukrepi:
-       
najvišji možni posek v višini 313.774 m3, od tega
105.639 m3 iglavcev in 208.135 m3 listavcev,
-       
gojitvena dela, potrebna za ohranitev in razvoj gozdov, na površini
368,39 ha,
-       
nega drogovnjaka na površini 79,31 ha,
-       
nega habitatov prostoživečih živali, in sicer vzdrževanje travinj na
površini 61,5 ha, vzdrževanje grmišč na površini 0,5 ha, vzdrževanje vodnih
površin v obsegu 35 dni in postavitev valilnic v obsegu 7,5 dni.
(2) V gozdnogospodarskem načrtu gozdnogospodarske enote
Polhov Gradec (2016–2025) so določeni ukrepi in načini njihove izvedbe tudi na
ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Polhov Gradec v obdobju od
uveljavitve tega pravilnika do 31. decembra 2025 se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Polhov Gradec (2016–2025).
7. člen
Po en izvod gozdnogospodarskega načrta gozdnogospodarske enote
Polhov Gradec (2016–2025) je na vpogled na sedežu Zavoda za gozdove Slovenije,
Območne enote Ljubljana, Tržaška cesta 2, Ljubljana, na sedežu Zavoda za
gozdove Slovenije, revirja Polhov Gradec, Polhov Gradec 74, Polhov Gradec in na
Ministrstvu za kmetijstvo, gozdarstvo in prehrano, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Polhov Gradec (2016–2025).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-350/2016
Ljubljana, dne 20. decembra 2016
EVA 2016-2330-0005
Mag. Dejan Židan l.r.
minister
za kmetijstvo, gozdarstvo
in prehrano