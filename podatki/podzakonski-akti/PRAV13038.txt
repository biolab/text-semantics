1.
Fakulteta za poslovne in upravne vede Novo mesto (v
nadaljevanju: fakulteta) izdaja naslednje vrste diplom o pridobljeni javno
veljavni izobrazbi:
-       
diplome o zaključenem univerzitetnem študijskem programu prve stopnje;
-       
diplomo o zaključenem magistrskem študijskem programu druge stopnje;
-       
diplomo o zaključenem doktorskem študijskem programu tretje stopnje in
-       
dvojnike diplom.
2.
Diplome za prvo in drugo stopnjo se izdaja na obrazcu, izdelanem
iz posebnega papirja, dimenzije 210 mm x 297 mm, za tretjo stopnjo pa
dimenzije 420 mm x 297 mm.
Gornji in spodnji del diplome sta sive barve. V gornjem delu
diplome je z belo barvo odtisnjen napis Fakulteta za poslovne in upravne vede
Novo mesto.
V gornji polovici diplome prve in druge stopnje je z barvo
bakra odtisnjen napis Diploma, pod njim pa je s slepim tiskom odtisnjen znak
fakultete. V gornji polovici diplome tretje stopnje je z barvo bakra odtisnjen
napis Diploma o doktoratu znanosti, pod njim pa je s slepim tiskom odtisnjen
znak fakultete.
V osrednjem delu diplome o zaključenem univerzitetnem
študijskem programu prve stopnje in o zaključenem magistrskem študijskem
programu druge stopnje so navedeni ime in priimek, datum in kraj rojstva diplomanta
oziroma diplomantke, zaključeni študijski program in podeljeni strokovni
naslov.
Diplomo za tretjo stopnjo tvorita dva dela. Na levem delu
diplome je v belem polju napis Fakulteta za poslovne in upravne vede Novo
mesto, v sivem polju pa je upodobljena leva polovica vedrice v beli barvi. Na
desni polovici diplome so v osrednjem delu navedeni ime in priimek, datum in
kraj rojstva doktoranda oziroma doktorandke, predhodno pridobljeni strokovni
naslovi, datum zagovora in naslov doktorske disertacije, mentor in morebitni
somentor pri pripravi doktorske disertacije in podeljeni znanstveni naslov.
Diploma posameznega študijskega programa ima zaporedno številko,
datum diplomiranja (v diplomo o zaključenem doktorskem študijskem programu
tretje stopnje se vpiše datum dodelitve znanstvenega naslova), kraj izdaje
(Novo mesto), ime in priimek ter lastnoročni podpis dekana/dekanica in
direktorja/direktorice fakultete in odtisnjen pečat fakultete.
Z izjemo imena in priimka, datuma in kraja rojstva
diplomanta, doktoranda oziroma diplomantke, doktorandke, zaporedne številke
diplome in datum diplomiranja oziroma datum dodelitve znanstvenega naslova, ki
so črne barve, so vsi ostali podatki in predtiskana imena polj barve bakra.
3.
Zaporedna številka diplome je sestavljena iz oznake
študijskega programa in zaporedne številke diplome. Številčenje diplom se
prične z 1.
4.
Vse diplome, ki jih izda fakulteta, so javne listine in so
napisane v slovenskem jeziku.
Sestavni del diplome je priloga k diplomi, katere vsebino
določi minister, pristojen za visoko šolstvo, in je pisana v slovenskem in
angleškem jeziku.
5.
Fakulteta izda dvojnik diplome diplomantu, doktorandu oziroma
diplomantki, doktorandki, ki je izgubljeno, uničeno ali odtujeno listino
preklical/a v Uradnem listu Republike Slovenije, če je iz evidenc fakultete
razvidno, da je bila po zaključenih študijskih obveznostih izdan izvirnik
diplome.
Duplikat diplome se izda na obrazcu iz 2. točke tako, da je v
gornjem desnem kotu zapisano, da gre za duplikat.
Na prvi strani dvojnika diplome so z izjemo zaporedne
številke diplome navedeni podatki iz 2. točke. Namesto lastnoročnega podpisa se
pri imenu in priimku dekana/dekanice in direktorja/direktorice fakultete zapiše
»l. r.«.
Na hrbtni strani dvojnika trenutna dekan/dekanica in
direktor/direktorica fakultete podpišeta klavzulo o skladnosti podatkov
dvojnika diplome s podatki evidence, na temelju katere se dvojnik diplome izdaja.
Na hrbtni strani dvojnika diplome se odtisne pečat fakultete.
V evidenco o izdanih diplomah se vpiše podatek o izdanem
dvojniku diplome, skupaj s podatki o preklicu izvirnika.
5.
Ta pravilnik se objavi v Uradnem listu Republike Slovenije.
Št. FPUV-108/2016
Novo mesto, dne 12. decembra 2016
Dekanica
izr. prof. dr. Jasmina Starc l.r.

Priloga 1: Diploma –
diplomirani ekonomist (UN)
Priloga 2: Diploma –
magister ekonomskih in poslovnih ved
Priloga 3: Diploma o
doktoratu znanosti