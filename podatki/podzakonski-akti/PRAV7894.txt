1. člen
(1) Nacionalni dodatek k Evropski farmakopeji je »Slovenski
dodatek k Evropski farmakopeji – Formularium Slovenicum (FS)«. 
(2) Spremembe in dopolnitve Slovenskega dodatka k Evropski
farmakopeji se periodično objavljajo z novimi izdajami oziroma dopolnili. 
(3) Sklep o izdaji posamezne izdaje oziroma dopolnila se
objavi v Uradnem listu Republike Slovenije. 
(4) Nove izdaje oziroma dopolnila začno veljati petnajsti dan
po objavi obvestila v Uradnem listu Republike Slovenije.
2. člen
(1) Dne 6. septembra 2005 je Ministrstvo za zdravje, Agencija
Republike Slovenije za zdravila in medicinske pripomočke, izdalo Drugo izdajo
Slovenskega dodatka k Evropski farmakopeji – Formularium Slovenicum (FS 2.0),
ki ga je založil Zavod za farmacijo in za preizkušanje zdravil – Ljubljana. 
(2) Druga izdaja je nadomestila Prvo izdajo Slovenskega dodatka
k Evropski farmakopeji – Formularium Slovenicum (FS) iz leta 1998 z vsemi
dopolnili.
3. člen
Dne 24. julija 2006 je Ministrstvo za zdravje, Agencija
Republike Slovenije za zdravila in medicinske pripomočke, izdalo Prvo dopolnilo
k Drugi izdaji Slovenskega dodatka k Evropski farmakopeji – Formularium
Slovenicum (FS 2.1), ki ga je založil Zavod za farmacijo in za preizkušanje
zdravil – Ljubljana.
4. člen
(1) Z dnem uveljavitve tega pravilnika se preneha uporabljati
Pravilnik o določitvi nacionalnega dodatka k Evropski farmakopeji (Uradni list
RS, št. 86/05). 
(2) Z dnem uveljavitve tega pravilnika prenehajo veljati
Standardni izrazi za farmacevtske oblike, za način uporabe (aplikacijo), za
ovojnino, zapirala ter dodatno opremo – Standard Terms for Pharmaceutical
Forms, Routes of Administration and Containers, Closures and Administration
Devices (Uradni list RS, št. 45/98).
5. člen
Ta pravilnik začne veljati petnajsti dan po objavi v Uradnem
listu Republike Slovenije.
Št. 0220-24/2006
Ljubljana, dne 25. oktobra 2006
EVA 2006-2711-0184
Andrej Bručan l.r. 
Minister 
za zdravje