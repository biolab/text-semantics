1. člen
S tem pravilnikom se sprejme
gozdnogospodarski načrt gozdnogospodarske enote Radlje-desni breg (2014–2023),
št. 11-10/14 z dne 28. 10. 2014, ki ga je za obdobje od 1. januarja
2014 do 31. decembra 2023 izdelal Zavod za gozdove Slovenije, Območna
enota Slovenj Gradec.
2. člen
Gozdnogospodarska enota Radlje-desni breg,
ki meri 11.106,92 ha, se nahaja v Gozdnogospodarskem območju Slovenj Gradec, v
občinah Radlje ob Dravi, Vuzenica, Ribnica na Pohorju oziroma v katastrskih
občinah Planina, Vuhred, Orlica, Dravče, Šentjanž nad Dravčami, Vuzenica,
Šentvid, Primož na Pohorju, Orlica in Hudi kot.
3. člen
V gozdnogospodarski enoti Radlje-desni breg
je s 1. januarjem 2014 ugotovljeno naslednje stanje gozdov:
a)     lastništvo: 84,5 % zasebnih gozdov v lasti fizičnih ali pravnih
oseb, 15,5 % državnih gozdov;
b)     površina: 8.372,87 ha, od katere je 8.342,61 ha večnamenskih
gozdov, 11,54 ha gozdov s posebnim namenom, v katerih gozdnogospodarski ukrepi
niso dovoljeni in 18,72 ha varovalnih gozdov;
c)     lesna zaloga: 426,1 m3/ha, od tega 348,7 m3/ha
iglavcev in 77,4 m3/ha listavcev;
č)    tekoči letni prirastek: 10,62 m3/ha, od
tega 8,27 m3/ha iglavcev in 2,35 m3/ha listavcev.
4. člen
(1) V gozdnogospodarskem načrtu
gozdnogospodarske enote Radlje-desni breg (2014–2023) je ob upoštevanju
usmeritev iz gozdnogospodarskega načrta Gozdnogospodarskega območja Slovenj
Gradec, izdelanega za obdobje od 1. januarja 2014 do 31. decembra 2023,
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v
gozdnogospodarski enoti Radlje-desni breg določeno, da so najbolj poudarjene
funkcije gozdov, ki določajo način gospodarjenja z gozdom, naslednje:
-       
proizvodne funkcije na površini 8078,87 ha,
-       
ekološke funkcije na površini 3.911,16 ha ter
-       
socialne funkcije na površini 1.988,82 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Radlje-desni breg (2014–2023) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Radlje-desni
breg za obdobje od 1. januarja 2014 do 31. decembra 2023 določeni
naslednji ukrepi:
-       
najvišji možni posek v višini 662.365 m3, od tega 552.305 m3
iglavcev in 110.060 m3 listavcev,
-       
gojitvena dela, potrebna za ohranitev in razvoj gozdov, na površini
1389,1 ha,
-       
nega drogovnjaka na površini 495,64 ha,
-       
nega prebiralnega gozda na površini 23,43 ha,
-       
varstvena dela, potrebna za zaščito pred divjadjo, in sicer zaščita
53.900 sadik s količenjem in tulci ter zaščita sadik s 7.800 m ograje,
-       
varstvena dela v obsegu 2.390 delovnih dni,
-       
nega habitatov prosto živečih živali, in sicer vzdrževanje travinj v
obsegu 107,82 ha, vzdrževanje grmišč v obsegu 20,22 ha, vzdrževanje vodnih
površin v obsegu 18 dni, sadnja plodonosnega drevja v obsegu 289,15 dni in
biomeliorativna dela v obsegu 443,64 dni.
(2) V gozdnogospodarskem načrtu
gozdnogospodarske enote Radlje-desni breg (2014–2023) so določeni ukrepi in
načini njihove izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Radlje-desni
breg, v obdobju od uveljavitve tega pravilnika do 31. decembra 2023, se
morajo upoštevati cilji, usmeritve in ukrepi, določeni v gozdnogospodarskem
načrtu gozdnogospodarske enote Radlje-desni breg (2014–2023).
7. člen
Po en izvod gozdnogospodarskega načrta
gozdnogospodarske enote Radlje-desni breg (2014–2023) je na vpogled na sedežu
Zavoda za gozdove Slovenije, Območne enote Slovenj Gradec, Vorančev trg 1,
Slovenj Gradec, na sedežu Zavoda za gozdove Slovenije, Krajevne enote Radlje ob
Dravi, Koroška cesta 68, Radlje ob Dravi in na Ministrstvu za kmetijstvo,
gozdarstvo in prehrano, Dunajska 22, Ljubljana, kjer se hrani tudi
dokumentacija v zvezi s postopkom sprejemanja gozdnogospodarskega načrta
gozdnogospodarske enote Radlje ob Dravi (2014–2023).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-572/2014
Ljubljana, dne 5. januarja 2015
EVA 2014-2330-0053
Mag. Dejan Židan l.r.
Minister
za kmetijstvo, gozdarstvo in
prehrano
 