1. SPLOŠNE DOLOČBE
1. člen
(predmet urejanja)
(1) Ta sklep ureja:
1.     
značilnosti osnovnega plačilnega računa,
2.     
način izračuna višine primernega nadomestila za zagotavljanje osnovnega
plačilnega računa.
(2) S tem sklepom se v pravni red Republike Slovenije
prenaša Direktiva 2014/92/EU Evropskega parlamenta in Sveta z dne 23. julija
2014 o primerljivosti nadomestil, povezanih s plačilnimi računi, zamenjavi
plačilnih računov in dostopu do osnovnih plačilnih računov (UL L št. 257 z dne
28. 8. 2014, str. 214).
2. člen
(sklicevanje in pojmi)
Pojmi, uporabljeni v tem sklepu, imajo enak pomen kot v
Zakonu o plačilnih storitvah in sistemih (v nadaljnjem besedilu: ZPlaSS).
2. ZNAČILNOSTI OSNOVNEGA PLAČILNEGA RAČUNA
3. člen
(1) Banka v okviru zagotavljanja osnovnega plačilnega
računa mesečno ponudi skupno osem storitev iz 4. In 6. točke prvega
odstavka 137.t člena ZPlaSS za primerno nadomestilo iz 4. člena tega sklepa,
pri čemer se v navedeni obseg plačil ne štejejo plačila, izvršena zaradi
uporabe drugih storitev potrošnika pri isti banki.
(2) Banka v okviru zagotavljanja osnovnega plačilnega
računa ponudi varnostne mehanizme ter ostale storitve in naprave, ki so
potrebne za izvrševanje storitev iz prvega odstavka 137.t člena ZPlaSS, za
primerno nadomestilo iz 4. člena tega sklepa.
3. PRIMERNO NADOMESTILO IN DODATNA NADOMESTILA ZA ZAGOTAVLJANJE
STORITEV V OKVIRU OSNOVNEGA PLAČILNEGA RAČUNA
4. člen
(višina primernega nadomestila)
(1) Banka lahko za zagotavljanje storitev iz prvega
odstavka 137.t člena ZPlaSS v okviru osnovnega plačilnega računa potrošniku
zaračuna največ nadomestila, ki mesečno skupaj ne presegajo 1,60 % osnovnega
zneska minimalnega dohodka kot ga določa zakon, ki ureja socialnovarstvene
prejemke (v nadaljnjem besedilu: primerno nadomestilo). Banka uskladi primerno
nadomestilo z osnovnim zneskom minimalnega dohodka v mesecu, ki sledi mesecu, v
katerem je bil objavljen spremenjen znesek minimalnega dohodka, če je ta nižji
od predhodnega.
(2) Ne glede na prejšnji odstavek lahko banka za
zagotavljanje storitev iz prvega odstavka 137.t člena ZPlaSS v okviru osnovnega
plačilnega računa potrošniku, ki je upravičenec do denarne socialne pomoči
in/ali varstvenega dodatka, zaračuna največ nadomestila, ki mesečno skupaj ne
presegajo 0,80 % osnovnega zneska minimalnega dohodka kot ga določa zakon, ki
ureja socialnovarstvene prejemke.
(3) Banka Slovenije do konca februarja vsakega leta
preveri, ali je zaradi spremembe katerega od kriterijev iz drugega odstavka
137.u člena ZPlaSS ali vpliva ureditve osnovnega plačilnega računa na finančno
vključenost potrebna sprememba načina izračuna višine primernega nadomestila iz
prvega in drugega odstavka tega člena.
(4) Banka za prenos denarnih sredstev s kreditno
kartico, če jo izda uporabniku osnovnega plačilnega računa v skladu s petim
odstavkom 137.t člena ZPlaSS, ne sme zaračunavati dodatnih nadomestil k
primernemu nadomestilu iz prvega in drugega odstavka tega člena.
5. člen
(zaračunavanje dodatnih nadomestil)
(1) Če število opravljenih transakcij za storitve iz 4.
in 6. točke prvega odstavka 137.t člena ZPlaSS na mesečni ravni
preseže število, določeno v prvem odstavku 3. člena tega sklepa, lahko banka za
vsako nadaljnjo transakcijo zaračuna dodatno nadomestilo, ki pa ne sme biti
višje od nadomestila, ki ga banka za zadevne storitve zaračunava v okviru
vsakokratne cenovne politike.
(2) Za druge storitve, ki niso vključene v osnovni
plačilni račun in so povezane z izdano kreditno kartico, lahko banka zaračuna
dodatna nadomestila, ki pa ne smejo biti višja od nadomestil, ki jih banka za
zadevne storitve zaračunava v okviru vsakokratne cenovne politike.
(3) Za ostale storitve, ki jih banka zagotavlja
uporabniku osnovnega plačilnega računa in niso vključene vanj v skladu s prvim
odstavkom 137.t člena ZPlaSS in 3. členom tega sklepa, lahko banka zaračuna le
nadomestila, ki niso višja od nadomestil, ki jih banka za zadevne storitve
zaračunava v okviru vsakokratne cenovne politike.
6. člen
(končna določba)
Ta sklep začne veljati petnajsti dan po objavi v Uradnem
listu Republike Slovenije, uporabljati pa se prične 18. septembra 2016.
Boštjan Jazbec l.r.
Predsednik
Sveta Banke Slovenije