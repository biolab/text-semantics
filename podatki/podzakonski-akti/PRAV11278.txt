I. SPLOŠNI DOLOČBI
1. člen
(vsebina)
Ta pravilnik določa podrobnejše podatke in
podrobnejši način pošiljanja podatkov v evidenco trga nepremičnin ter način
vodenja in vzdrževanja evidence trga nepremičnin.
2. člen
(izrazi)
Izraza, uporabljena v tem pravilniku, imata
naslednji pomen:
-      
kupoprodajni pravni posel je sklenitev
kupoprodajne pogodbe za parcelo, stavbo ali del stavbe, pogodbe o ustanovitvi
stavbne pravice ali o prenosu stavbne pravice, pogodbe o finančnem lizingu
nepremičnine ali dodatka (aneksa) k pogodbi o finančnem lizingu nepremičnine
zaradi spremembe datuma izteka finančnega lizinga in tudi sklenitev sporazuma o
razvezi pogodbe o finančnem lizingu nepremičnine ali obvestilo lizingodajalca o
odpovedi pogodbe o finančnem lizingu nepremičnine;
-      
najemni pravni posel je sklenitev najemne
pogodbe za stavbo ali del stavbe in tudi sklenitev aneksa k najemni pogodbi za
stavbo ali del stavbe zaradi spremembe višine pogodbene najemnine, časa najema
ali datuma prenehanja najema.
II. PODROBNEJŠI PODATKI EVIDENCE TRGA NEPREMIČNIN
3. člen
(podatki evidence trga nepremičnin)
V evidenci trga nepremičnin se vodijo
podatki o sklenjenih kupoprodajnih pravnih poslih z nepremičninami in o
sklenjenih najemnih pravnih poslih za stavbe in dele stavb.
4. člen
(podrobnejši podatki, ki se vodijo v
evidenci trga nepremičnin)
(1) Podrobnejši podatki, ki se o
kupoprodajnem ali najemnem pravnem poslu vodijo v evidenci trga nepremičnin, so
podatki o pravnem poslu in podatki o parcelah, stavbah in delih stavb v času
sklenitve pravnega posla.
(2) Podatki o pravnem poslu v evidenci
trga nepremičnin so:
1.    
o kupoprodajnem pravnem poslu:
- 
vrsta kupoprodajnega pravnega posla,
- 
datum sklenitve pogodbe,
- 
podatki o prodajalcu,
- 
podatki o kupcu,
- 
pravno-organizacijska oblika pogodbenih strank,
- 
državljanstvo ali država sedeža pogodbenih
strank,
- 
pogodbena cena,
- 
podatek o davku na dodano vrednost,
- 
podatek o stopnji davka na dodano vrednost
in
- 
datum izteka finančnega lizinga.
2.    
o najemnem pravnem poslu:
- 
vrsta najemnega pravnega posla,
- 
datum sklenitve pogodbe,
- 
datum začetka najema,
- 
čas najema,
- 
datum prenehanja najema,
- 
trajanje najema,
- 
podatki o najemodajalcu,
- 
podatki o najemojemalcu,
- 
pravno-organizacijska oblika pogodbenih strank,
- 
državljanstvo ali država sedeža pogodbenih
strank,
- 
pogodbena najemnina,
- 
podatek o davku na dodano vrednost in
- 
podatek o obratovalnih stroških.
(3) Podatki o parcelah, stavbah in
delih stavb v evidenci trga nepremičnin so:
1.    
o parceli:
- 
šifra katastrske občine,
- 
ime katastrske občine,
- 
parcelna številka,
- 
občina,
- 
površina parcele,
- 
vrsta zemljišča,
- 
vrsta trajnega nasada,
- 
starost trajnega nasada,
- 
prodani delež parcele,
- 
podatek o stavbni pravici na parceli in
- 
ročnost stavbne pravice;
2.    
o stavbah in delih stavb:
- 
šifra katastrske občine,
- 
ime katastrske občine,
- 
številka stavbe,
- 
številka dela stavbe,
- 
občina,
- 
naslov dela stavbe,
- 
leto izgradnje stavbe,
- 
leto izgradnje dela stavbe,
- 
površina dela stavbe in
- 
uporabna površina dela stavbe.
(4) Za kupoprodajne pravne posle so
poleg podatkov iz 2. točke prejšnjega odstavka podatki o stavbi in o delu
stavbe še:
-      
vrsta dela stavbe,
-      
gradbena faza,
-      
prodana površina,
-      
nadstropje dela stavbe,
-      
prodani delež dela stavbe,
-      
podatek o prenosu stavbne pravice za stavbo in
-      
ročnost stavbne pravice.
(5) Za najemne pravne posle so poleg
podatkov iz 2. točke tretjega odstavka tega člena podatki o delu stavbe
še:
-      
oddana površina,
-      
vrsta oddane površine in
-      
opremljenost oddane površine.
(6) Opisi podatkov o pravnem poslu iz
drugega odstavka tega člena in o parcelah, stavbah in delih stavb iz tretjega,
četrtega in petega odstavka tega člena so v prilogi 1, ki je sestavni del tega
pravilnika.
III. PODROBNEJŠI NAČIN POŠILJANJA PODATKOV V EVIDENCO TRGA
NEPREMIČNIN
5. člen
(podatki o kupoprodajnih pravnih poslih,
ki se pošiljajo v evidenco trga nepremičnin)
(1) O sklenjenem kupoprodajnem pravnem
poslu morajo Davčna uprava Republike Slovenije in prodajalci v evidenco trga
nepremičnin poslati naslednje podatke o kupoprodajnem pravnem poslu:
-      
vrsto kupoprodajnega pravnega posla,
-      
datum sklenitve pogodbe,
-      
podatke o prodajalcu,
-      
podatke o kupcu,
-      
pravno-organizacijsko obliko pogodbenih strank,
-      
državljanstvo ali državo sedeža pogodbenih
strank,
-      
pogodbeno ceno,
-      
podatek o davku na dodano vrednost,
-      
podatek o stopnji davka na dodano vrednost
in
-      
datum izteka finančnega lizinga.
(2) Če je predmet kupoprodajnega
pravnega posla parcela, je treba v evidenco trga nepremičnin poleg podatkov iz
prejšnjega odstavka poslati tudi naslednje podatke:
-      
šifro ali ime katastrske občine,
-      
parcelno številko,
-      
občino,
-      
vrsto zemljišča,
-      
vrsto in starost trajnega nasada,
-      
prodani delež parcele,
-      
podatek o stavbni pravici na parceli in
-      
ročnost stavbne pravice.
(3) Če je predmet kupoprodajnega
pravnega posla stavba ali del stavbe, je treba v evidenco trga nepremičnin
poleg podatkov iz prvega odstavka tega člena poslati tudi naslednje podatke:
-      
šifro ali ime katastrske občine,
-      
številko stavbe,
-      
številko dela stavbe,
-      
občino,
-      
leto izgradnje dela stavbe,
-      
vrsto dela stavbe,
-      
gradbeno fazo,
-      
prodano površino,
-      
prodani delež dela stavbe,
-      
podatek o prenosu stavbne pravice za stavbo in
-      
ročnost stavbne pravice.
(4) Če del stavbe v stavbi, ki ima več
delov stavbe, ob sklenitvi kupoprodajnega pravnega posla ni evidentiran v
katastru stavb in številka dela stavbe še ni določena, je treba v evidenco trga
nepremičnin namesto številke dela stavbe poslati podatek o nadstropju dela
stavbe.
6. člen
(podatki o najemnih pravnih poslih, ki se
pošiljajo v evidenco trga nepremičnin)
O sklenjenem najemnem pravnem poslu morajo
najemodajalci, ki so fizične ali pravne osebe in so lastniki stavb ali delov
stavb, ki jih dajejo v najem, najemodajalci, ki so upravljavci stavb ali delov
stavb v lasti Republike Slovenije, in upravniki večstanovanjskih ali poslovnih
stavb za dele stavb v solastnini lastnikov delov stavb v večstanovanjski ali
poslovni stavbi v evidenco trga nepremičnin poslati naslednje podatke:
1.    
o najemnem pravnem poslu:
- 
vrsta najemnega pravnega posla,
- 
datum sklenitve pogodbe,
- 
datum začetka najema,
- 
čas najema,
- 
datum prenehanja najema,
- 
podatki o najemodajalcu,
- 
podatki o najemojemalcu,
- 
pravno-organizacijska oblika pogodbenih strank,
- 
državljanstvo ali država sedeža pogodbenih
strank,
- 
pogodbena najemnina,
- 
podatek o davku na dodano vrednost in
- 
podatek o obratovalnih stroških;
2.    
o stavbi in delu stavbe:
- 
šifra ali ime katastrske občine,
- 
številka stavbe,
- 
številka dela stavbe,
- 
občina,
- 
naslov dela stavbe,
- 
oddana površina,
- 
vrsta oddane površine in
- 
opremljenost oddanega dela stavbe.
6.a člen
(pravne osebe – zavezanci za pošiljanje
podatkov v evidenco trga nepremičnin)
Če mora v evidenco trga nepremičnin poslati
podatke o kupoprodajnih pravnih poslih z nepremičninami prodajalec, ki je pravna
oseba, ali če mora v evidenco trga nepremičnin poslati podatke o najemnih
pravnih poslih s stavbami in deli stavb najemodajalec, ki je pravna oseba, je
zavezanec za pošiljanje podatkov v evidenco trga nepremičnin pravna oseba
javnega prava oziroma pravna oseba zasebnega prava, ki je sklenila kupoprodajni
pravni posel oziroma je lastnik stavb ali delov stavb, ki jih daje v najem.
7. člen
(način pošiljanja podatkov v evidenco trga
nepremičnin)
(1) Davčna uprava Republike Slovenije
mora podatke o sklenjenih kupoprodajnih pravnih poslih iz 5. člena tega
pravilnika poslati v evidenco trga nepremičnin v predpisanem izmenjevalnem
formatu prek spletnega servisa.
(2) Prodajalci morajo podatke o
sklenjenih kupoprodajnih pravnih poslih iz 5. člena tega pravilnika poslati v
evidenco trga nepremičnin z neposrednim vnosom v elektronski obrazec ali v
predpisanem izmenjevalnem formatu z uporabo spletne aplikacije, ki jo zagotovi
Geodetska uprava Republike Slovenije (v nadaljnjem besedilu: geodetska uprava).
(3) Če se sklene aneks k pogodbi o finančnem lizingu
nepremičnine zaradi spremembe datuma izteka finančnega lizinga in v primeru
prenehanja pogodbe o finančnem lizingu nepremičnine, mora podatke o
kupoprodajnem pravnem poslu poslati v evidenco trga nepremičnin prodajalec iz
pogodbe o finančnem lizingu nepremičnine na način iz prejšnjega odstavka.
(4) Najemodajalci
in upravniki večstanovanjskih ali poslovnih stavb, ki so pravne osebe, morajo
podatke o sklenjenih najemnih pravnih poslih iz drugega odstavka tega člena poslati v evidenco trga nepremičnin na način iz prejšnjega
odstavka. Najemodajalci, ki so fizične osebe, lahko podatke o sklenjenih
najemnih pravnih poslih iz prejšnjega člena pošljejo tudi po pošti, na obrazcu,
ki ga objavi geodetska uprava na svojih spletnih straneh.
(5) Predpisan
izmenjevalni format za pošiljanje podatkov v evidenco trga nepremičnin iz
prvega in drugega odstavka tega člena objavi geodetska uprava na svojih
spletnih straneh.
(6) Prodajalci,
najemodajalci in upravniki večstanovanjskih ali poslovnih stavb iz drugega, tretjega in četrtega odstavka tega člena
se morajo za uporabo spletne aplikacije registrirati na podlagi veljavnega
kvalificiranega digitalnega potrdila, ki ga je izdal overitelj, registriran v
Republiki Sloveniji.
IV. NAČIN VODENJA IN VZDRŽEVANJA EVIDENCE TRGA NEPREMIČNIN
8. člen
(vodenje in vzdrževanje evidence trga
nepremičnin)
(1) Evidenca trga nepremičnin se vodi
kot računalniška baza podatkov o sklenjenih kupoprodajnih in najemnih pravnih
poslih.
(2) V evidenci trga nepremičnin se
vodijo podatki o sklenjenih kupoprodajnih in najemnih pravnih poslih, ki jih
pošljejo osebe iz prvega odstavka 5. člena tega pravilnika oziroma osebe iz 6.
člena tega pravilnika, in podatki, ki se v skladu s 4. členom tega pravilnika
vodijo v evidenci trga nepremičnin in niso navedeni v 5. in 6. členu tega
pravilnika.
(3) Podatke, ki se v skladu s 4.
členom tega pravilnika vodijo v evidenci trga nepremičnin in niso navedeni v 5.
in 6. členu tega pravilnika, na podlagi identifikacijskih oznak parcel, stavb
in delov stavb prevzame geodetska uprava iz registra nepremičnin.
(4) Podatki se v evidenci trga
nepremičnin vodijo po stanju, kot so bili poslani, oziroma po stanju v času
prevzema iz registra nepremičnin.
(5) Evidenca trga nepremičnin se
vzdržuje na podlagi novih podatkov o sklenjenih kupoprodajnih in najemnih
pravnih poslih, in novih prevzetih podatkov iz registra nepremičnin.
9. člen
(zagotavljanje javnosti podatkov iz
evidence trga nepremičnin z vpogledom prek spletnega portala)
(1) Z brezplačnim vpogledom prek
spletnega portala se zagotavlja javnost naslednjih podatkov iz evidence trga
nepremičnin:
-      
za kupoprodajne pravne posle, ki so izvedeni na
prostem trgu ali na javni dražbi: podatki o cenah in prodanih površinah, vrstah
nepremičnin in času sklenitve pogodbe;
-      
za najemne pravne posle, ki so izvedeni na
prostem trgu: podatki o najemninah in oddanih površinah, vrstah oddanih
površin, začetku in trajanju najema.
(2) Javnost podatkov iz prejšnjega
odstavka se zagotavlja za podatke o kupoprodajnih in najemnih pravnih poslih,
ki so sklenjeni v tekočem koledarskem letu ali so bili
sklenjeni v preteklih treh letih.

Priloga 1: Opisi podrobnejših podatkov, ki se vodijo v
evidenci trga nepremičnin

Pravilnik o vodenju
podatkov evidence trga nepremičnin ter načinu pošiljanja podatkov
(Uradni list RS, št. 68/12)
vsebuje naslednjo končno določbo:
»V. KONČNA DOLOČBA
10. člen
(začetek
veljavnosti in uporabe)
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne z dnem
začetka uporabe prilagojene evidence trga nepremičnin v skladu s prvim odstavkom
12. člena Zakona o spremembah in dopolnitvah Zakona o množičnem vrednotenju
nepremičnin (Uradni list RS, št. 87/11).«.

Pravilnik o spremembah
in dopolnitvah Pravilnika o vodenju podatkov evidence trga nepremičnin ter
načinu pošiljanja podatkov (Uradni list RS, št. 51/13)
vsebuje naslednji prehodni in končno določbo:
»PREHODNI IN KONČNA DOLOČBA
7. člen
Za pogodbe o finančnem lizingu nepremičnin,
ki na dan začetka uporabe prilagojene evidence trga nepremičnin še trajajo in
za katere je bil obračunan davek na dodano vrednost ali davek na promet
nepremičnin, prodajalci iz pogodbe o finančnem lizingu nepremičnine prek
spletne aplikacije za vnos podatkov v prilagojeno evidenco trga nepremičnin
sporočijo podatke o kupoprodajnih pravnih poslih (finančnem lizingu),
predpisane s Pravilnikom o vodenju podatkov evidence trga nepremičnin ter
načinu pošiljanja podatkov (Uradni list RS, št. 68/12) in s tem pravilnikom,
najpozneje do 15. decembra 2013.
8. člen
Za najemne pogodbe s stavbami in deli
stavb, ki na dan začetka uporabe prilagojene evidence trga nepremičnin še
trajajo, najemodajalci sporočijo podatke o najemnih pravnih poslih s stavbami
in deli stavb, predpisane s Pravilnikom o vodenju podatkov evidence trga
nepremičnin ter načinu pošiljanja podatkov (Uradni list RS, št. 68/12) in s tem
pravilnikom, najpozneje do 15. decembra 2013.
9. člen
Ta pravilnik začne veljati petnajsti dan po
objavi v Uradnem listu Republike Slovenije, uporabljati pa se začne z dnem
začetka uporabe prilagojene evidence trga nepremičnin v skladu s prvim
odstavkom 12. člena Zakona o spremembah in dopolnitvah Zakona o množičnem
vrednotenju nepremičnin (Uradni list RS, št. 87/11).«.