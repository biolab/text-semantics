1. člen
Da bi preprečili vnos klasične prašičje kuge in afriške
prašičje kuge v Republiko Slovenijo, se prepoveduje uvoz v Republiko Slovenijo
in prevoz preko ozemlja Republike Slovenije iz Sassara in Nuora v republiki
Italiji naslednjih pošiljk:
1.     
domačih prašičev, 
2.     
divjih prašičev, 
3.     
svežega in zmrznjenega mesa domačih in divjih prašičev, 
4.     
živila, pridobljena iz domačih in divjih prašičev, razen za naslednje
izdelke: 
- 
hermetično zaprte konzerve, če je bila pri obdelavi dosežena vrednost F3
ali več in sicer sterilne konzerve, med katere se štejejo tudi konzerve hrane
za pse in mačke; 
- 
druge vrste termično obdelanih proizvodov, če je bila pri obdelavi
dosežena temperatura najmanj 70,0 stopinj Celzija; med te proizvode štejejo
tudi tehnična mast, mesno-kostna moka, želatina in podobno; 
- 
kemično povsem predelane živalske surovine, kot so wet-blue, krom
strojene kože, kemično ali termično obdelane ščetine in podobno. 
Prepoved iz prejšnjega odstavka velja tudi za epizootiološki
krog s polmerom 30km okoli navedenih krajev.
2. člen
Živila; pridobljena iz domačih in divjih prašičev, ki jih
potniki prevažajo čez državno mejo Republike Slovenije in izvirajo iz krajev in
njihove okolice iz 1. člena te odredbe, je treba odvzeti in neškodljivo
odstraniti.

Odredba o prepovedi uvoza in prevoza pošiljk
domačih in divjih prašičev ter izdelkov in surovin, ki izvirajo od domačih in
divjih prašičev iz nekaterih krajev v Republiki Italiji (Uradni list RS, št. 48/94) vsebuje naslednjo končno določbo:
»3. člen
Ta odredba začne veljati z dnem objave v Uradnem listu
Republike Slovenije.«.

Odredba o spremembi odredbe o prepovedi uvoza
in prevoza pošiljk domačih in divjih prašičev ter izdelkov in surovin, ki
izvirajo od domačih in divjih prašičev iz nekaterih krajev v Republiki Italiji
(Uradni list RS, št. 53/94) vsebuje naslednjo končno določbo:
»2. člen
Ta odredba začne veljati naslednji dan po objavi v Uradnem
listu Republike Slovenije.«.

Pravilnik o veterinarskih pregledih proizvodov
pri vnosu na teritorij EU iz tretjih držav (Uradni list RS, št. 74/03) določa:
»33. člen
(prenehanje uporabe)
Z dnem uveljavitve tega pravilnika se prenehajo uporabljati:
-       
vse odredbe o prepovedi uvoza oziroma o prepovedi uvoza in prevoza
določenih pošiljk zaradi preprečitve vnosa kužnih bolezni, izdane na podlagi
Zakona o veterinarstvu (Uradni list RS, št. 82/94, 21/95, 16/96, 98/99-ZZZiv,
101/99, 8/00-ZUT in 33/01 ZVet-1), ki so še v veljavi na dan uveljavitve tega
pravilnika;
-       
[…]«;
ter vsebuje naslednjo končno določbo:
»34. člen
Ta pravilnik začne veljati z dnem pristopa Republike
Slovenije k Evropski Uniji.«.

Pravilnik o veterinarskih pregledih živali pri
vnosu na teritorij EU iz tretjih držav (Uradni list RS, št. 93/03) določa:
»16. člen
(prenehanje uporabe)
[…]
(2) Z dnem uveljavitve tega pravilnika se prenehajo
uporabljati odredbe o prepovedi uvoza oziroma o prepovedi uvoza in prevoza
določenih pošiljk zaradi preprečitve vnosa kužnih bolezni, izdane na podlagi
zakona o veterinarstvu (Uradni list RS, št. 82/94, 21/95, 16/96, 98/99-ZZZiv,
101/99, 8/00-ZUT in 33/01-zvET-1), v delu, ki se nanašajo na živali.«;
ter vsebuje naslednjo končno določbo:
»18. člen
(uveljavitev pravilnika)
Ta pravilnik začne veljati z dnem pristopa Republike
Slovenije k EU.«.