I
Minister za okolje, prostor in energijo odreja javno
razgrnitev: 
1.     
predloga državnega lokacijskega načrta za avtocesto na odseku Spodnja
Senarska – Cogetinci (v nadaljnjem besedilu: državni lokacijski načrt), ki ga
je izdelal Razvojni center Planiranje d.o.o. Celje (št. projekta: 039/04,
oktober 2004); 
2.     
povzetka za javnost; 
3.     
poročila o vplivih na okolje za avtocesto na odseku Spodnja Senarska –
Cogetinci, ki ga je izdelal Razvojni center Planiranje d.o.o. Celje (št.
projekta: 43/97-04, oktober 2004); 
4.     
drugih strokovnih podlag, na katerih temeljijo rešitve državnega
lokacijskega načrta.
II
Gradivo iz prejšnje točke bo v dneh od 29. 11. 2004 do 28.
12. 2004 javno razgrnjeno: 
-       
na Ministrstvu za okolje, prostor in energijo, Direktoratu za prostor,
Uradu za prostorski razvoj, Dunajska 21, Ljubljana, 
-       
v prostorih Kulturnega doma, Cerkvenjak 25, 2236 Cerkvenjak, 
-       
v prostorih Občine Sv. Jurij ob Ščavnici, Ulica Bratka Krefta 14, 9244
Sv. Jurij ob Ščavnici, 
-       
v prostorih Občine Lenart, Trg osvoboditve 7, Lenart v Slovenskih
goricah. 
Javne obravnave bodo potekale dne: 
-       
1. 12. 2004 ob 16. uri v prostorih Kulturnega doma, Cerkvenjak 25, 2236
Cerkvenjak, za območje občine Cerkvenjak in občine Sv. Jurij ob Ščavnici; 
-       
1. 12. 2004 ob 18.30 v sejni sobi št. 21/I Občine Lenart, Trg
osvoboditve 7, Lenart v Slovenskih goricah za območje občine Lenart.
III
Med javno razgrnitvijo in obravnavo lahko na razgrnjeni
predlog državnega lokacijskega načrta dajo pripombe in predloge vsi
zainteresirani organi, organizacije in posamezniki. Pripombe in predloge se
lahko poda pisno ali ustno na javni obravnavi, na mestih javne razgrnitve kot
zapis v knjigo pripomb in predlogov ali posreduje na elektronski naslov
info.upr@gov.si (v rubriko »zadeva« navesti ključne besede » AC Spodnja
Senarska – Cogetinci«) do konca javne razgrnitve. 
O pripombah in predlogih, danih med javno razgrnitvijo,
odloči pripravljavec državnega lokacijskega načrta po predhodnem mnenju
pobudnika izdelave državnega lokacijskega načrta.
IV
Ta sklep se objavi v Uradnem listu Republike Slovenije, na spletni
strani Ministrstva za okolje, prostor in energijo (www.gov.si/upp) ter na
krajevno običajen način v časopisu Večer, Vestnik in Domače novice.
Št. 352-21-8/2002
Ljubljana, dne 11. novembra 2004.
EVA 2004-2511-0322
mag. Janez Kopač l. r.
Minister
za okolje, prostor in energijo