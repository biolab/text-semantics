1. člen
Ta odredba določa pogoje glede strokovne izobrazbe in
dodatnih znanj, ki jih morajo ob izpolnjevanju drugih, z zakonom določenih
pogojev izpolnjevati učitelji v izobraževalnem programu za odrasle Začetna
integracija priseljencev (v nadaljnjem besedilu: program), katerih posebna dela
je na 63. seji dne, 21. 4. 2011, določil Strokovni svet RS za izobraževanje
odraslih.
2. člen
V tej odredbi uporabljeni izrazi imajo naslednji pomen: 
-       
univerzitetni študijski program – študijski program, sprejet pred 11.
junijem 2004, po katerem se v skladu s 15. členom Zakona o spremembah in
dopolnitvah Zakona o visokem šolstvu (Uradni list RS, 94/06; v nadaljnjem
besedilu: ZViS-E) pridobi raven izobrazbe, ki ustreza ravni izobrazbe,
pridobljeni s študijskim programom druge stopnje, 
-       
univerzitetni študijski program prve stopnje – študijski program prve
stopnje v skladu s 33. členom Zakona o visokem šolstvu (Uradni list RS, št.
119/06 – uradno prečiščeno besedilo, 64/08, 68/09, v nadaljnjem besedilu:
ZViS), 
-       
magistrski študijski program druge stopnje – študijski program druge
stopnje v skladu s 33. členom ZViS.
3. člen
(1) Učitelj v izobraževalnem programu za odrasle Začetna
integracija priseljencev je lahko, kdor je končal univerzitetni študijski
program slovenščine ali magistrski študijski program druge stopnje
slovenistika. 
(2) Učitelj v programu mora imeti ustrezna
pedagoško-andragoška znanja, predpisana z zakonom, in sicer v obsegu najmanj 60
kreditnih točk po ECTS. 
(3) V posebnem delu izobraževalnega programa Začetna
integracija priseljencev so navedena znanja, ki jih morajo imeti izvajalci
programa.
4. člen
Ne glede na določbe tega pravilnika je za učitelja ustrezna
tudi izobrazba, pridobljena po študijskih programih za pridobitev magisterija
znanosti oziroma doktorata znanosti ustrezne smeri v skladu s 15. členom ZViS-E
ali po študijskem programu tretje stopnje ustrezne smeri v skladu s 33. členom
ZViS.
5. člen
Ta odredba začne veljati naslednji dan po objavi v Uradnem
listu Republike Slovenije.
Št. 0070-47/2011
Ljubljana, dne 13. maja 2011
EVA 2011-3311-0053
dr. Igor Lukšič l.r. 
Minister 
za šolstvo in šport