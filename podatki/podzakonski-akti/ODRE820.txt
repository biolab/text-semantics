1. člen
S to odredbo se določi obliko in način uveljavitve oprostitve
plačevanja davka od dobička pravnih oseb (v nadaljnjem besedilu: davek) v
skladu s 6.a členom zakona o ureditvi obračunavanja in plačevanja določenih
davkov in prispevkov v postopkih lastninskega preoblikovanja podjetij (Uradni
list RS, št. 69/94 in 7/95 v nadaljnjem besedilu: zakon).
2. člen
Podjetje vloži zahtevek za vračilo davka od dobička pravnih
oseb (v nadaljnjem besedilu: zahtevek za vračilo davka), ki ga je plačalo od
dela dobička, ki pripada udeležencem notranjega odkupa, in ki ga podjetje
uporabi za odkup delnic v korist udeležencem notranjega odkupa po izvedenem
lastninskem preoblikovanju podjetja in od dela dobička, ki pripada Skladu
Republike Slovenije za razvoj (v nadaljnjem besedilu: sklad) in za vrednost
katerega sklad v skladu z določbo tretjega odstavka 25. člena zakona o
lastninskem preoblikovanju podjetij zniža ceno delnic, ki jih podjetje po
programu notranjega odkupa odkupi v posameznem letu.
3. člen
Zahtevek za vračilo davka vloži upravičenec do vračila pri
Agenciji Republike Slovenije za plačilni promet, nadziranje in informiranje.
4. člen
Zahtevku za vračilo davka je potrebno priložiti dokazila o: 
-    
dnevu vpisa v sodni register, 
-    
višini dobička, ki ga podjetje uporabi v posameznem letu v skladu s
prvim odstavkom 6.a člena zakona ter višini dobička, ki pripada skladu v skladu
z drugim odstavkom 6.a člena zakona, 
-    
višini obračunanih in izplačanih plač, drugih osebnih prejemkov vključno
s prejemki v obliki stimulacij in bonitet ter povračil stroškov v zvezi z
delom, v letu, za katero se vlaga zahtevek za vračilo davka.
5. člen
Agencija Republike Slovenije za plačilni promet, nadziranje
in informiranje vrne plačan davek na podlagi utemeljenega zahtevka.
6. člen
Ta odredba začne veljati naslednji dan po objavi v Uradnem
listu Republike Slovenije.
Št. 416-45/95
Ljubljana, dne 20. aprila 1995.
Mitja Gaspari l. r. 
Minister za finance