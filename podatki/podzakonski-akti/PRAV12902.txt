I. SPLOŠNE DOLOČBE
1. člen
S tem pravilnikom se določa postopek vpisa
in izbrisa iz registra zasebnih vrtcev in šol, ki izvajajo mednarodne programe
(v nadaljnjem besedilu: register) in obliko registra.
2. člen
(1) Register vodi ministrstvo,
pristojno za izobraževanje (v nadaljnjem besedilu: ministrstvo).
(2) Register je javno dostopen in je
objavljen na spletni strani ministrstva.
II. POSTOPEK VPISA IN IZBRISA IZ REGISTRA
1. Vpis v register
3. člen
(1) Postopek vpisa v register se začne
na podlagi predloga za vpis, ki ga vloži oseba, pooblaščena za zastopanje
zasebnega vrtca ali šole.
(2) Predlog za vpis v register vsebuje
naslednje podatke in dokazila:
-       
podatke o imenu in naslovu zasebnega vrtca ali šole, ki izvaja
mednarodni program,
-       
podatke o ustanovitelju zasebnega vrtca ali šole, ki izvaja mednarodni
program: ime in priimek, rojstni podatki in prebivališče, če je ustanovitelj
fizična oseba oziroma ime, firmo in sedež, če je ustanovitelj pravna oseba,
-       
podatke o osebi, ki je pooblaščena za zastopanje zasebnega vrtca ali
šole: ime in priimek, rojstni podatki in prebivališče,
-       
ime programa zasebnega vrtca ali šole, ki izvaja mednarodni program,
-       
jezik, v katerem se bo izvajal mednarodni program,
-       
izjavo pooblaščene osebe za zastopanje zasebne šole, da mednarodni
program osnovnošolskega izobraževanja vključuje najmanj 140 ur slovenščine na
posamezno šolsko leto oziroma če zasebni vrtec ali šola izvaja mednarodni
program na narodnostno mešanih območjih, program vključuje tudi najmanj 140 ur
italijanščine oziroma madžarščine na posamezno šolsko leto,
-       
mnenje Zavoda Republike Slovenije za šolstvo, da vzgojno-izobraževalni
program zasebnega vrtca ali šole, ni v nasprotju s cilji vzgoje in
izobraževanja, določenimi v 2. členu Zakona o izvajanju mednarodnih
programov s področja vzgoje in izobraževanja (Uradni list RS, št. 46/16),
-       
potrdilo pristojnega organa države izvora, ki mora biti prevedeno v
slovenščino in sodno overjeno, da je mednarodni program, ki ga izvaja zasebni
vrtec ali šola v državi izvora akreditiran vzgojno-izobraževalni program.
(3) Zasebni vrtec ali šola lahko
predlog za vpis v register vloži na obrazcu, ki ga ministrstvo objavi na svoji
spletni strani.
2. Izbris iz registra
4. člen
(1) Postopek izbrisa iz registra se
opravi na predlog zasebnega vrtca ali šole, ki izvaja mednarodni program ali na
predlog inšpektorja, pristojnega za šolstvo.
(2) Razlogi za izbris iz registra:
-       
zasebni vrtec ali šola poda izjavo, da ne želi več izvajati mednarodnega
programa,
-       
mednarodni program, ki ga izvaja zasebni vrtec ali šola v državi izvora
izgubi akreditacijo in ni več del njenega izobraževalnega sistema,
-       
je mednarodni program, ki ga izvaja zasebni vrtec ali šola v nasprotju s
prvo, drugo, četrto, peto, sedmo, osmo, deveto in trinajsto alinejo
2. člena Zakona o organizaciji in financiranju vzgoje in izobraževanja
(Uradni list RS, št. 16/07 – uradno prečiščeno besedilo, 36/08, 58/09,
64/09 – popr., 65/09 – popr., 20/11, 40/12 – ZUJF, 57/12 – ZPCP-2D, 47/15,
46/16 in 49/16 – popr.),
-       
mednarodni program zasebnega vrtca ali šole ne vključuje najmanj 140 ur
slovenščine v posameznem šolskem letu oziroma, če se program izvaja na narodno
mešanih območjih najmanj 140 ur italijanščine oziroma madžarščine na posamezno
šolsko leto.
(3) Razlog izbrisa ministrstvo vpiše v
register.
III. OBLIKA REGISTRA
5. člen
Register se vodi kot aplikacija zasebnih
vrtcev in šol v okviru informacijskega sistema ministrstva.
6. člen
Zasebni vrtec in šola spremembo podatkov,
vpisanih v register, sporoči ministrstvu najkasneje v roku 30 dni od njihovega
nastanka.
IV. KONČNA DOLOČBA
7. člen
Ta pravilnik začne veljati petnajsti dan po
objavi v Uradnem listu Republike Slovenije.
Št. 0070-53/2016
Ljubljana, dne 14. julija 2016
EVA 2016-3330-0040
dr. Maja Makovec Brenčič l.r.
Ministrica
za izobraževanje, znanost in šport