I.
S tem odlokom se za čas do imenovanja
predsednikov in podpredsednikov ter določitve članov delovnih teles na podlagi
odloka, ki bo uredil ustanovitev in naloge vseh delovnih teles Državnega zbora,
ustanovijo naslednji odbori in komisija Državnega
zbora:
1.    
Odbor za zadeve Evropske unije,
2.    
Odbor za finance in monetarno politiko,
3.    
Odbor za notranjo politiko, javno upravo in pravosodje,
4.    
Skupni odbor,
5.    
Ustavna komisija.
II.
Odbori Državnega zbora imajo poleg
pristojnosti, določenih s Poslovnikom državnega zbora in drugimi predpisi,
naslednje naloge:
1.    
Odbor za zadeve Evropske unije v skladu z Zakonom o sodelovanju med
državnim zborom in vlado v zadevah Evropske unije (Uradni list RS, št. 34/04,
43/10 in 107/10) in Poslovnikom državnega zbora:
-  
obravnava zadeve Evropske unije, razen zadev s področja zunanje in
varnostne politike, med drugim tudi glede predloga sprememb pogodb, na katerih
temelji Evropska unija, ter glede pogodb o pristopu držav kandidatk k Evropski
uniji, vključno s pogajalskimi izhodišči,
-  
obravnava sklepanje mednarodnih pogodb, ki so v izključni pristojnosti
Evropske unije oziroma Evropske skupnosti za atomsko energijo, ter sklepanje
mednarodnih pogodb, ki jih sklene Republika Slovenija skupaj z ostalimi
državami članicami Evropske unije ter Evropsko unijo oziroma Evropsko
skupnostjo za atomsko energijo,
-  
obravnava predloge deklaracij o usmeritvah za delovanje Republike
Slovenije v institucijah Evropske unije,
-  
sodeluje pri tem, da Državni zbor v skladu z 12. členom Pogodbe o
Evropski uniji prispeva k dobremu delovanju Evropske unije, še posebej s
spoštovanjem načela subsidiarnosti v skladu s postopki iz Protokola o uporabi
načel subsidiarnosti in sorazmernosti,
-  
obravnava zadeve, ki so na dnevnem redu institucij in organov Evropske
unije, razen zadev s področja zunanje in varnostne politike, ter poročila o
dejavnostih predstavnikov Republike Slovenije v teh institucijah in organih,
-  
sodeluje z institucijami in organi Evropske unije ter z odbori
nacionalnih parlamentov za zadeve Evropske unije,
-  
sodeluje z matičnim delovnim telesom v zvezi z zadevami Evropske unije s
svojega delovnega področja in
-  
skrbi za evidenco zadev Evropske unije.
2.    
Odbor za finance in monetarno politiko obravnava predloge zakonov, druge
akte in problematiko, ki se nanaša na:
-  
javnofinančne prihodke in odhodke,
-  
proračun in javna naročila,
-  
zakladništvo in javno računovodstvo,
-  
davčni in carinski sistem,
-  
finančni sistem,
-  
centralnobančni sistem in monetarno politiko,
-  
preprečevanje in odkrivanje pranja denarja,
-  
prirejanja iger na srečo,
-  
državne pomoči,
-  
javno premoženje,
-  
delovanje Slovenske odškodninske družbe d.d. in Kapitalske družbe
pokojninskega in invalidskega zavarovanja d.d. in
-  
druga vprašanja, ki jih obravnava za ta področja pristojno ministrstvo.
Odbor obravnava zadeve Evropske unije iz
svojega delovnega področja.
3.    
Odbor za notranjo politiko, javno upravo in pravosodje obravnava
predloge zakonov, druge akte in problematiko, ki se nanaša na:
-  
javno upravo in sistem javnih uslužbencev,
-  
plačni sistem v javnem sektorju.
-  
javno varnost in policijo,
-  
upravne notranje zadeve in migracije,
-  
organizacijo in status sodišč, državnega tožilstva, državnega pravobranilstva
in Ustavnega sodišča,
-  
civilno in kaznovalno pravo,
-  
sodne postopke in pravosodno upravo,
-  
odvetništvo in notariat,
-  
izvrševanje kazenskih sankcij,
-  
varstvo osebnih podatkov in
-  
druga vprašanja, ki jih obravnava za ta področja pristojno ministrstvo.
Odbor obravnava zadeve Evropske unije iz
svojega delovnega področja.
4.    
Skupni odbor spremlja stanje na posameznih področjih, pripravlja
odločitve o politiki na teh področjih, oblikuje stališča do posameznih vprašanj
ter obravnava predloge zakonov in drugih aktov, ki so predloženi Državnemu
zboru, razen:
-  
zadev iz 1., 2., 3. in 5. točke tega razdelka in
-  
zadev, ki so po Poslovniku državnega zbora v pristojnosti stalnih
komisij Državnega zbora.
Skupni odbor obravnava kot matično delovno
telo zadeve EU iz svojega delovnega področja.
5.    
Ustavna komisija:
-  
obravnava predloge za začetek postopka za spremembo Ustave Republike
Slovenije, za spremembo Ustavnega zakona za izvedbo Temeljne ustavne listine o
samostojnosti in neodvisnosti Republike Slovenije, za spremembo Ustavnega
zakona za izvedbo Ustave Republike Slovenije in za spremembo Ustavnega zakona o
spremembi Ustave Republike Slovenije,
-  
pripravi predloge ustavnih zakonov za spremembe ustavnih aktov iz
prejšnje alinee in predloge odlokov o njihovi razglasitvi.
III.
Mandatno-volilna komisija poleg nalog, ki
jih opravlja na podlagi 36. člena Poslovnika državnega zbora, na podlagi
20. in 21. člena ter tretjega in četrtega odstavka 22. člena Zakona o
integriteti in preprečevanju korupcije (Uradni list RS, št. 69/11 – uradno
prečiščeno besedilo):
-      
opravlja nadzor nad premoženjskim stanjem, sprejemanjem daril,
nasprotjem interesov ter nezdružljivostjo funkcije s pridobitno dejavnostjo
predsednika komisije za preprečevanje korupcije in obeh namestnikov predsednika
komisije,
-      
obravnava letna poročila Komisije za preprečevanje korupcije,
-      
obravnava predloge za razrešitev predsednika komisije in obeh
namestnikov predsednika komisije.

Odlok o ustanovitvi in nalogah delovnih
teles Državnega zbora (OdUNDTDZ-2) (Uradni list RS, št. 105/11)
vsebuje naslednji končni določbi:
»IV.
Z uveljavitvijo tega odloka prenehata
veljati:
-      
Odlok o ustanovitvi in nalogah Odbora za zadeve Evropske unije (Uradni
list RS, št. 99/08) in
-      
Odlok o ustanovitvi in nalogah delovnih teles Državnega zbora (Uradni
list RS, št. 107/08, 74/09 in 75/10).
V.
Ta odlok začne veljati z dnem, ko ga
sprejme Državni zbor.«.

Odlok o spremembah in dopolnitvah Odloka o
ustanovitvi in nalogah delovnih teles Državnega zbora (OdUNDTDZ-2A) (Uradni
list RS, št. 4/12)
vsebuje naslednjo končno določbo:
»III.
Ta odlok začne veljati z dnem, ko ga
sprejme Državni zbor.«.