Soglašam z aktom o ustanovitvi ustanove za štipendiranje
socialno šibkih otrok KS Loški Potok, s katerim je ustanovitelj Albin Bartol,
rojen 21. februarja 1941. leta, nazadnje stanujoč v Ljubljani, Kobetova 2, ki
je umrl 10. februarja 1997, ustanovil Ustanovo za štipendiranje socialno šibkih
otrok KS Loški Potok, s sedežem v Loškem Potoku, na naslovu Krajevne skupnosti
Loški Potok, Hrib 17, z volilom v oporoki, sestavljeni 8. februarja 1997, v
zvezi s katero je Okrajno sodišče v Ljubljani v zapuščinskem postopku po
pokojnem Albinu Bartolu 13. julija 1999 izdalo sklep o dedovanju št. I D 376/9,
ki je postal pravnomočen dne 10. avgusta 1999, z namenom štipendirati socialno
šibke krajane. 
Z ustanovo upravlja sedemčlanska uprava v sestavi: Janez
Bambič, Loški Potok, Travnik 71, Franc Bartol, Loški Potok, Hrib 46a, Janko
Debeljak, Loški Potok, Mali Log 56, Janez Mihelič, Sodražica, Zavoda 18, Stane
Mišič, Loški Potok, Retje 134, Janez Novak, Loški Potok, Retje 136 in Peter
Rus, Loški Potok, Hrib 50a in ima petletni mandat, če se s pravili ustanove ne
določi drugače.
Št. 028-5/00
Ljubljana, dne 29. junija 2000.
Minister
za šolstvo in šport
dr. Lovro Šturm l. r.