1. člen
(vsebina)
Ta pravilnik določa podrobnejšo vsebino
registra zemljepisnih imen.
2. člen
(podatki v registru zemljepisnih imen)
V registru zemljepisnih imen se za
posamezno zemljepisno ime vodijo naslednji podatki:
-       
vrsta zemljepisnega objekta,
-       
identifikacijska številka zemljepisnega objekta in identifikacijska
številka zemljepisnega imena,
-       
položaj napisa zemljepisnega imena in
-       
povezava registra zemljepisnih imen z drugimi zbirkami prostorskih
podatkov.
3. člen
(vrsta zemljepisnega objekta)
(1) Vrsta zemljepisnega objekta je
opredeljena s šifrantom tipov zemljepisnih objektov, ki so predmet poimenovanja
v registru zemljepisnih imen.
(2) Vrste zemljepisnih objektov iz
prejšnjega odstavka so v prilogi 1, ki je sestavni del tega pravilnika.
(3) Opis vrst zemljepisnih objektov iz
prejšnjega odstavka je objavljen na spletni strani Geodetske uprave Republike
Slovenije (v nadaljnjem besedilu: geodetska uprava).
4. člen
(identifikacijska številka zemljepisnega
objekta in identifikacijska številka zemljepisnega imena)
Identifikacijsko številko zemljepisnega
objekta in identifikacijsko številko zemljepisnega imena določi geodetska
uprava ob prvem vpisu zemljepisnega objekta oziroma zemljepisnega imena v
register zemljepisnih imen.
5. člen
(položaj napisa zemljepisnega imena)
(1) Položaj napisa zemljepisnega imena
je določen s koordinatami v državnem prostorskem koordinatnem sistemu.
(2) Položaj napisa zemljepisnega imena
mora biti določen s koordinatami vsaj dveh točk.
6. člen
(povezava registra zemljepisnih imen z
drugimi zbirkami prostorskih podatkov)
(1) Povezava registra zemljepisnih
imen z drugimi zbirkami prostorskih podatkov je vzpostavljena s skupno
identifikacijsko številko zemljepisnega objekta in zemljepisnemu objektu
pripadajočega objekta v registru prostorskih enot, zbirki topografskih podatkov
ali drugi zbirki prostorskih podatkov.
(2) Skupno identifikacijsko številko
iz prejšnjega odstavka določi geodetska uprava ob prvi povezavi zemljepisnega
objekta in objekta druge zbirke prostorskih podatkov v registru zemljepisnih
imen.
7. člen
(začetek veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.
Št. 007-178/2014
Ljubljana, dne 10. julija 2014
EVA 2014-2430-0064
Samo Omerzel l.r.
Minister
za infrastrukturo in prostor

Priloga 1: Vrste
zemljepisnih objektov