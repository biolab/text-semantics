1. člen
Ta pravilnik v skladu z Direktivo Sveta 76/768/EGS z dne 27.
julija 1976 o približevanju zakonodaje držav članic v zvezi s kozmetičnimi
izdelki (UL L št. 262 z dne 27. 9. 1976, z vsemi spremembami do Direktive
Komisije 2004/94/ES z dne 15. septembra 2004 o spremembah Direktive Sveta
76/768/EGS glede na Prilogo IX (UL L št. 294 z dne 17. 9. 2004); v nadaljnjem
besedilu: Direktiva 76/768/EGS), določa alternativne metode preskusov
kozmetičnih proizvodov in njihovih sestavin oziroma kombinacij sestavin na
živalih zaradi ugotavljanja ustreznosti in zagotavljanja skladnosti z določbami
zakona o kozmetičnih proizvodih (Uradni list RS, št. 110/03 – prečiščeno
besedilo in 47/04-ZdZPZ).
2. člen
Izrazi, uporabljeni v tem pravilniku, imajo enak pomen kot
izrazi, uporabljeni v zakonu o kozmetičnih proizvodih.
3. člen
Za ugotavljanje ustreznosti kozmetičnih proizvodov se lahko
uporabljajo metode, navedene v predpisih, ki urejajo razvrščanje, pakiranje in
označevanje nevarnih snovi in metode, ki so navedene v prilogi IX Direktive
76/768/EGS.
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0220-14/2004
Ljubljana, dne 20. decembra 2004.
EVA 2004-2711-0093
spec. akad. st. Andrej Bručan, 
dr. med. l. r. 
Minister 
za zdravje