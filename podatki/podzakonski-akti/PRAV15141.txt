1. člen
(vsebina)
Ta pravilnik določa seznam tipiziranih gasilskih vozil,
posebne zaščitne in reševalne opreme ter orodij za opravljanje nalog gasilstva,
običajno namenjenih za uporabo pri intervencijah, ki se dobavljajo javnim
gasilskim zavodom ali prostovoljnim gasilskim enotam v gasilskih društvih, za
katere se davek na dodano vrednost obračunava in plačuje po posebni nižji
stopnji 5 % od davčne osnove.
2. člen
(gasilska vozila)
(1) Med gasilska vozila, za katera se davek na dodano
vrednost obračunava in plačuje po posebni nižji stopnji 5 % od davčne
osnove, se uvrščajo:
1.     
poveljniška vozila;
2.     
gasilska vozila;
3.     
gasilska vozila s cisterno;
4.     
gasilska vozila s prahom;
5.     
gasilska vozila za gašenje in reševanje z višin;
6.     
tehnična in orodna vozila;
7.     
gasilska vozila za gašenje gozdnih požarov;
8.     
gasilska logistična vozila;
9.     
gasilski čolni;
10.  
gasilski priklopniki.
(2) Vozila iz prejšnjega odstavka morajo biti v skladu s
standardom SIST EN 1846 in veljavno tipizacijo gasilskih vozil Gasilske zveze
Slovenije ali Združenja slovenskih poklicnih gasilcev.
(3) Davek na dodano vrednost se obračunava in plačuje po
posebni nižji stopnji 5 % od davčne osnove tudi za dobavo vozil,
namenjenih za predelavo v gasilska vozila iz prvega odstavka tega člena, javnim
gasilskim zavodom ali prostovoljnim gasilskim enotam v gasilskih društvih.
(4) Davek na dodano vrednost se obračunava in plačuje po
posebni nižji stopnji 5 % od davčne osnove tudi za predelavo vozil iz
prejšnjega odstavka v gasilska vozila iz prvega odstavka tega člena, vključno z
namestitvijo reševalne opreme in orodja, v skladu z veljavno tipizacijo.
(5) Kot dokazilo, da je vozilo namenjeno za predelavo v
gasilsko vozilo, javni gasilski zavod ali prostovoljna gasilska enota
gasilskega društva predloži dobavitelju izjavo odgovorne osebe o nakupu vozila
za namen predelave v gasilsko vozilo in soglasje Gasilske zveze Slovenije ali
Združenja slovenskih poklicnih gasilcev o ustreznosti podvozja vozila za
predelavo v gasilsko vozilo.
3. člen
(posebna zaščitna oprema)
(1) Med posebno zaščitno opremo, za katero se davek na
dodano vrednost obračunava in plačuje po posebni nižji stopnji 5 % od
davčne osnove, se uvrščajo:
1.     
gasilska zaščitna obleka, standard SIST EN 469;
2.     
zaščitna obleka za gašenje požarov v naravi, standard SIST EN 15384;
3.     
zaščitna obleka za gašenje požarov v naravi in tehnično reševanje,
standard SIST EN 16689;
4.     
gasilska zaščitna čelada, standard SIST EN 443;
5.     
gasilska zaščitna čelada za gašenje požarov v naravi, standard SIST EN
16471;
6.     
gasilska zaščitna čelada za tehnično reševanje, standard SIST EN 16473;
7.     
gasilski pas, standard SIST EN 358;
8.     
gasilske zaščitne rokavice, standard SIST EN 659;
9.     
gasilski zaščitni škornji, standard SIST EN 15090;
10.  
izolirni dihalni aparat, standard SIST EN 137;
11.  
gasilska delovna obleka;
12.  
gasilska zaščitna podobleka SIST EN ISO 14116: 2008;
13.  
zaščitne obleke za reševanje na vodi in iz vode (mokra in suha
potapljaška obleka).
(2) Gasilska delovna obleka iz 11. točke prejšnjega
odstavka je delovna obleka, ki je po kroju prilagojena gasilcem in gasilkam.
Gasilsko delovno obleko sestavljajo:
1.     
jakna, hlače in kapa, standard SIST EN ISO 13688: 2013;
2.     
polo majica s kratkimi in dolgimi rokavi;
3.     
pulover;
4.     
prehodna vetrovka, standard SIST EN ISO 13688: 2013;
5.     
zimska kapa;
6.     
vetrne podhlače;
7.     
pas.
4. člen
(reševalna oprema in orodje)
(1) Med reševalno opremo in orodje, za katero se davek
na dodano vrednost obračunava in plačuje po posebni nižji stopnji 5 % od
davčne osnove, se uvrščajo:
1.     
zaščitna oprema;
2.     
gasilna oprema;
3.     
cevi, armature in pribor;
4.     
reševalna oprema;
5.     
sanitetni pribor;
6.     
oprema za osvetlitev in signalizacijo;
7.     
delovne naprave;
8.     
ročno orodje in merilne naprave;
9.     
posebna oprema;
10.  
telekomunikacijska oprema.
(2) Med zaščitno opremo iz 1. točke prejšnjega odstavka
se uvrščajo:
1.     
opozorilni telovnik, standard SIST EN 471;
2.     
celoobrazna maska za izolirni dihalni aparat, izvedba za gasilce
(skupina 3), standard SIST EN 136;
3.     
celoobrazna gasilska reševalna maska, standard SIST EN 136;
4.     
reševalna kapuca s podaljškom, standard SIST EN 403;
5.     
dodatna tlačna posoda za izolirni dihalni aparat, standard SIST EN 12245
ali ISO 11119;
6.     
zaščitne hlače ali ščitniki za uporabnike verižnih motornih žag,
zaščitni razred 1, standard SIST EN 381-5;
7.     
zaščitna očala s prozornimi stekli, standard SIST EN 166;
8.     
zaščitni gumirani škornji, standard SIST EN ISO 20345;
9.     
zaščitne rokavice za nevarne snovi, standard SIST EN 374, SIST EN 388
ali SIST EN 407;
10.  
kapljevinska zaščitna obleka, standard SIST EN 14605, SIST EN ISO
13982-1, SIST EN 13034, SIST EN 14126, SIST EN 1149-1 ali SIST EN 1073-2;
11.  
gasilski varovalni pas, standard SIST EN 358.
(3) Med gasilno opremo iz 2. točke prvega odstavka tega
člena se uvrščajo:
1.     
vedrovka, standard DIN 14405;
2.     
gasilnik na vodo, standard SIST EN 3;
3.     
gasilnik na prah, standard SIST EN 3;
4.     
gasilnik na CO2,
standard SIST EN 3;
5.     
naprtnjača;
6.     
gasilna metla z ročajem;
7.     
posoda (prazna) za penilo (penilo za požarni razred B), standard
DIN 14452;
8.     
komplet z orodjem za gašenje dimniških požarov v skladu z veljavno
tipizacijo gasilskih vozil Gasilske zveze Slovenije ali Združenja slovenskih
poklicnih gasilcev.
(4) Med cevi, armature in pribor iz 3. točke prvega
odstavka tega člena se uvrščajo:
1.     
tlačna cev B, standard DIN 14811;
2.     
tlačna cev C, standard DIN 14811;
3.     
tlačna cev D, standard DIN 14811;
4.     
visokotlačna cev D, standard DIN 14811;
5.     
sesalna cev B;
6.     
sesalni koš B;
7.     
sesalni koš B kotni;
8.     
navijak z visokotlačno cevjo in ročnikom, standard SIST EN 1947;
9.     
sesalna cev A, standard SIST EN ISO 14557;
10.  
sesalni koš A, standard DIN 14362;
11.  
zaščitna mreža za sesalni koš A;
12.  
hidrantni nastavek 2B, standard DIN 14375-1;
13.  
ključ za podzemni hidrant, model B, standard DIN 3223;
14.  
ključ za nadzemni hidrant, model C, standard DIN 3223;
15.  
zbiralnik A-2B, standard DIN 14355;
16.  
vodni razdelivec – dvojak C/DD, standard DIN 14345;
17.  
vodni razdelivec – trojak B/CBC, standard DIN 14345;
18.  
omejevalnik tlaka B, standard DIN 14380;
19.  
prehodna spojka A-B, standard DIN 14343;
20.  
prehodna spojka B-C, standard DIN 14342;
21.  
ročnik z zasunom B, standard SIST EN 15182-3;
22.  
oporno koleno B, standard DIN 14368;
23.  
ročnik z zasunom C, standard SIST EN 15182-3;
24.  
turbo ročnik s C-spojko, standard SIST EN 15182-2;
25.  
ročnik D, standard SIST EN 15182-3;
26.  
vezalna oziroma ventilna vrvica v torbici, standard DIN 14920;
27.  
delovna vrv, standard DIN 14920;
28.  
cevni pritrdilec, standard DIN 14828;
29.  
spojni ključ ABC, standard DIN 14822-2;
30.  
kavelj za odpiranje pokrovov kanalov (z verigo);
31.  
cevni mostiček 2B, standard DIN 14820-1;
32.  
cevna košara za B-cevi, standard DIN 14827-1;
33.  
kombiniran ročnik za srednjo/težko peno, standard SIST EN 16712-3;
34.  
mešalnik penila, standard SIST EN 16712-1;
35.  
sesalna cev za penilo, standard SIST EN 16712-2.
(5) Med reševalno opremo iz 4. točke prvega odstavka
tega člena se uvrščajo:
1.     
raztegljiva lestev z oporami, standard SIST EN 1147;
2.     
stikalna lestev, standard SIST EN 1147;
3.     
multifunkcijska lestev, standard SIST EN 1147;
4.     
gasilska reševalna vrv z nameščenim karabinom, standard SIST EN 1891 in
SIST EN 362;
5.     
torbica za gasilsko reševalno vrv, standard DIN 14921;
6.     
reševalna in spustna naprava;
7.     
škripec, reševalni;
8.     
triangel za evakuacijo;
9.     
set za stabilizacijo vozil.
(6) Med sanitetni pribor iz 5. točke prvega odstavka
tega člena se uvrščajo:
1.     
navadna nosila, zložljiva, standard DIN 13024;
2.     
zajemalna nosila, opora za glavo in vratna opornica, standard SIST EN
1865;
3.     
komplet z opremo za nudenje prve pomoči v skladu z veljavno tipizacijo
gasilskih vozil Gasilske zveze Slovenije ali Združenja slovenskih poklicnih
gasilcev.
(7) Med opremo za osvetlitev in signalizacijo iz 6.
točke prvega odstavka tega člena se uvrščajo:
1.     
ročna baterijska svetilka, standard DIN 14662;
2.     
varnostni triopan;
3.     
varnostna svetilka (utripajoča);
4.     
signalni lopar (napis GASILCI);
5.     
megafon;
6.     
svetilka za rdečo stalno luč;
7.     
signalni lopar (napis GASILCI);
8.     
cestni stožec;
9.     
prenosni reflektor, 230 V, IP 44;
10.  
trinožni stativ za reflektor, raztegljiv;
11.  
nosilec za namestitev 2 reflektorjev;
12.  
električni podaljšek na kabelski roleti, standard SIST EN 61316.
(8) Med delovne naprave iz 7. točke prvega odstavka tega
člena se uvrščajo:
1.     
električni agregat najmanj 5 kVA električne moči z nadzorom izolacije,
standard DIN 14685-1;
2.     
električna potopna črpalka, standard DIN 14425;
3.     
prenosna motorna brizgalna, standard SIST EN 14466;
4.     
lovilno korito, nerjaveče, standard DIN 14060;
5.     
škopec, za sile do 100 kN, pocinkan, standard DIN 82101;
6.     
zračna membranska črpalka, za prečrpavanje nevarnih snovi;
7.     
potopna črpalka za nevarne snovi;
8.     
verižna motorna žaga, moč ≥2kW, z opremo, standard SIST EN ISO 11681-1;
9.     
veriga za verižno motorno žago;
10.  
izpihovalnik;
11.  
prezračevalnik, nadtlačni;
12.  
prezračevalnik, podtlačni – dimovlek;
13.  
kotna rezalka, 230 V, min. 2000 W, za rezilne plošče 230 mm, ter plošča
230 mm za kovino in plošča 230 mm za kamen;
14.  
set pnevmatskih dvižnih blazin, standard SIST EN 13731;
15.  
agregat, električni ali motorni, za pogon hidravličnega reševalnega
orodja, standard SIST EN 13204;
16.  
hidravlično reševalno orodje razpiralo, tip BS ali večje zmogljivosti, s
pripadajočimi dodatki, standard SIST EN 13204;
17.  
hidravlično reševalno orodje škarje, tip BC ali večje zmogljivosti, s
pripadajočimi dodatki, standard SIST EN 13204;
18.  
set hidravličnih reševalnih cilindrov, tip R60 ali večje zmogljivosti,
standard SIST EN 13204;
19.  
naprava za taktično prezračevanje, z neposredno zmogljivostjo min.
10.000 m3/h;
20.  
komplet orodja za prometne nesreče, v skladu z veljavno tipizacijo
gasilskih vozil Gasilske zveze Slovenije ali Združenja slovenskih poklicnih
gasilcev.
(9) Med ročno orodje in merilne naprave iz 8. točke
prvega odstavka tega člena se uvrščajo:
1.     
lomilka, standard DIN 14853;
2.     
gasilska sekira, standard DIN 14900;
3.     
požarni kavelj, standard DIN 14851;
4.     
merilnik plinov Ex-O2-CO,
s polnilnikom, smernica ATEX 94/9/EC;
5.     
termo kamera, območje merjenja 0–600 st. C, IP 67;
6.     
komplet z ročnim orodjem, v skladu z veljavno tipizacijo gasilskih vozil
Gasilske zveze Slovenije ali Združenja slovenskih poklicnih gasilcev.
(10) Med posebno opremo iz 9. točke prvega odstavka tega
člena se uvrščajo:
1.     
absorbent za ogljikovodike, v ustrezni posodi;
2.     
vlečna jeklenica ali vlečna vrv, z očesi na obeh koncih;
3.     
posoda (prazna) za rezervno gorivo za vozilo, testirana;
4.     
kombinirana posoda za gorivo in olje za verigo (prazna).
(11) Med telekomunikacijsko opremo iz 10. točke prvega
odstavka tega člena se uvrščajo mobilne in ročne radijske
postaje za komunikacijo med intervencijo – sistem ZARE.
5. člen
(dokazovanje upravičenosti)
(1) Kot dokazilo, da je nakup opreme in orodja iz 3. in
4. člena tega pravilnika namenjen za dobavo javnim gasilskim zavodom ali
prostovoljnim gasilskim enotam v gasilskih društvih v skladu s 121. členom
Zakona o interventnih ukrepih za odpravo posledic poplav in zemeljskih plazov
iz avgusta 2023 (Uradni list RS, št. 95/23), kupec predloži dobavitelju
davčno številko javnega gasilskega zavoda ali gasilskega društva in seznam
blaga (naročilnico), ki ga je potrdila odgovorna oseba javnega gasilskega
zavoda ali gasilskega društva, za katero se nakup opravlja.
(2) Seznam blaga iz prejšnjega odstavka mora biti
opremljen z izjavo odgovorne osebe javnega gasilskega zavoda ali gasilskega
društva, da sta oprema in orodje s seznama namenjena za uporabo pri izvajanju
operativnih nalog gasilstva in drugih nalog gasilstva v skladu z zakonom, ki ureja
javno gasilsko službo.
(3) Odgovorna oseba javnega gasilskega zavoda ali
gasilskega društva zagotovi, da se gasilska vozila iz 2. člena ter oprema
in orodje iz 3. in 4. člena tega pravilnika ob nakupu evidentirajo v
evidencah osnovne opreme in drobnega inventarja javnega gasilskega zavoda ali
gasilskega društva v skladu s pravili o vodenju poslovnih knjig.
KONČNA DOLOČBA
6. člen
(začetek veljavnosti)
Ta pravilnik začne veljati naslednji dan po objavi v Uradnem
listu Republike Slovenije.
Št. 007-717/2023/23
Ljubljana, dne 15. septembra 2023
EVA 2023-1611-0086
Klemen Boštjančič
minister
za finance
Soglašam!
Marjan Šarec
minister
za obrambo