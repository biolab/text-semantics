I. SPLOŠNE DOLOČBE
1. člen
(veljavnost
kolektivne pogodbe)
a) 
Krajevna:
Na
območju Republike Slovenije.
b) 
Stvarna:
Za
proračunske uporabnike iz 1. in 2. točke 2. člena ZSPJS, ki so:
- državni
organi in samoupravne lokalne skupnosti (v nadaljevanju: lokalne skupnosti),
- javne
agencije, javni skladi, javni zavodi in javni gospodarski zavodi ter
- druge
osebe javnega prava, ki so posredni uporabniki državnega proračuna ali
proračuna lokalne skupnosti.
Za
javna podjetja in gospodarske družbe, v katerih ima večinski delež oziroma
prevladujoč vpliv država ali lokalna skupnost, ta kolektivna pogodba ne velja.
c) 
Osebna:
Za
javne uslužbence.
d) 
Časovna:
Kolektivna
pogodba se sklepa za nedoločen čas.
II. OBLIGACIJSKI DEL
2. člen
(pozitivna izvedbena dolžnost)
Pogodbeni stranki si morata z vsemi sredstvi,
ki so jima na voljo, prizadevati za pravilno izvajanje kolektivne pogodbe in
spoštovanje njenih določb.
3. člen
(negativna izvedbena dolžnost)
Pogodbeni stranki sta dolžni opustiti vsako
dejanje, ki bi nasprotovalo izvajanju kolektivne pogodbe.
4. člen
(spremembe in dopolnitve kolektivne
pogodbe)
Vsaka pogodbena stranka lahko kadarkoli
predlaga spremembe in dopolnitve veljavne kolektivne pogodbe.
Spremembe in dopolnitve kolektivne pogodbe
lahko na strani javnih uslužbencev predlagajo najmanj štirje reprezentativni
sindikati različnih dejavnosti javnega sektorja.
Spremembe in dopolnitve kolektivne pogodbe
so sklenjene, ko jih podpišejo Vlada Republike Slovenije in večina
reprezentativnih sindikatov javnega sektorja, ki predstavljajo najmanj štiri
različne dejavnosti javnega sektorja.
5. člen
(predlog za spremembe in dopolnitve
kolektivne pogodbe)
Pogodbena stranka, ki želi spremembe in
dopolnitve veljavne kolektivne pogodbe, predloži nasprotni stranki svoj
obrazložen predlog s priporočenim pismom.
Nasprotna stranka se mora do predloga
opredeliti v 60 dneh po prejemu.
V primeru, da nasprotna stranka predloga za
spremembe in dopolnitve kolektivne pogodbe ne sprejme oziroma se do predloga ne
opredeli v 60 dneh, predlagateljica lahko uvede postopek posredovanja.
6. člen
(pobuda za sklenitev nove pogodbe)
Postopek za sklenitev nove kolektivne
pogodbe se začne na pobudo katere koli od strank.
Na pisno pobudo za sklenitev nove
kolektivne pogodbe se mora druga stranka opredeliti v 60 dneh od prejema
pobude.
7. člen
(pogajanja)
Pogajanja za novo kolektivno pogodbo
oziroma za spremembe in dopolnitve obstoječe kolektivne pogodbe se začnejo, ko
ena stranka predloži drugi stranki predlog nove kolektivne pogodbe oziroma
predlog sprememb in dopolnitev obstoječe kolektivne pogodbe.
8. člen
(reševanje nesoglasij oziroma sporov)
Nesoglasja oziroma spore med strankama
kolektivne pogodbe, ki jih ni bilo mogoče rešiti z medsebojnimi pogajanji,
stranki odpravljata oziroma rešujeta s posredovanjem oziroma arbitražo v skladu
z določili te kolektivne pogodbe.
9. člen
(postopek posredovanja)
Postopek posredovanja je uveden, ko ena
stranka vloži predlog.
Predlagatelj posredovanja v predlogu za
posredovanje predlaga neodvisnega strokovnjaka – posrednika. Druga stranka
odgovori na predlog. V primeru, da druga stranka v roku 45 dni od prejema
predloga ne odgovori na predlog ali ne soglaša s predlaganim strokovnjakom, se
šteje, da postopek ni bil uspešen.
Šteje se, da postopek ni bil uspešen tudi v
primeru, da med strankama v roku 60 dni od uvedbe postopka ne pride do
uskladitve stališč o vprašanju, ki je predmet posredovanja.
Postopek posredovanja se zaključi s pisnim
sporazumom, ki se objavi v Uradnem listu Republike Slovenije.
10. člen
(arbitražni postopek)
V primeru, da postopek posredovanja, o
vprašanju, ki ga je treba urediti s kolektivno pogodbo, ni bil uveden ali
uspešen, o vprašanju odloča arbitraža. Postopek pred arbitražo sproži
katerakoli stranka.
Katerakoli stranka kolektivne pogodbe lahko
sproži postopek pred arbitražo tudi v primeru kršitve pravic zaposlenih ali
strank kolektivne pogodbe. Postopek reševanja sporov pred arbitražo v takem
primeru ni obvezen.
O vprašanjih, za katera predpisi ne
določajo, da jih je obvezno urediti s kolektivno pogodbo, lahko stranka
kolektivne pogodbe uvede arbitražni postopek zaradi ureditve vprašanja, za
katerega obstaja njun medsebojni interes, da se uredi s kolektivno pogodbo ali
arbitražno odločbo, le s soglasjem druge stranke kolektivne pogodbe.
Za odločanje o posamezni zadevi vsaka
stranka imenuje enega člana in njegovega namestnika, predsednika in njegovega
namestnika pa določita stranki sporazumno.
V primeru, da arbitri niso imenovani v 45
dneh oziroma, da arbitraža ne odloči v roku 90 dni od uvedbe arbitražnega
postopka, lahko katerakoli stranka sproži kolektivni spor pred pristojnim
sodiščem.
V postopku pred arbitražo se smiselno
uporabljajo Določbe zakona o delovnih in socialnih sodiščih, ki veljajo za
kolektivne delovne spore.
Arbitražna odločba se objavi v Uradnem
listu Republike Slovenije.
11. člen
(komisija za razlago kolektivne pogodbe)
Pogodbeni stranki sporazumno imenujeta
sedemčlansko komisijo za razlago kolektivne pogodbe, pri čemer vsaka stranka
imenuje tri člane komisije, s soglasjem pa imenujeta predsednika komisije.
Komisija se konstituira najkasneje v 60 dneh po začetku veljavnosti kolektivne
pogodbe.
Komisija sprejema razlage kolektivne
pogodbe, ki pomenijo obvezen način uporabe njenih določb za obe stranki ter
obvezno podlago za odločanje v sporih o pravicah in obveznostih, ki izvirajo iz
te kolektivne pogodbe.
Razlage komisije se objavijo v Uradnem
listu Republike Slovenije.
Razlage komisije pomenijo obvezen način
uporabe določb tudi v kolektivnih pogodbah dejavnosti in poklicev, ko gre za
razlago določb, ki so v kolektivnih pogodbah dejavnosti in poklicev enake, kot
določbe v tej kolektivni pogodbi.
Stroški dela komisije bremenijo
ministrstvo, pristojno za sistem plač v javnem sektorju.
Do konstituiranja komisije za razlago
kolektivne pogodbe opravlja njeno delo Pogajalska komisija za pogajanja o
kolektivni pogodbi za skupno metodologijo in kolektivni pogodbi za javni
sektor.
12. člen
(prenehanje kolektivne pogodbe)
Kolektivna pogodba preneha veljati s
sporazumom obeh strank ali z odpovedjo.
Šteje se, da je pogodba prenehala veljati
na podlagi sporazuma obeh strank, če ga na sindikalni strani podpiše večina
reprezentativnih sindikatov javnega sektorja, ki predstavljajo najmanj štiri
različne dejavnosti javnega sektorja.
Sporazum o prenehanju kolektivne pogodbe se
objavi v Uradnem listu Republike Slovenije.
13. člen
(odpoved kolektivne pogodbe)
Kolektivno pogodbo lahko vsaka stranka
odpove s priporočenim pismom z najmanj šestmesečnim odpovednim rokom.
Kolektivno pogodbo lahko na strani javnih
uslužbencev odpovejo le vsi podpisniki skupaj.
Po odpovedi kolektivne pogodbe lahko vsaka
stranka predlaga sklenitev nove kolektivne pogodbe.
Odpoved kolektivne pogodbe se objavi v
Uradnem listu Republike Slovenije.
III. TARIFNI DEL
1. Osnovna plača
14. člen
(definicija osnovne plače)
Osnovna plača javnega uslužbenca je
določena s plačnim razredom na plačni lestvici.
15. člen
(najnižji plačni razred za posamezen
tarifni razred)
Najnižji
plačni razredi za posamezen tarifni razred so naslednji:


Tarifni razred

Najnižji plačni razred brez napredovanja


I

1


II

3


III

7


IV

10


V

12


VI

19


VII/1

25


VII/2

29


VIII

31


IX

36


1.1. Orientacijska delovna mesta
16. člen
(določitev plačnega razreda orientacijskih
delovnih mest)
V skladu s to pogodbo se določajo
orientacijska delovna mesta plačnih skupin C do J, in sicer:
Plačna skupina C:


Šifra ODM

Ime orientacijskega delovnega mesta

Tarifni razred

Plačni razred brez
  napr.


C025003

Referent 

V

20


C026002

Višji referent 

VI

23


C027005

Svetovalec 

VII/1

28


C027010

Višji svetovalec 

VII/2

33


C027001

Podsekretar

VII/2

41


C035003

Policist

V

23


C035001

Kriminalist

V

23


C045001

Vojak 

V

23


C055001

Carinik 

V

23


C065006

Pravosodni policist

V

23


C055005

Finančni izterjevalec

V

23


C055008

Finančni kontrolor

V

21


C067002

Inšpektor

VII/2

36


C067016

Notranji revizor svetovalec

VII/1

28


C067017

Notranji revizor višji svetovalec

VII/2

34


C067014

Notranji revizor podsekretar

VII/2

41


Plačna skupina D:


Šifra ODM

Ime orientacijskega delovnega mesta

Tarifni razred

Plačni razred brez
  napr.


D010001

Asistent z doktoratom

IX

40


D019001

Visokošolski učitelj docent

IX

43


D027021

Predavatelj višje strokovne šole 

VII/2

31


D027030

Učitelj 

VII/2

30


D035001

Pomočnik vzgojitelja 

V

21


D037007

Vzgojitelj

VII/1

30


Plačna skupina E:


Šifra ODM

Ime orientacijskega delovnega mesta

Tarifni razred

Plačni
  razred brez napr.


E017005

Zdravnik sekundarij

VII/2

31


E017022

Zobozdravnik

VII/2

35


E017001

Zdravnik brez specializacije/zdravnik po opravljenem
  sekundariatu

VII/2

35


E018001

Zdravnik specialist II 

VIII

41


E025005

Farmacevtski tehnik III 

V

21


E027005

Farmacevt III 

VII/2

32


E028005

Farmacevt specialist II 

VIII

39


E035009

Srednja medicinska sestra v ambulanti 

V

21


E037001

Diplomirana babica dispanzerska dejavnost 

VII/1

29


E037011

Diplomirana medicinska sestra dispanzerska dejavnost 

VII/1

29


E037038

Profesor zdravstvene vzgoje 

VII/2

30


E045007

Laboratorijski tehnik III 

V

21


E047024

Fizioterapevt III (ambulanta) 

VII/1

29


E047056

Radiološki inženir III 

VII/1

31


E048001

Klinični psiholog specialist 

VIII

39


E048007

Medicinski biokemik specialist III

VIII

39


Plačna skupina F:


Šifra ODM

Ime orientacijskega delovnega mesta

Tarifni razred

Plačni razred brez
  napr.


F017012

Strokovni delavec storitve 

VII/2

30


F017008

Skupinski habilitator 

VII/2

31


F024002

Bolničar negovalec II 

IV

17


F024005

Socialna oskrbovalka II

IV

18


F025012

Varuhinja I

V

21


F025010

Srednja medicinska sestra II 

V

23


F027010

Medicinska sestra vodja tima 

VII/1

31


F027001

Delovni terapevt

VII/1

29


Plačna skupina G:


Šifra ODM

Ime orientacijskega delovnega mesta

Tarifni razred

Plačni razred brez
   napr.


G026020

Tajnica režije skript

VI

24


G016007

Zborist

VI

24


G027005

Bibliotekar

VII/2

30


G027029

Snemalec

VII/2

29


G027017

Napovedovalec

VII/2

30


G027016

Montažer

VII/2

29


G027006

Kamerman

VII/2

29


G027015

Mojster zvoka

VII/2

32


G027020

Novinar specialist

VII/2

34


G017008

Dramski igralec 

VII/2

30


G017041

Scenarist

VII/2

34


G027021

Novinar urednik

VII/2

36


G017007

Dramaturg

VII/2

33


G017044

Solist v simfoničnem ali operno simfoničnem orkestru

VII/2

37


G027013

Mojster mešalec slike

VII/2

32


G027027

Producent 

VII/2

33


G017010

Glasbeni urednik

VII/2

35


G017040

Režiser

VII/2

41


G027014

Mojster osvetljave

VII/2

32


G017014

Koncertni mojster 

VII/2

43


G025033

Šepetalec v dramskem gledališču 

V

19


G025002

Arhivski tehnik

V

20


G026003

Inspicient 

VI

24


G027019

Novinar poročevalec 

VII/2

31


G027012

Kustos 

VII/2

30


G027018

Novinar komentator

VII/2

41


G028005

Kustos z magisterijem 

VIII

33


G029010

Kustos z doktoratom 

IX

39


Plačna skupina H:


Šifra ODM

Ime orientacijskega delovnega mesta

Tarifni razred

Plačni razred brez
  napr.


H018001

Asistent z magisterijem 

VIII

32


H019001

Asistent z doktoratom 

IX

40


H019007

Znanstveni sodelavec 

IX

43


Plačna skupina I:


Šifra ODM

Ime orientacijskega delovnega mesta

Tarifni razred

Plačni razred brez
  napr.


I015038

Revirni lovec II 

V

21


I015003

Gasilec 

V

23


I016025

Revirni gozdar V 

VI

24


I016015

Namestnik vodje gasilske izmene II

VI

27


I017008

Gozdar načrtovalec 

VII/2

30


I017165

Vodja gasilske izmene I

VII/1

33


Plačna skupina J:


Šifra ODM

Ime orientacijskega delovnega mesta

Tarifni razred

Plačni razred brez
   napr.


J015013

Knjigovodja V

V

19


J015001

Analitik V

V

18


J015008

Finančnik V

V

19


J016001

Analitik VI

VI

22


J016027

Računovodja VI

VI

24


J016005

Finančnik VI

VI

23


J017141

Strokovni sodelavec za upravno pravne zadeve VII/1

VII/1

28


J017016

Finančnik VII/1

VII/1

28


J017025

Informatik VII/1

VII/1

28


J017036

Kadrovik VII/1

VII/1

28


J017093

Računovodja VII/2 - III

VII/2

29


J017026

Informatik VII/2

VII/2

30


J025019

Tajnica V

V

17


J025013

Sodni zapisnikar V

V

20


J026004

Poslovni sekretar VI

VI

22


J027005

Poslovni sekretar VII/1

VII/1

26


J032013

Perica II

II

11


J032001

Čistilka II

II

10


J033027

Vratar III

III

12


J033023

Telefonist III 

III

12


J034030

Kuhar IV

IV

16


J034089

Voznik IV

IV

14


J035025

Hišnik V

V

18


J035035

Kuhar V

V

18


J035005

Delovni inštruktor (UIKS) V

V

22


17. člen
(priloga 1)
Prevedba nominalnih zneskov osnovnih plač
orientacijskih delovnih mest in njihova uvrstitev v najbližji plačni razred v
skladu z ZSPJS je priloga 1 te kolektivne pogodbe.
18. člen
(katalog funkcij, delovnih mest in
nazivov)
Orientacijska delovna mesta plačnih skupin
od C do J iz 16. člena te kolektivne pogodbe, so sestavni del Kataloga funkcij,
delovnih mest in nazivov v javnem sektorju.
1.2. Višina in način uskladitve
osnovnih plač in višini sredstev za odpravo plačnih nesorazmerij za obdobje
2008 do 2009
1.2.1 Višina in način splošne uskladitve
osnovnih plač za obdobje 2008 do 2009
19. člen
(splošna uskladitev osnovnih plač za leto
2008)
V letu 2008 se osnova za uskladitev
osnovnih plač določi v višini predvidene stopnje rasti cen življenjskih potrebščin
(inflacije) za leto 2008 v Republiki Sloveniji.
Na podlagi 50. člena ZSPJS in skladno s to
pogodbo se s 1. julijem 2008 izvede splošna uskladitev osnovnih plač iz
veljavne priloge 1 ZSPJS v višini 50% osnove iz prvega odstavka tega člena.
V primeru, da bo dejanska rast cen
življenjskih potrebščin v Republiki Sloveniji od decembra 2007 do decembra 2008
presegla predvideno rast inflacije iz prvega odstavka tega člena, se osnovne
plače v mesecu januarju 2009 zvišajo za nastalo razliko.
20. člen
(splošna uskladitev osnovnih plač za leto
2009)
V letu 2009 se osnova za uskladitev
osnovnih plač določi v višini predvidene stopnje rasti cen življenjskih
potrebščin (inflacije) za leto 2009 v Republiki Sloveniji.
(2) Splošna uskladitev osnovnih plač iz
priloge 1 ZSPJS se v letu 2009 ne izvede.
Če dejanska rast cen življenjskih
potrebščin v Republiki Sloveniji od decembra 2008 do decembra 2009 preseže
predvideno rast inflacije iz prvega odstavka tega člena, se osnovne plače v
mesecu januarju 2010 zvišajo za polovico nastale razlike. Za predvideno rast
inflacije se upošteva podatek iz Pomladanske napovedi gospodarskih gibanj Urada
za makroekonomske analize in razvoj.
1.2.2. Višina sredstev za odpravo plačnih
nesorazmerij za obdobje 2008 do 2009
21. člen
(odprava plačnih nesorazmerij za leto
2008)
V letu 2008 se za odpravo plačnih
nesorazmerij nameni 50% osnove za uskladitev osnovnih plač iz 20. člena te
pogodbe.
Na podlagi 50. člena ZSPJS se s
1. julijem 2008 namenijo sredstva dela osnove za uskladitev osnovnih plač
iz prvega odstavka tega člena za odpravo plačnih nesorazmerij.
V letu 2008 se za odpravo plačnih
nesorazmerij dodatno nameni tudi 30% realne rasti produktivnosti dela.
22. člen
(odprava plačnih nesorazmerij za leto
2009)
V letu 2009 se za odpravo plačnih nesorazmerij
nameni 50% osnove za uskladitev osnovnih plač 20. člena te pogodbe.
Na podlagi 50. člena ZSPJS se s
1. julijem 2009 namenijo sredstva dela osnove za uskladitev osnovnih plač
iz prvega odstavka tega člena za odpravo plačnih nesorazmerij.
V letu 2009 se za odpravo plačnih
nesorazmerij dodatno nameni tudi 50% realne rasti produktivnosti dela.
23. člen
(poraba sredstev za odpravo plačnih
nesorazmerij)
Vlada Republike Slovenije se zavezuje, da
bo do konca leta 2009 podpisnike te kolektivne pogodbe vsak konec leta pisno
seznanjala o dejanskem obsegu sredstev na
namenskih postavkah za odpravo plačnih nesorazmerij v javnem sektorju.
1.3. Višina regresa za letni
dopust v javnem sektorju za leti 2008 in 2009
24. člen
(regres za letni dopust za leto 2008)
Regres za letni dopust iz leta 2007 se
uskladi za višino osnove za uskladitev osnovnih plač za leto 2008 in se izplača pri plači za april 2008.
25. člen
(regres za letni dopust za leto 2009)
Regres za letni dopust v letu 2009 znaša
672,00 EUR in se izplača pri plači za mesec april 2009.
Osnova za pogajanja za višino regresa za
leto 2010 znaša 692,00 EUR.
26. člen
(uskladitev dodatnih premij kolektivnega
dodatnega pokojninskega zavarovanja)
Zneski dodatnih premij kolektivnega
dodatnega pokojninskega zavarovanja za javne uslužbence iz priloge k Aneksu h
Kolektivni pogodbi za negospodarske dejavnosti v Republiki Sloveniji (Uradni
list RS, št. 73/03), usklajeni s Sklepom o uskladitvi dodatnih premij
kolektivnega dodatnega pokojninskega zavarovanja za javne uslužbence (Uradni
list RS, št. 67/07), se v letu 2008 uskladijo za celotno osnovo za uskladitev
osnovnih plač v javnem sektorju tako, da se povečajo za 4 odstotke.
Zneski dodatnih premij se v skladu s
prejšnjim odstavkom uskladijo s 1. julijem 2008.
Usklajene zneske skupne premije ugotovi
Odbor zaprtega vzajemnega pokojninskega sklada za javne uslužbence iz 30. člena
Kolektivne pogodbe o oblikovanju pokojninskega načrta za javne uslužbence
(Uradni list RS, št. 11/04) in jih objavi v Uradnem listu Republike Slovenije.«
2. Redna delovna uspešnost
27. člen
(obseg sredstev za plačilo redne delovne
uspešnosti)
Skupen obseg sredstev za plačilo redne
delovne uspešnosti javnih uslužbencev za leto 2008 znaša 2% letnih sredstev za
osnovne plače.
Skupen obseg sredstev za plačilo redne
delovne uspešnosti se za vsako naslednje leto določi z aneksom h kolektivni
pogodbi za javni sektor najkasneje do 1. septembra. V primeru, da skupen
obseg sredstev do tega roka ni določen, se v tekočem letu uporablja enak
odstotek kot v preteklem letu.
Letni obseg sredstev za plačilo redne
delovne uspešnosti javnih uslužbencev pri posameznem uporabniku proračuna, se
mora zagotoviti v enakem odstotku, kot je dogovorjeno v skladu s prejšnjim
odstavkom tega člena.
V ta obseg
sredstev se ne všteva obsega sredstev za izplačilo redne delovne uspešnosti za
ravnatelje, direktorje in tajnike, ki se jim osnovna plača določa v skladu z
uredbo vlade.
Letni obseg sredstev za plačilo redne
delovne uspešnosti uporabnika proračuna mora biti izplačan v celoti, ne glede
na poslovni rezultat uporabnika proračuna.
28. člen
(osnove za določitev obsega sredstev in za
izplačilo redne delovne uspešnosti)
Pri posameznem proračunskem uporabniku se
obseg sredstev za izplačilo redne delovne uspešnosti, v skladu s prejšnjim členom
te kolektivne pogodbe, določi na podlagi osnovnih plač javnih uslužbencev,
določenih v skladu s pogodbami o zaposlitvi. Pri tem se upošteva podatke o
osnovnih plačah za posamezne mesece. Na tej podlagi uporabnik proračuna določi
obseg sredstev za posamezno obdobje ocenjevanja. Če se delitev sredstev opravi
na ravni organizacijske enote, se določi obseg sredstev za izplačilo redne
delovne uspešnosti na enak način tudi za posamezno organizacijsko enoto.
Osnova za določitev najvišjega možnega
letnega zneska za izplačilo redne delovne uspešnosti javnega uslužbenca na
podlagi prvega odstavka 22. a člena ZSPJS, je osnovna plača javnega uslužbenca,
ki mu je pripadala v skladu s pogodbo o zaposlitvi za mesec december preteklega
leta. Če javni uslužbenec sklene delovno razmerje v javnem sektorju v tekočem
letu, se določi sorazmerni del zneska iz prejšnjega odstavka na podlagi osnovne
plače, ki bi javnemu uslužbencu pripadala za december preteklega leta.
Osnova za obračun redne delovne uspešnosti
posameznega javnega uslužbenca je njegova osnovna plača za čas rednega dela v
ocenjevalnem obdobju.
29. člen
(delitev sredstev za plačilo redne delovne
uspešnosti)
Delitev sredstev za plačilo redne delovne
uspešnosti se izvede na ravni uporabnika proračuna oziroma organizacijske
enote.
30. člen
(postopek)
Postopek ugotavljanja doseganja kriterijev
za določitev dela plače za redno delovno uspešnost se za vse javne uslužbence
izvede mesečno, trimesečno ali dvakrat letno.
Postopek iz prejšnjega odstavka se izvede
pred vsakokratnim izplačilom dela plače za delovno uspešnost in se opravi na
obrazcih, ki so v prilogi 2 te kolektivne pogodbe.
Pri izplačilu januarske plače javni
uslužbenec prejme obvestilo o tem, v koliko ocenjevanjih je bil v preteklem
letu ocenjen in kolikšno število točk je dosegel pri posameznem ocenjevanju.
Letno obvestilo o ocenjevanju javnega uslužbenca, ki je pri opravljanju svojega
rednega dela dosegel nadpovprečne delovne rezultate, se shrani tudi v njegovo
personalno mapo.
31. člen
(kriteriji za določitev dela plače za
delovno uspešnost)
Del plače za redno delovno uspešnost se
javnemu uslužbencu določi na podlagi naslednjih kriterijev:
-      
znanje in strokovnost,
-      
kakovost in natančnost,
-      
odnos do dela in delovnih sredstev,
-      
obseg in učinkovitost dela in
-      
inovativnost.
32. člen
(merila za vrednotenje kriterijev in
izračun višine dela plače za redno delovno uspešnost)
Vsak posamezen kriterij za ugotavljanje
delovne uspešnosti iz prejšnjega člena te kolektivne pogodbe je ovrednoten z 1
točko, ki pomeni doseganje nadpovprečnih delovnih rezultatov pri posameznem
kriteriju.
Seštevek
števila točk, ki jih javni uslužbenec doseže, je podlaga za določitev višine
dela plače za redno delovno uspešnost javnega uslužbenca. Pri določitvi dela
plače za redno delovno uspešnost posameznega javnega uslužbenca se poleg
seštevka števila točk posameznega javnega uslužbenca upošteva tudi obseg
sredstev iz prvega odstavka 28. člena te kolektivne pogodbe. Navodilo za
izračun redne delovne uspešnosti javnega uslužbenca je v prilogi 2 te kolektivne
pogodbe.
33. člen
(objava)
Vsota točk posameznega javnega uslužbenca,
za katerega je bilo v postopku ugotavljanja doseganja kriterijev za določitev
dela plače za redno delovno uspešnost ugotovljeno, da je dosegel nadpovprečne
delovne rezultate, se objavi znotraj uporabnika proračuna oziroma
organizacijske enote.
34. člen
(varstvo pravic)
Javni uslužbenec lahko uveljavlja varstvo
pravic po postopkih in na način, ki je predpisan z delovno pravno zakonodajo.
3. Dodatki
35. člen
(dodatek za delovno dobo)
Javnemu uslužbencu pripada dodatek za
delovno dobo v višini 0,33% od osnovne plače za vsako zaključeno leto delovne
dobe.
Dodatek za delovno dobo iz prejšnjega
odstavka se javnim uslužbenkam poveča za 0,10% za vsako zaključeno leto delovne
dobe nad 25 let. V primeru, da v skladu z zakonodajo, pride do izenačitve
dolžine pokojninske dobe za ženske in moške, se javnim uslužbenkam preneha
izplačevati povečani dodatek iz tega odstavka. (črtan)
36. člen
(dodatek za mentorstvo)
Javnemu uslužbencu, ki je ob svojem rednem
delovnem času določen za uvajanje pripravnikov, specializantov in delavcev na
usposabljanju, pripada za vsako, s programom oziroma z normativom določeno
mentorsko uro, dodatek za mentorstvo.
Dodatek za mentorstvo znaša 20% urne
postavke osnovne plače mentorja.
Dodatek se obračunava le za čas, ko javni
uslužbenec opravlja delo mentorja.
37. člen
(dodatek za specializacijo, magisterij in
doktorat)
Dodatek za specializacijo po končanem
univerzitetnem izobraževanju (prejšnja v ZSPJS; v nadaljevanju specializacija),
znanstveni magisterij ali doktorat pripada javnim uslužbencem v primeru, da
izobrazba, pridobljena s specializacijo, magisterijem ali doktoratom v
veljavnem aktu o sistemizaciji delovnih mest ni opredeljena kot pogoj za
zasedbo določenega delovnega mesta ali za pridobitev naziva, če je
specializacija, magisterij oziroma doktorat pridobljen na poklicnem področju,
za katerega je javni uslužbenec sklenil delovno razmerje oziroma opravlja delo.
Dodatek iz prejšnjega člena je določen v
nominalnem znesku, in sicer višina dodatka za specializacijo znaša 23,27 €
bruto, za znanstveni magisterij 36,21 € bruto in za doktorat 59,47 € bruto.
Dodatki se usklajujejo na enak način kot
osnovne plače.
Dodatki se med seboj izključujejo.
V primeru, da ima javni uslužbenec več
naslovov iste stopnje, mu pripada samo en dodatek.
38. člen
(dodatki za manj ugodne delovne pogoje)
Dodatki za manj ugodne delovne pogoje so:
Dodatek za izpostavljenost pri delu v
kontroliranem območju ionizirajočega sevanja pripada javnemu uslužbencu, ki
občasno opravlja delo v kontroliranem območju ionizirajočega sevanja. Višina
dodatka znaša 1 € za vsako začeto uro dela v kontroliranem območja
ionizirajočega sevanja.
Dodatek za izpostavljenost pri delu s
citostatiki pripada javnemu uslužbencu, ki občasno opravlja delo s citostatiki
in kontaminiranimi odpadki. Višina dodatka znaša:
-      
za pripravo, aplikacije citostatikov in nego 1€
za vsako začeto uro dela v teh pogojih,
-      
za pripravo citostatikov in za delo s
kontaminiranimi odpadki 0,50 € za vsako začeto uro dela v teh pogojih.
Delovna mesta, za katera se šteje, da je
delavec izpostavljen ionizirajočemu sevanju ali učinku citostatikov, določi
oseba javnega prava.
Dodatek pripada javnemu uslužbencu samo za
čas, ko javni uslužbenec dela v manj ugodnih delovnih pogojih, zaradi katerih
mu dodatek pripada.
Dodatek javnemu uslužbencu ne pripada, v
kolikor so manj ugodni delovni pogoji že upoštevani v okviru vrednotenja
osnovne plače delovnega mesta. Šteje se, da so manj ugodni delovni pogoji že
upoštevani, če je bil pri prevedbi osnovne plače delovnega mesta v prevedbo
vključen dodatek za manj ugodne delovne pogoje.
Dodatki, katerih višina je določena v
znesku, se usklajujejo z odstotkom povišanja osnovnih plač.
39. člen
(dodatki za nevarnost in posebne obremenitve)
Dodatki za nevarnost in posebne obremenitve
so:
1.     Dodatek za čas neposrednega usposabljanja za delo v posebni
policijski enoti v višini 30% urne postavke osnovne plače javnega uslužbenca.
2.     Dodatek za čas neposrednega izvajanja nalog v posebni policijski
enoti v višini 65% urne postavke osnovne plače javnega uslužbenca.
3.     Dodatek za čas potapljanja potapljača v okviru usposabljanja v
višini 30% urne postavke osnovne plače javnega uslužbenca.
4.     Dodatek za čas potapljanja potapljača v primeru intervencije v
višini 65% urne postavke osnovne plače javnega uslužbenca.
5.     Dodatek za usposobljenost in poučevanje treh ali več po vsebini
različnih predmetov v višini 3% urne postavke javnega uslužbenca.
6.     Dodatek za ure razredništva, določene v skladu z normativnimi kriteriji
v višini 7% urne postavke osnovne plače javnega uslužbenca v:
-   oddelkih osnovne šole, ki štejejo do 22 učencev;
-   oddelkih nižjega poklicnega izobraževanja, ki štejejo do19 dijakov;
-   oddelkih srednjega poklicnega, strokovnega in splošnega
izobraževanja, ki štejejo do 25 dijakov oziroma vajencev.
7.     Dodatek za ure razredništva, določene v skladu z normativnimi
kriteriji v višini 13% urne postavke osnovne plače javnega uslužbenca v:
-   oddelkih osnovne šole, ki štejejo 23 in več učencev;
-   oddelkih nižjega poklicnega izobraževanja, ki štejejo 20 in več dijakov;
-   oddelkih srednjega poklicnega, strokovnega in splošnega
izobraževanja, ki štejejo 26 in več dijakov oziroma vajencev.
8.     Dodatek za poučevanje v kombiniranih oddelkih v šolah oziroma
zavodih za:
-   poučevanje v oddelkih kombiniranih iz dveh razredov v višini 7%
urne postavke osnovne plače javnega uslužbenca;
-   poučevanje v oddelkih kombiniranih iz treh oziroma več razredov v
višini 10% urne postavke osnovne plače javnega uslužbenca.
9.     Dodatek za delo učiteljev, vzgojiteljev, pomočnikov vzgojiteljev v
bolnišničnih oddelkih vrtcev in šol v višini 7% urne postavke osnovne plače
javnega uslužbenca.
10.  Dodatek
za izvajanje prilagojenega programa in za drugo neposredno delo v vrtcu in
izvajanje prilagojenega, posebnega in vzgojnega programa in za drugo neposredno
delo v šoli oziroma zavodu za:
-   delo z osebami z lažjo motnjo v duševnem razvoju, z motnjami vida,
sluha, govora ter motnjami v telesnem in gibalnem razvoju, v višini 8% urne
postavke osnovne plače javnega uslužbenca;
-   delo z osebami z motnjami vedenja in osebnosti (s čustveno
vedenjskimi težavami) v višini 10% urne postavke osnovne plače javnega
uslužbenca;
-   delo z osebami z zmerno motnjo v duševnem in telesnem razvoju v
višini 12% urne postavke osnovne plače javnega uslužbenca;
-   delo z osebami s težjo motnjo v duševnem in telesnem razvoju v
višini 15% urne postavke osnovne plače javnega uslužbenca;
-   delo z osebami s težko motnjo v duševnem in telesnem razvoju v
višini 18% urne postavke osnovne plače javnega uslužbenca.
Delovna mesta v vrtcih, šolah in zavodih za
vzgojo in izobraževanje otrok in mladostnikov s posebnimi potrebami, na katerih
javnemu uslužbencu pripada dodatek iz prve do pete alineje, s sklepom določi
minister, pristojen za šolstvo, v soglasju z reprezentativnimi sindikati.
11.  Dodatek
za neposredno delo z osebami z duševno, telesno ali senzorno motnjo v
zdravstvenih zavodih, v posebnih in splošnih socialnih zavodih,
varstveno-delovnih centrih in zavodih za usposabljanje za:
-   delo z osebami z lažjo motnjo v duševnem razvoju in telesno ali
senzorno motnjo v višini 8% urne postavke osnovne plače javnega uslužbenca;
-   delo z osebami z zmerno motnjo v duševnem razvoju ali zmerno
telesno motnjo v višini 12% urne postavke osnovne plače javnega uslužbenca;
-   delo z osebami s težjo motnjo v duševnem razvoju ali težjo telesno
motnjo v višini 15% urne postavke osnovne plače javnega uslužbenca;
-   delo z osebami s težko motnjo v duševnem razvoju ali težko telesno
motnjo v višini 18% urne postavke osnovne plače javnega uslužbenca;
-   delo z osebami z demenco, za katere je potreben povečan nadzor, v
višini 12% urne postavke osnovne plače javnega uslužbenca.
Dodatek po peti alinei se izključuje z
dodatki po alineah od ena do štiri prejšnjega odstavka. Dodatki iz prve, druge,
tretje in četrte alinee se ne seštevajo.
Pri določitvi
višine dodatka po prvi, drugi, tretji in četrti alinei iz prvega odstavka te
točke se upošteva strukturo uporabnikov oziroma pacientov po vrstah
prizadetosti, kar se lahko natančneje določi s sklepom ministra iz petega odstavka
te točke.
Dodatek po peti alinei iz prvega odstavka
te točke pripada javnemu uslužbencu, če povprečni mesečni obseg neposrednega
dela javnega uslužbenca z osebami z demenco presega 23% delovnega časa javnega
uslužbenca.
Zavodi in delovna mesta, na katerih javnemu
uslužbencu pripada dodatek, če izpolnjuje pogoje iz 11. točke, se določi s
sklepom ministrov, pristojnih za zdravstvo in socialno varstvo, s soglasjem
reprezentativnih sindikatov za te dejavnosti.
12.  Dodatek
za delo na višini oziroma v globini za:
-   delo na višini od 2 m do 4 m, v višini 20% urne postavke osnovne plače javnega uslužbenca;
-   delo na višini nad 4 m do 20 m, v višini 30% urne postavke osnovne plače javnega uslužbenca;
-   delo na višini nad 20 m, v višini 50% urne postavke osnovne plače
javnega uslužbenca;
-   delo v alpinistični opremi ali v jamarski oziroma jamski opremi, v
višini 100% urne postavke osnovne plače javnega uslužbenca.
13.  Dodatek
za delo v rizičnih razmerah (območje vojne nevarnosti, nevarnosti terorističnih
napadov z biološkimi agensi, demonstracij, naravnih nesreč, epidemij in
epizootij) v višini 65% urne postavke osnovne plače javnega uslužbenca.
14.  Dodatek
za opravljanje storitev v primerih, ko se kot prevozno sredstvo uporablja
helikopter v višini 30% urne postavke osnovne plače javnega uslužbenca.
Dodatek pripada javnemu uslužbencu samo za
čas, ko dela v nevarnih pogojih in pod posebnimi obremenitvami.
Dodatek javnemu uslužbencu ne pripada, v
kolikor so nevarnost in posebne obremenitve že upoštevane v okviru vrednotenja
osnovne plače delovnega mesta. Šteje se, da so nevarnost in posebne obremenitve
že upoštevane, če je bil pri prevedbi osnovne plače delovnega mesta v prevedbo
vključen dodatek za nevarnost in posebne obremenitve.
40. člen
(dodatek za izmensko delo)
Za izmensko delo v popoldanski in nočni
izmeni oziroma za redno delo v popoldanskem času pripada javnim uslužbencem
dodatek v višini 7% urne postavke osnovne plače javnega uslužbenca.
Dodatek se obračunava le za čas, ko javni
uslužbenec dela v teh pogojih.
41. člen
(dodatek za delo v deljenem delovnem času)
Dodatek za delo v deljenem delovnem času
pripada javnim uslužbencem v višini 13% urne postavke osnovne plače javnega
uslužbenca, če prekinitev delovnega časa traja 2 uri ali več.
Dodatek se obračunava le za čas po
prekinitvi dela.
42. člen
(dodatek za delo v neenakomerno razporejenem
delovnem času)
Za delo v neenakomerno razporejenem
delovnem času se šteje delo, če je polni delovni čas javnega uslužbenca
razporejen na manj kot štiri dni v tednu. Dodatek znaša 10% urne
postavke osnovne plače javnega uslužbenca in mu pripada za ure, ki presegajo 8
ur dela dnevno.
Za delo v neenakomerno razporejenem
delovnem času se šteje tudi delo, če je polni delovni čas javnega uslužbenca
razporejen na več kot pet zaporednih dni v tednu. Dodatek znaša 10% urne
postavke osnovne plače javnega uslužbenca in mu pripada za ure opravljene v
šestem in sedmem delovnem dnevu.
Če je delovni čas javnega uslužbenca
razporejen tako, da ima v enem delovnem dnevu dve ali več prekinitev delovnega
časa, ki trajajo najmanj 1 uro, mu za ure dela tako razporejenega delovnega dne
pripada dodatek v višini 20% urne postavke osnovne plače.
Javnemu uslužbencu pripada dodatek za delo
po posebnem razporedu, za kar se šteje delovni čas, ko se prisotnost delavca
planira za dva dni v naprej in ta zahteva prisotnost delavca, ne glede na
običajni delovni čas proračunskega uporabnika ter ga ni mogoče opredeliti z
delovnim časom, definiranim iz ostalih členov te kolektivne pogodbe. Delavcu
pripada dodatek v višini 20% urne postavke osnovne plače za dejansko opravljene
ure po posebnem razporedu.
V primeru, ko javni uslužbenec prejema
dodatek za delo v neenakomerno razporejenem delovnem času, mu ne pripadata
dodatka za izmensko delo in za delo v deljenem delovnem času.
43. člen
(dodatek za delo ponoči)
Višina dodatka za delo ponoči znaša 30%
urne postavke osnovne plače javnega uslužbenca.
Dodatek se obračunava le za čas, ko javni
uslužbenec dela ponoči.
44. člen
(dodatek za delo v nedeljo in na dan, ki
je z zakonom določen kot dela prost dan)
Višina dodatka za delo v nedeljo znaša 75%
urne postavke osnovne plače javnega uslužbenca.
Višina dodatka za delo na dan, ki je z
zakonom določen kot dela prost dan znaša 90% urne postavke osnovne plače
javnega uslužbenca.
Dodatki se obračunavajo le za čas, ko javni
uslužbenec dela v nedeljo in na dan, ki je z zakonom določen kot dela prost
dan.
Dodatek za delo v nedeljo in dodatek za
delo na dan, ki je z zakonom določen kot dela prost dan, se med seboj
izključujeta.
45. člen
(dodatek za delo preko polnega delovnega
časa)
Dodatek za delo preko polnega delovnega
časa znaša 30% urne postavke osnovne plače javnega uslužbenca.
Dodatek se obračunava le za čas, ko javni
uslužbenec dela preko polnega delovnega časa.
46. člen
(dodatek za pripravljenost)
Javnemu uslužbencu pripada dodatek za
pripravljenost na domu v višini 20 % urne postavke osnovne plače.
Če je s posebnimi predpisi na področju
obrambe, varstva pred naravnimi in drugimi nesrečami, policije ter vzgoje in
izobraževanja, veljavnimi na dan uveljavitve tega aneksa, predvidena možnost,
da se javnemu uslužbencu odredi pripravljenost na določenem kraju, javnemu
uslužbencu za pripravljenost na določenem kraju pripada dodatek v višini
50 % urne postavke osnovne plače.
V skladu s predpisi na področju obrambe, ki
izenačujejo pripravljenost na določenem kraju in pripravljenost na delovnem
mestu, pripada dodatek iz prejšnjega odstavka tudi javnemu uslužbencu na
področju obrambe, ki mu je odrejena pripravljenost na delovnem mestu.
Dodatek se obračunava le za čas, ko je
javnemu uslužbencu odrejena pripravljenost.
47. člen
Komisija za razlago te kolektivne pogodbe
lahko upošteva vsebino določb kolektivnih pogodb dejavnosti in njihove obvezne
razlage v zvezi z dodatki za manj ugoden delovni čas, z izjemo njihovih višin,
če ugotovi, da niso v nasprotju s KPJS.
Ugotovitve iz prejšnjega odstavka komisija
objavi v Uradnem listu Republike Slovenije.
4. Dežurstvo
48. člen
(delo v dežurstvu)
Čas dežurstva se šteje v delovni čas.
Za čas dežurstva, ki presega polni delovni
čas, pripada javnemu uslužbencu dodatek za delo preko polnega delovnega časa.

Priloga 1: Prevedba nominalnih zneskov v osnovnih plač
orientacijskih delovnih mest in njihova uvrstitev v najbližji plačni razred v
skladu z ZSPJS
Priloga 2: Izračun redne delovne uspešnosti javne(ga)
uslužbenke(ca)
Aneks
št. 7 h Kolektivni pogodbi za javni sektor (KPJS)
Aneks
št. 8 h Kolektivni pogodbi za javni sektor (KPJS)

Kolektivna pogodba za javni sektor (KPJS)
(Uradni list RS, št. 57/08)
vsebuje naslednje prehodne in končne določbe:
»IV. PREHODNE IN KONČNE DOLOČBE
49. člen
V skladu z 49. č členom ZSPJS se javnim
uslužbencem ob določitvi osnovne plače v skladu z ZSPJS upošteva število
napredovanj, ki bi jih zaposleni dosegel, če bi glede na število let, ko je
delal na enakih delovnih mestih ali delovnih mestih podobne zahtevnosti, napredoval
vsaka tri leta za 1 plačni razred, vendar največ za 5 plačnih razredov.
50. člen
Nesorazmerje v osnovni plači predstavlja
razliko med osnovno plačo plačnega razreda, v katerega je javni uslužbenec
uvrščen ob prvem obračunu plač v skladu ZSPJS in osnovno plačo plačnega
razreda, v katerega je istočasno preveden njegov nominalni znesek osnovne plače
v skladu z 49.b členom ZSPJS.
Nesorazmerja v osnovnih plačah, ki so večja
od štirih plačnih razredov, se odpravijo s prvim obračunom plač v skladu z
ZSPJS in to pogodbo, v višini nesorazmerja nad štirimi plačnimi razredi.
Nesorazmerja v osnovnih plačah se odpravijo
v obdobju od leta 2008 do leta 2010 v skladu z 19. do 25. členom te pogodbe v
naslednjih deležih in dinamiki:
1/4 nesorazmerja z vstopom
v nov plačni sistem, vendar s poračunom od 1. 5. 2008 dalje,
1/4 nesorazmerja se odpravi
s 1. 1. 2009,
1/4 nesorazmerja se odpravi
s 1. 9. 2009 in
1/4 nesorazmerja se odpravi
s 1. 3. 2010.
Delež in dinamika odprave nesorazmerij s
1. 9. 2009 in s 1. 3. 2010 ne veljata, če napoved realne rasti plač v
javnem sektorju, ki izhaja iz sprejetih kolektivnih pogodb in drugih podlag za
izplačilo plač, preseže napovedano realno rast skupne produktivnosti za več kot
0,5 odstotne točke (oboje iz zadnje uradbe napovedi gospodarskih gibanj UMAR).
V primeru iz prejšnjega odstavka se
dinamika in delež odprave preostalih nesorazmerij določita s pogajanji tako, da
realna rast plač v javnem sektorju preseže realno rast skupne produktivnosti za
0,5 odstotne točke.
Ne glede na določila prejšnjih dveh
odstavkov se plačna nesorazmerja odpravijo v celoti najkasneje do konca leta
2010.
51. člen
Osnova za določitev najvišjega možnega
letnega zneska za izplačilo redne delovne uspešnosti javnega uslužbenca na
podlagi prvega odstavka 22. a člena ZSPJS za leto 2008, je osnovna plača
javnega uslužbenca, ki mu bo pripadala v skladu s pogodbo o zaposlitvi za mesec
januar 2008.
52. člen
Z dnem uveljavitve te kolektivne pogodbe
prenehajo veljati vse določbe Kolektivne pogodbe za negospodarske dejavnosti v
Republiki Sloveniji (Uradni list RS, št. 18/1991-I, 53/1992, 13/1993 – ZNOIP,
34/1993, 12/1994, 18/1994 – ZRPJZ, 27/1994, 59/1994, 80/1994, 39/1995, 60/1995,
64/1995, 2/1996, 20/1996, 37/1996, 56/1996, 1/1997 (2/1997 – popr.), 19/1997,
25/1997, 37/1997, 40/1997, 79/1997, 87/1997 – ZPSDP, 87/1997, 3/1998, 3/1998,
3/1998, 7/1998, 9/1998, 9/1998, 51/1998, 2/1999, 2/1999, 2/1999, 39/1999 –
ZMPUPR, 39/1999 (40/1999 – popr.), 59/1999, 59/1999, 59/1999, 3/2000, 3/2000,
3/2000, 3/2000, 62/2000, 67/2000, 81/2000, 116/2000, 122/2000, 3/2001, 8/2001,
23/2001, 43/2001, 43/2001, 43/2001, 43/2001, 99/2001, 6/2002, 6/2002, 8/2002,
9/2002, 19/2002, 19/2002, 19/2002, 73/2003, 115/2005, v nadaljnjem besedilu
KPnd), ki urejajo osnovne plače, delovno uspešnost in dodatke.
Ostale določbe KPnd ostanejo v veljavi.
53. člen
Ta kolektivna pogodba je sklenjena z dnem
podpisa obeh strank, veljati začne naslednji dan po objavi v Uradnem listu
Republike Slovenije.«.

Aneks št. 1 h Kolektivni pogodbi za javni
sektor (Uradni list RS, št. 23/09) v zvezi z delovnimi mesti Perica
II, Čistilka II, Vratar III, Telefonist III, Kuhar IV in Voznik IV določa:
»Uvrstitve delovnih mest iz prejšnjega
odstavka se, do uskladitev kolektivnih pogodb dejavnosti, uporabljajo
neposredno.«;
spreminja 50. člen kolektivne pogodbe tako, da
se glasi:
»50. člen
Nesorazmerje v osnovni plači predstavlja
razliko med osnovno plačo plačnega razreda, v katerega je javni uslužbenec
uvrščen ob prvem obračunu plač v skladu ZSPJS in osnovno plačo plačnega
razreda, v katerega je istočasno preveden njegov nominalni znesek osnovne plače
v skladu z 49.b členom ZSPJS.
Nesorazmerja v osnovnih plačah, ki so večja
od štirih plačnih razredov, se odpravijo s prvim obračunom plač v skladu z
ZSPJS in to pogodbo, v višini nesorazmerja nad štirimi plačnimi razredi.
Nesorazmerja v osnovnih plačah se odpravijo
v obdobju od leta 2008 do leta 2010 v skladu z 19. do 25. členom te pogodbe v
naslednjih deležih in dinamiki:
1/4 nesorazmerja z vstopom
v nov plačni sistem, vendar s poračunom od 1. 5. 2008 dalje,
1/4 nesorazmerja se odpravi
s 1. 1. 2009,
1/4 nesorazmerja se odpravi
s 1. 1. 2010 in
1/4 nesorazmerja se odpravi
s 1. 3. 2010.
Delež in dinamika odprave nesorazmerij s 1.
3. 2010 ne velja, če napoved realne rasti plač v javnem sektorju, ki izhaja iz
sprejetih kolektivnih pogodb in drugih podlag za izplačilo plač, preseže
napovedano realno rast skupne produktivnosti za več kot 0,5 odstotne točke
(oboje iz zadnje uradbe napovedi gospodarskih gibanj UMAR).
V primeru iz prejšnjega odstavka se
dinamika in delež odprave preostalih nesorazmerij določita s pogajanji tako, da
realna rast plač v javnem sektorju preseže realno rast skupne produktivnosti za
0,5 odstotne točke.
Ne glede na določila prejšnjih dveh
odstavkov se plačna nesorazmerja odpravijo v celoti najkasneje do konca leta
2010.«;
ter vsebuje naslednjo končno določbo:
»6. člen
Ta aneks začne veljati naslednji dan po
objavi v Uradnem listu Republike Slovenije.«.

Aneks št. 2 h Kolektivni pogodbi za javni
sektor (Uradni list RS, št. 91/09) spreminja 50. člen kolektivne
pogodbe tako, da se glasi:
»50. člen
Nesorazmerje v osnovni plači predstavlja
razliko med osnovno plačo plačnega razreda, v katerega je javni uslužbenec
uvrščen ob prvem obračunu plač v skladu ZSPJS in osnovno plačo plačnega
razreda, v katerega je istočasno preveden njegov nominalni znesek osnovne plače
v skladu z 49.b členom ZSPJS.
Nesorazmerja v osnovnih plačah, ki so večja
od štirih plačnih razredov, se odpravijo s prvim obračunom plač v skladu z
ZSPJS in to pogodbo, v višini nesorazmerja nad štirimi plačnimi razredi.
Nesorazmerja v osnovnih plačah se odpravijo
v obdobju od leta 2008 do leta 2010 v skladu z 19. do 25. členom te pogodbe v
naslednjih deležih in dinamiki:
1/4 nesorazmerja z vstopom
v nov plačni sistem, vendar s poračunom od 1. 5. 2008 dalje,
1/4 nesorazmerja se odpravi
s 1. 1. 2009.
Odprava tretje četrtine nesorazmerij v
osnovnih plačah se izvede s 1. 10. 2010, četrte četrtine pa s
1. 10. 2011. Znesek tretje četrtine odprave nesorazmerij v osnovnih
plačah bodo upravičenci prejeli pri izplačilu plače za oktober 2010, znesek
četrte četrtine pa pri izplačilu plače za oktober 2011.
Če bo na podlagi interventnega ukrepa
odprava tretje ali četrte četrtine nesorazmerij v osnovnih plačah odložena čez
roke iz četrtega odstavka, se zaposlenim izplača poračun zneskov tretje ali
četrte četrtine odprave nesorazmerij v osnovnih plačah od 1. 10. 2010
oziroma od 1. 10. 2011.«;
ter vsebuje naslednje prehodne in končno
določbo:
»3. člen
(splošna
uskladitev osnovnih plač za leto 2010)
Splošna uskladitev osnovnih plač, določenih
v prilogi 1 ZSPJS, se v letu 2010 izvede s 1. 7. 2010 v višini
polovice stopnje rasti cen življenjskih potrebščin v Republiki Sloveniji,
predvidene v Pomladanski napovedi gospodarskih gibanj Urada za makroekonomske
analize in razvoj (december 2009–december 2010).
Če dejanska rast cen življenjskih potrebščin
v Republiki Sloveniji od decembra 2009 do decembra 2010 preseže predvideno rast
inflacije iz prvega odstavka tega člena, se osnovne plače v mesecu januarju
2011 zvišajo za polovico nastale razlike. Za predvideno rast inflacije se
upošteva podatek iz Pomladanske napovedi gospodarskih gibanj Urada za
makroekonomske analize in razvoj.
Splošna uskladitev osnovnih plač za leto
2011 se določi v letu 2010 v roku iz 5. člena ZSPJS.
4. člen
(regres za
letni dopust za leto 2010)
Regres za letni dopust v letu 2010 znaša
692 € in se izplača pri plači za april 2010.
5. člen
(usklajevanje
dodatnih premij kolektivnega dodatnega pokojninskega zavarovanja za javne
uslužbence)
Zneski dodatnih premij kolektivnega
dodatnega pokojninskega zavarovanja za javne uslužbence, veljavni na dan
31. 12. 2009, se s 1. 1. 2010 uskladijo tako, da se
povišajo za 1,4 odstotka. Zneski dodatnih premij se začnejo uporabljati z
obračunom in plačilom premij za januar 2010.
Zneski dodatnih premij kolektivnega
dodatnega pokojninskega zavarovanja za javne uslužbence, veljavni na dan
30. 6. 2010, se s 1. 7. 2010 uskladijo tako, da se povišajo
za odstotek predvidene stopnje rasti inflacije v Republiki Sloveniji v letu
2010. Zneski dodatnih premij se začnejo uporabljati z obračunom in plačilom
premij za julij 2010. Za predvideno rast inflacije se upošteva podatek iz
Pomladanske napovedi gospodarskih gibanj Urada za makroekonomske analize in
razvoj.
Usklajene zneske premij ugotovi in objavi
odbor iz tretjega odstavka 26. člena.
6. člen
Ta aneks začne veljati naslednji dan po
objavi v Uradnem listu Republike Slovenije.«.

Aneks št. 3 h Kolektivni pogodbi za javni
sektor (Uradni list RS, št. 89/10) vsebuje naslednjo končno določbo:
»2. člen
Ta aneks začne veljati naslednji dan po
objavi v Uradnem listu Republike Slovenije.«.

Aneks št. 4 h Kolektivni pogodbi za javni
sektor (Uradni list RS, št. 89/10) spreminja 50. člen kolektivne
pogodbe tako, da se glasi:
»50. člen
Nesorazmerje v osnovni plači predstavlja
razliko med osnovno plačo plačnega razreda, v katerega je javni uslužbenec
uvrščen ob prvem obračunu plač v skladu ZSPJS in osnovno plačo plačnega
razreda, v katerega je istočasno preveden njegov nominalni znesek osnovne plače
v skladu z 49.b členom ZSPJS.
Nesorazmerja v osnovnih plačah, ki so večja
od štirih plačnih razredov, se odpravijo s prvim obračunom plač v skladu z
ZSPJS in to pogodbo, v višini nesorazmerja nad štirimi plačnimi razredi.
Nesorazmerja v osnovnih plačah se odpravijo
v skladu z 19. do 25. členom te pogodbe v naslednjih deležih in dinamiki:
1/4 nesorazmerja z vstopom
v nov plačni sistem, vendar s poračunom od 1. 5. 2008 dalje,
1/4 nesorazmerja se odpravi
s 1. 1. 2009.
Javni uslužbenec doseže osnovno plačo, ki
pripada višjemu plačnemu razredu zaradi odprave nesorazmerij s 1. oktobrom
2010.
Ne glede na prejšnji odstavek se višja
osnovna plača, ki pripada javnemu uslužbencu zaradi odprave nesorazmerja, začne
izplačevati za mesec oktober v dveh zaporednih letih, ki sledita letu, v
katerem realna rast bruto družbenega proizvoda preseže 2,5% tako, da se v prvem
letu do tedaj dosežena osnovna plača javnega uslužbenca poviša za vrednost
tretje četrtine odprave nesorazmerja v osnovni plači javnega uslužbenca, in v
drugem letu pa še za vrednost četrte četrtine odprave nesorazmerja.
V obdobju iz
prejšnjega odstavka se javnim uslužbencem, ki imajo sklenjeno delovno razmerje
v javnem sektorju pred 1. oktobrom 2010, obračuna in določi osnovna plača
na način, kot se jim je določila za mesec september 2010. Javnim uslužbencem,
ki se zaposlijo po 1. oktobru 2010 ali so po tem datumu premeščeni na
drugo delovno mesto oziroma sklenejo pogodbo o zaposlitvi za drugo delovno
mesto, so imenovani v naziv oziroma višji naziv ali napredujejo v višji plačni
razred, se v obdobju ne izplačevanja plač, doseženih v skladu s prvim odstavkom
tega člena, določi osnovna plača na način, kot bi se jim v enakih primerih
določila za mesec september 2010.«;
spreminja 3. člen Aneksa št. 2 h Kolektivni
pogodbi za javni sektor (Uradni list RS, št. 91/09)
tako, da se glasi:
»3. člen
(splošna uskladitev
osnovnih plač za leto 2010)
Splošna uskladitev osnovnih plač, določenih
v prilogi 1 ZSPJS, se v letu 2010 izvede s 1. 7. 2010 v višini
polovice stopnje rasti cen življenjskih potrebščin v Republiki Sloveniji,
predvidene v Pomladanski napovedi gospodarskih gibanj Urada za makroekonomske
analize in razvoj (december 2009–december 2010).
Splošna uskladitev osnovnih plač se v letu
2011 ne izvede. Če dejanska rast cen življenjskih potrebščin v Republiki
Sloveniji od decembra 2010 do decembra 2011 preseže 2%, se osnovne plače v
januarju 2012 uskladijo za nastalo razliko nad 2%.
Splošna uskladitev osnovnih plač za leto
2012 se določi v roku iz 5. člena ZSPJS.«;
ter vsebuje naslednjo končno določbo:
»3. člen
Ta aneks začne veljati naslednji dan po
objavi v Uradnem listu Republike Slovenije.«.

Aneks št. 5 h Kolektivni pogodbi za javni
sektor (KPJS) (Uradni list RS, št. 40/12) spreminja 50. člen kolektivne
pogodbe tako, da se glasi:
»50. člen
Nesorazmerje v osnovni plači predstavlja
razliko med osnovno plačo plačnega razreda, v katerega je javni uslužbenec
uvrščen ob prvem obračunu plač v skladu ZSPJS in osnovno plačo plačnega
razreda, v katerega je istočasno preveden njegov nominalni znesek osnovne plače
v skladu z 49.b členom ZSPJS.
Nesorazmerja v osnovnih plačah, ki so večja
od štirih plačnih razredov, se odpravijo s prvim obračunom plač v skladu z
ZSPJS in to pogodbo, v višini nesorazmerja nad štirimi plačnimi razredi.
Nesorazmerja v osnovnih plačah se odpravijo
v skladu z 19. do 25. členom te pogodbe v naslednjih deležih in dinamiki:
1/4 nesorazmerja z vstopom
v nov plačni sistem, vendar s poračunom od 1. 5. 2008 dalje,
1/4 nesorazmerja se odpravi
s 1. 1. 2009.
Javni uslužbenec doseže osnovno plačo, ki
pripada višjemu plačnemu razredu zaradi odprave nesorazmerij s 1. oktobrom
2010.
Ne glede na prejšnji odstavek se višja
osnovna plača, ki pripada javnemu uslužbencu zaradi odprave nesorazmerja, začne
izplačevati s prvim dnem naslednjega meseca po uveljavitvi Zakona za
uravnoteženje javnih financ.«;
ter vsebuje naslednje prehodne in končne
določbe:
»2. člen
Vrednost plačnih razredov iz plačne lestvice
se do 1. 1. 2014 ne uskladi.
3. člen
(regres za
letni dopust za leto 2013)
Regres za letni dopust se izplača v višini,
kot je določena v Zakonu za uravnoteženje javnih financ.
4. člen
Pred koncem leta 2013 se, v skladu s 5.
členom Zakona o sistemu plač v javnem sektorju, izvedejo obvezna pogajanja o
možnosti uskladitve vrednosti plačnih razredov iz plačne lestvice v smislu
omilitve posledic spremembe osnovnih plač v skladu s prvo alinejo prve točke
Dogovora o ukrepih na področju plač, povračil in drugih prejemkov v javnem
sektorju za uravnoteženje javnih financ za obdobje od 1. junija 2012 do 1.
januarja 2014 z dne 10. 5. 2012 in o odpravi nepravilnosti v plačnem sistemu,
kot so opredeljene v Dogovoru o ukrepih na področju plač v javnem sektorju
zaradi spremenjenih makroekonomskih razmer za obdobje 2009–2010 z dne 24. 2.
2009 in Dogovoru o ukrepih na področju plač v javnem sektorju za obdobje
december 2009–november 2011 z dne 28. 10. 2009.
5. člen
Ta aneks začne veljati naslednji dan po
uveljavitvi Zakona za uravnoteženje javnih financ.«.

Aneks št. 6 h Kolektivni pogodbi za javni sektor
(KPJS) (Uradni list RS, št. 46/13) določa:
»3. člen
Spremenjena plačna lestvica iz 2. člena
Zakona o spremembah in dopolnitvah Zakona o sistemu plač v javnem sektorju, sprejetega
na podlagi Dogovora o dodatnih ukrepih na področju plač in drugih stroškov dela
v javnem sektorju za uravnoteženje javnih financ v obdobju od 1. junija 2013 do
31. 12. 2014 z dne 20. 5. 2013, se uporablja v obdobju od 1. 6. 2013 do 31. 12.
2014.
Od 1. 1. 2015 dalje se uveljavijo vrednosti
plačnih razredov kot so veljale pred uveljavitvijo tega dogovora (plačna
lestvica iz Zakona o sistemu plač v javnem sektorju (Uradni list RS, št. 108/09
– uradno prečiščeno besedilo, 13/10, 59/20, 85/10, 107/10, 35/11 in 40/12 –
ZUJF)).
4. člen
Vrednost plačnih razredov iz plačne
lestvice se do 31. decembra 2014 ne uskladi.«;
ter vsebuje naslednjo prehodno in končno
določbo:
»PREHODNA IN KONČNA DOLOČBA
5. člen
Vlada Republike Slovenije se obvezuje, da v
obdobju od 1. 6. 2013 do 31. 12. 2014 ne bo brez dogovora s podpisniki tega
aneksa dodatno posegla v plače in druge prejemke javnih uslužbencev. 
Ravnanje v nasprotju s prejšnjim odstavkom
se šteje za kršitev tega aneksa. 
V primeru stavke, ki je posledica kršitve
tega aneksa, stavkajočim za čas stavke pripada nadomestilo v višini plače, ki
bi jo prejeli, če bi delali.
6. člen
Ta aneks začne veljati z dnem uveljavitve
Zakona o spremembah in dopolnitvah Zakona o sistemu plač v javnem sektorju,
sprejetega na podlagi Dogovora o dodatnih ukrepih na področju plač in drugih
stroškov dela v javnem sektorju za uravnoteženje javnih financ v obdobju od 1.
junija 2013 do 31. 12. 2014 z dne 20. 5. 2013.«.

Aneks št. 7 h Kolektivni pogodbi za javni
sektor (KPJS) (Uradni list RS, št. 95/14)
spreminja 3. člen Aneksa št. 6 h Kolektivni pogodbi za javni sektor (Uradni
list RS, št. 46/13)
tako, da se glasi:
»3. člen
Spremenjena plačna lestvica iz 2. člena
Zakona o spremembah in dopolnitvah Zakona o sistemu plač v javnem sektorju,
sprejetega na podlagi Dogovora o dodatnih ukrepih na področju plač in drugih
stroškov dela v javnem sektorju za uravnoteženje javnih financ v obdobju od 1.
junija 2013 do 31. 12. 2014 z dne 20. 5. 2013, se uporablja v obdobju od 1. 6.
2013 do 31. 12. 2014.«;
vsebuje naslednjo prehodno določbo:
»4. člen
Vlada Republike Slovenije se obvezuje, da
razen z ukrepi, dogovorjenimi v Dogovoru iz 1. člena tega aneksa, v obdobju od
1. 1. 2015 do 31. 12. 2015 ne bo brez soglasja s podpisniki tega aneksa dodatno
posegla v plače, druge prejemke, pravice in obveznosti iz delovnega razmerja
javnih uslužbencev.
Ravnanje v nasprotju s prejšnjim odstavkom
se šteje za kršitev tega aneksa.
V primeru stavke, ki je posledica kršitve
tega aneksa, stavkajočim za čas stavke pripada nadomestilo v višini plače, ki
bi jo prejeli, če bi delali.«;
ter vsebuje naslednjo končno določbo:
»6. člen
Ta aneks začne veljati z uveljavitvijo
zakona, ki ureja ukrepe na področju plač in drugih stroškov dela v javnem
sektorju za leto 2015, sprejetega za realizacijo Dogovora o ukrepih za
zmanjšanje obsega sredstev za plače in druge stroške dela v javnem sektorju za
leto 2015 z dne 9. 12. 2014.«.

Aneks št. 8 h Kolektivni pogodbi za javni
sektor (KPJS) (Uradni list RS, št. 91/15)
vsebuje naslednjo prehodno in končno določbo:
»PREHODNA IN KONČNA DOLOČBA
4. člen
Vlada Republike Slovenije se obvezuje, da v
obdobju od 1. 1. 2016 do 31. 12. 2016 ne bo brez soglasja s
podpisniki tega aneksa dodatno posegala v plače, druge prejemke, pravice in
obveznosti iz delovnega razmerja javnih uslužbencev, ki so dogovorjene v
Dogovoru iz 1. člena tega aneksa.
Ravnanje v nasprotju s prejšnjim odstavkom
se šteje za kršitev. V primeru stavke, ki je posledica kršitve tega aneksa,
stavkajočim za čas stavke pripada nadomestilo v višini plače, ki bi jo prejeli,
če bi delali.
5. člen
Z dnem uveljavitve tega aneksa preneha
veljati drugi odstavek 2. člena Aneksa št. 7 h Kolektivni pogodbi za
javni sektor (Uradni list RS, št. 95/14).
6. člen
Ta aneks začne veljati z uveljavitvijo
zakona, ki ureja ukrepe na področju plač in drugih stroškov dela v javnem
sektorju za leto 2016 in druge ukrepe v javnem sektorju, sprejetega za
realizacijo Dogovora o ukrepih na področju stroškov dela in drugih ukrepih v
javnem sektorju za leto 2016 z dne 10. 11. 2015.«.

Aneks št. 9 h Kolektivni pogodbi za javni
sektor (KPJS) (Uradni list RS, št. 21/17)
določa:
»2. člen
Oblike pripravljenosti iz prejšnjega člena
zajemajo različne oblike stalne pripravljenosti oziroma pripravljenosti iz
zakona, ki ureja sistem plač v javnem sektorju, iz kolektivnih pogodb,
področnih zakonov in podzakonskih predpisov.«;
ter vsebuje naslednjo končno določbo:
»3. člen
Ta aneks začne veljati naslednji dan po
objavi v Uradnem listu Republike Slovenije.«.

Aneks št. 10 h Kolektivni pogodbi za javni
sektor (KPJS) (Uradni list RS, št. 46/17)
določa:
»1. člen
(namen sklepanja)
Ta aneks se sklepa zaradi realizacije IV.
točke Dogovora o ukrepih na področju stroškov dela in drugih ukrepih v javnem
sektorju (Uradni list RS, št. 88/16).«;
ter vsebuje naslednji prehodni in končno
določbo:
»PREHODNI IN KONČNA DOLOČBA
3. člen
(rok za uskladitev aktov)
Akt o notranji organizaciji in sistemizaciji
delovnih mest se uskladi s tem aneksom najkasneje v roku 30 dni od uveljavitve
tega aneksa.
4. člen
(pridobitev pravice do izplačila plače)
Javni uslužbenci na delovnih mestih, ki so
uvrščena do vključno 26. plačnega razreda pred spremembo uvrstitve v skladu s
tem aneksom, pridobijo pravico do izplačila višje plače s 1. julijem 2017.
Javni uslužbenci na delovnih mestih, ki so uvrščena nad 26. plačnim razredom
pred spremembo uvrstitve v skladu s tem aneksom, pa pridobijo pravico do
izplačila višje plače s 1. oktobrom 2017.
V rokih iz prejšnjega odstavka pridobijo
pravico do izplačila višje plače tudi tisti javni uslužbenci, ki se premestijo
oziroma sklenejo pogodbo o zaposlitvi za novo delovno mesto, določeno s tem
aneksom, če je novo delovno mesto v istem tarifnem razredu in isti plačni
podskupini oziroma se na njem opravljajo istovrstne oziroma sorodne naloge, pod
pogojem, da se premestijo oziroma sklenejo pogodbo o zaposlitvi za novo delovno
mesto najkasneje v 30 dneh od uveljavitve akta o notranji organizaciji in
sistemizaciji delovnih mest.
Pravica do izplačila višje plače iz
prejšnjega odstavka ne velja za javne uslužbence, ki se prvič zaposlijo v
javnem sektorju na novem delovnem mestu iz tega aneksa.
5. člen
(veljavnost)
Ta aneks začne veljati naslednji dan po
objavi v Uradnem listu Republike Slovenije.«.

Aneks št. 11 h Kolektivni pogodbi za javni
sektor (KPJS) (Uradni list RS, št. 69/17)
vsebuje naslednjo končno določbo:
»2. člen
Ta aneks začne veljati naslednji dan po
objavi v Uradnem listu Republike Slovenije.«.