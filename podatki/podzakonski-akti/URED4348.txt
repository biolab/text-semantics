1. člen
(namen uredbe)
S to Uredbo se določa ribiška območja in ribiške okoliše za
celinske vode Republike Slovenije.
2. člen
(razdelitev ribiških območij in ribiških okolišev)
(1) Ribiška območja in ribiški okoliši so navedeni v Prilogi
I, ki je sestavni del te Uredbe. 
(2) Ribiška območja in ribiški okoliši iz prejšnjega odstavka
in njihova podrobna razmejitev je razvidna iz karte v merilu 1:50.000, iz
Priloge II, ki je kot priloga sestavni del te Uredbe.
3. člen
(opredelitev in izločitev voda iz ribiških okolišev)
(1) V ribiška območja in ribiške okoliše spadajo vse celinske
vode, ki se nahajajo znotraj meja ribiških območij oziroma ribiških okolišev. 
(2) Ne glede na prejšnji odstavek se v ribiška območja in
ribiške okoliše ne uvrščajo izločene vode po predpisu o izločenih vodah, ter
ribogojni objekti, za katere je podeljena vodna pravica po predpisih o vodah.
4. člen
(prenehanje veljavnosti)
Z dnem uveljavitve te uredbe preneha veljati Odredba o
določitvi ribiških rajonov in ribiških okolišev (Uradni list LRS, št. 17/59 ter
Uradni list RS, št. 9/93, 41/97 – odl. US, 20/98 in 61/06 – ZSRib).
5. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00715-16/2007/12
Ljubljana, dne 31. maja 2007
EVA 2007-2311-0012
Vlada Republike Slovenije
Janez Janša l.r. 
Predsednik

Priloga
I: Ribiška območja in ribiški okoliš
Priloga
II: Karta ribiškega območja in njihova podrobna razmejitev