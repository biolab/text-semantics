1. člen
S tem pravilnikom se določa vsebina
obrazcev za napovedi za odmero akontacije dohodnine od dohodka iz zaposlitve,
od dohodka iz prenosa premoženjske pravice ter od drugih dohodkov. 
S tem pravilnikom se določa tudi vsebina
obrazcev za napovedi za odmero dohodnine od dohodka iz kapitala in dohodka iz
oddajanja premoženja v najem.
2. člen
Davčni zavezanec predloži davčnemu organu
napoved za odmero akontacije dohodnine na obrazcu, izpolnjenem v skladu z
navodilom za izpolnjevanje, ki je njegov sestavni del, in sicer:
1.     
od dohodka iz zaposlitve na obrazcih:
- 
Napoved za odmero akontacije dohodnine od dohodka iz zaposlitve (dohodki
iz delovnega razmerja, pokojnine), ki je objavljen v Prilogi 1 tega pravilnika
in je njegov sestavni del,
- 
Napoved za odmero akontacije dohodnine od dohodka iz zaposlitve, ki je
objavljen v Prilogi 1-A tega pravilnika in je njegov sestavni del,
- 
Napoved za odmero akontacije dohodnine od dohodka iz zaposlitve (dohodek
iz drugega pogodbenega razmerja) za rezidente, ki je objavljen v Prilogi 2 tega
pravilnika in je njegov sestavni del.
2.     
od dohodka iz prenosa premoženjske pravice na obrazcu: 
- 
Napoved za odmero akontacije dohodnine od dohodka iz prenosa
premoženjske pravice, ki je objavljen v Prilogi 5 tega pravilnika in je njegov
sestavni del,
3.     
od drugih dohodkov na obrazcu:
- 
Napoved za odmero akontacije dohodnine od drugih dohodkov, ki je
objavljen v Prilogi 6 tega pravilnika in je njegov sestavni del.
3. člen
Davčni zavezanec predloži davčnemu organu
napoved za odmero dohodnine od dohodka iz kapitala in iz oddajanja
premoženja v najem na obrazcu, izpolnjenem v skladu z
navodilom za izpolnjevanje, ki je njegov sestavni del, in sicer:
1.     
Napoved za odmero dohodnine od obresti za obdobje od____ do____ (razen
od obresti na denarne depozite pri bankah in hranilnicah, ustanovljenih v
Republiki Sloveniji ter v drugih državah članicah EU), ki je objavljen v
Prilogi 7 tega pravilnika in je njegov sestavni del,
2.     
Napoved za odmero dohodine od obresti na denarne depozite pri bankah in
hranilnicah, ustanovljenih v Republiki Sloveniji ter v drugih državah članicah
EU, doseženih v letu ____, ki je objavljen v Prilogi 8 tega pravilnika in je
njegov sestavni del,
3.     
Napoved za odmero dohodnine od dividend, doseženih od____ do____, ki je
objavljen v Prilogi 9 tega pravilnika in je njegov sestavni del,
4.     
Napoved za odmero dohodnine od dobička od odsvojitve vrednostnih
papirjev in drugih deležev ter investicijskih kuponov oziroma uveljavljanje
zmanjšanja dobička od odsvojitve nepremičnin, za izgubo, doseženo z
odsvojitvijo nepremičnine za leto____, ki je objavljen v Prilogi 10 tega
pravilnika in je njegov sestavni del,
5.     
Napoved za odmero dohodnine od dobička iz kapitala pri odsvojitvi
nepremičnine, ki je objavljen v Prilogi 11 tega pravilnika in je njegov
sestavni del,
6.     
Napoved za odmero dohodnine od dohodka iz oddajanja premoženja v najem,
ki je objavljen v Prilogi 4 tega pravilnika in je njegov sestavni del.

Priloga
1: Napoved za odmero akontacije dohodnine od dohodka iz zaposlitve (dohodki iz delovnega razmerja, pokojnine) (MF-DURS obr. DOHZAP
št. 1)
Priloga
1-A: Napoved za odmero akontacije dohodnine od dohodka iz zaposlitve za nerezidente (MF-DURS obr. DOHZAP št. 2)
Priloga
2: Napoved za odmero akontacije dohodnine od dohodka iz zaposlitve (dohodek iz
drugega pogodbenega razmerja) za rezidente (MF-DURS obr. DOHZAP št. 3)
Priloga 3: (črtana)
Priloga
4: Napoved za odmero dohodnine od dohodka iz oddajanja premoženja v najem
(MF-DURS obr. DOHPREM št. 1)
Priloga
5: Napoved za odmero akontacije dohodnine od dohodka iz prenosa premoženjske
pravice (MF-DURS obr. DOHPREM št. 2)
Priloga
6: Napoved za odmero akontacije dohodnine od drugih dohodkov (MF-DURS obr.
DOHDRU št. 1)
Priloga
7: Napoved za odmero dohodnine od obresti (MF-DURS obr. DOHKAP št. 1)
Priloga
8: Napoved za odmero dohodnine od obresti na denarne depozite pri bankah in
hranilnicah ustanovljenih v Republiki Sloveniji ter drugih državah članicah EU
(MF-DURS obr. DOHKAP št. 2)
Priloga
9: Napoved za odmero dohodnine od dividend (MF-DURS obr. DOHKAP št. 3)
Priloga
10: Napoved za odmero dohodnine od dobička od odsvojitve vrednostnih papirjev
in drugih deležev ter investicijskih kuponov (MF-DURS obr. DOHKAP št. 4)
Priloga
11: Napoved za odmero dohodnine od dobička iz kapitala pri odsvojitvi
nepremičnine (MF-DURS obr. DOHKAP št. 5)

Pravilnik o obrazcih za napovedi za odmero
akontacije dohodnine in o obrazcih za napovedi za odmero dohodnine od dohodka
iz kapitala (Uradni list RS, št. 101/11) vsebuje naslednji končni določbi:
»4. člen
Z dnem, ko začne veljati ta pravilnik,
preneha veljati Pravilnik o obrazcih za napovedi za odmero akontacije dohodnine
in o obrazcih za napovedi za odmero dohodnine od dohodka iz kapitala (Uradni
list RS, št. 138/06, 119/08, 81/09, 114/09 in 26/10).
5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o obrazcih za napovedi za odmero akontacije dohodnine in o obrazcih
za napovedi za odmero dohodnine od dohodka iz kapitala (Uradni list RS, št. 107/12) vsebuje naslednji prehodni in
končno določbo:
»PREHODNI IN KONČNA DOLOČBA
13. člen
Ne glede na 3. člen tega pravilnika davčni
zavezanec za dohodek iz dejavnosti za davčno leto 2012 predloži davčnemu organu
Napoved za odmero akontacije dohodnine od dohodka iz dejavnosti (ugotavljanje
davčne osnove z upoštevanjem normiranih odhodkov) na obrazcu, ki je Priloga 3
Pravilnika o obrazcih za napovedi za odmero akontacije dohodnine in o obrazcih
za napovedi za odmero dohodnine od dohodka iz kapitala (Uradni list RS, št.
101/11).
14. člen
Ne glede na 7. člen tega pravilnika davčni
zavezanec za dohodek iz oddajanja premoženja v najem, dosežen v letu 2012,
predloži davčnemu organu Napoved za odmero akontacije dohodnine od dohodka iz
oddajanja premoženja v najem na obrazcu, ki je Priloga 4 Pravilnika o obrazcih
za napovedi za odmero akontacije dohodnine in o obrazcih za napovedi za odmero
dohodnine od dohodka iz kapitala (Uradni list RS, št. 101/11).
15. člen
Ta pravilnik začne veljati 1. januarja
2013.«.

Pravilnik o spremembah Pravilnika o obrazcih
za napovedi za odmero akontacije dohodnine, o obrazcih za napovedi za odmero
dohodnine od dohodka iz kapitala in dohodka iz oddajanja premoženja v najem
(Uradni list RS, št. 114/13) vsebuje naslednjo končno določbo:
»2. člen
Ta pravilnik začne veljati 1. januarja
2014, spremenjene Priloga 1,
Priloga 1-A in Priloga 2 pa se uporabljajo za dohodke,
prejete po uveljavitvi tega pravilnika.«.

Pravilnik o spremembi Pravilnika o obrazcih za
napovedi za odmero akontacije dohodnine, o obrazcih za napovedi za odmero
dohodnine od dohodka iz kapitala in dohodka iz oddajanja premoženja v najem
(Uradni list RS, št. 95/14) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije, nova Priloga 10 pravilnika pa se
uporablja že za napovedovanje dohodnine od dobička od odsvojitve vrednostnih
papirjev in drugih deležev ter investicijskih kuponov za leto 2014.«.