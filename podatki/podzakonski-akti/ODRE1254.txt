1. člen
S to odredbo se uvede agromelioracijski postopek na
kmetijskih zemljiščih na območju Občine Rače–Fram.
2. člen
Agromelioracijski postopek se uvede na kmetijskih zemljiščih,
katerih lastniki oziroma uporabniki so: 
Papež Janko, Morje 27, k.o. Morje 
parc. št. 1001/1, 1002/2, 1002/3 
Tomše Ivan, Loka 20, k.o. Loka 
parc. št. 207, 208, 210, 206-del 
Koren Stanislav, Loka 19, k.o. Loka 
parc. št. 239/2, 240, 241, 242/1 
Tomše Edvard, Loka 16, k.o. Morje 
parc. št. 815, 818, 809 
Štern Stanko, Kopivnik 30, k.o. Kopivnik 
parc. št. 432, 433, 434 
Potočnik Franc, Loka 17, k.o. Loka 
parc. št. 268,281-del 
Lunežnik Jakob, Fram 73, k.o. Fram 
parc. št. 218/1, 218/2 
Ačko Slavica, Loka 10, k.o. Kopivnik 
parc. št. 567, 559, 554, 561 
Štern Miran, Morje 68, k.o. Morje 
parc. št. 837 
Kopše Štefan, Cesta talcev 89, k.o. Rače Fram
parc. št. 246/17, 246/1 
Meje območij agromelioracij so vrisane v preglednih
katastrskih kartah, ki so sestavni del investicijsko tehnične dokumentacije, ki
je na vpogled pri investitorju oziroma Kmetijski svetovalni službi pri Kmetijskem
zavodu Maribor. 
Investicijsko tehnična dokumentacija mora biti v skladu s
prostorsko ureditvenimi pogoji, ki veljajo na navedenih melioracijskih
območjih.
3. člen
Investitorji agromelioracije po tej odredbi so: 
-       
lastniki oziroma uporabniki kmetijskih zemljišč iz 2. člena te odredbe,
zanje lahko vlaga zahtevke njihov pooblaščenec, ali 
-       
pravne osebe, ki jih ustanovijo oziroma za to pooblastijo lastniki
oziroma uporabniki kmetijskih zemljišč iz 2. člena te odredbe.
4. člen
Sredstva za agromelioracije zagotovijo lastniki in uporabniki
kmetijskih zemljišč iz 2. člena te odredbe, ki lahko pridobijo del sredstev iz
proračuna Republike Slovenije na podlagi javnega razpisa Ministrstva za
kmetijstvo, gozdarstvo in prehrano.
5. člen
Agromelioracija po tej odredbi obsega ureditev kmetijskih
površin za racionalnejšo rabo po investicijskem programu in zajema: 
-       
globoko oranje ali rigolanje, 
-       
čiščenje zaraslih površin (krčitev drevja, grmovja, čiščenje kamenja), 
-       
izravnavo zemljišč, 
-       
kalcifikacijo in založno gnojenje po gnojilnem načrtu (priprava tal,
humifikacija tal), 
-       
terasiranje ali rušenje teras, 
-       
postavitev opore, 
-       
sajenje s cepljenkami, zasaditev trajnega nasada, 
-       
nego do rodnosti. 
Vsa agromelioracijska dela na agromelioracijskih območjih so
dolžni opraviti lastniki oziroma uporabniki kmetijskih zemljišč na
agromelioracijskih območjih iz 2. člena te odredbe, in sicer v rokih, ki so
določeni v investicijskih programih za posamezno investicijo. 
Če lastniki oziroma uporabniki kmetijskih zemljišč ne
opravijo del v roku, določenem v investicijskem programu, odredi Upravna enota
Maribor – organizacijska enota, pristojna za kmetijstvo, v skladu s 109. členom
zakona o kmetijskih zemljiščih, izvedbo potrebnih ukrepov na stroške lastnika
oziroma uporabnika kmetijskega zemljišča iz 2. člena te odredbe. 
Investitorji morajo vsa dela opravljati tudi v skladu s
predpisi o urejanju naselij in drugih posegov v prostor ter morajo zagotoviti,
da bo pooblaščena strokovna institucija opravljala strokovni nadzor nad vsemi
deli.
6. člen
Raba kmetijskih zemljišč iz 2. člena te odredbe mora biti po
končani agromelioraciji usklajena z novo kakovostjo zemljišča in mora ustrezati
predpisom o dobrem gospodarjenju. 
Lastniki oziroma uporabniki kmetijskih zemljišč iz 2. člena
te odredbe morajo redno vzdrževati doseženo rodovitnost kmetijskih zemljišč
oziroma vinogradnega nasada.
7. člen
Ta odredba začne veljati naslednji dan po objavi v Uradnem
listu Republike Slovenije.
Št. 355-03-27/96
Ljubljana, dne 26. junija 1996.
Minister za kmetijstvo, 
gozdarstvo in prehrano 
dr. Jože Osterc l. r.