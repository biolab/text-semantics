1. člen
Najnižja zavarovalna vsota, za katero mora izvršitelj
skleniti zavarovalno pogodbo za škodo, za katero je odgovoren po zakonu o
izvršbi in zavarovanju, znaša 10,000.000 tolarjev.
2. člen
Najnižje zavarovalne vsote v zavarovalnih pogodbah,
sklenjenih za škodo, za katero so odgovorni po zakonu o izvršbi in zavarovanju,
so izvršitelji dolžni uskladiti s tem pravilnikom v tridesetih dneh po njegovi
uveljavitvi.
3. člen
Z dnem, ko začne veljati ta pravilnik preneha veljati odredba
o najnižji zavarovalni vsoti (Uradni list RS, št. 32/00).
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 071-10-3/2002
Ljubljana, dne 21. oktobra 2002.
mag. Ivan Bizjak l. r. 
Minister 
za pravosodje