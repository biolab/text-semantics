1. člen
S tem aktom se delovna mesta v Službi Državnega sveta
Republike Slovenije uvrstijo v plačni razred.
2. člen
Osnovna plača javnega uslužbenca je določena z določitvijo
plačnega razreda delovnega mesta, na katerega je razvrščen oziroma naziva, v
katerega je imenovan.
3. člen
Plačni razred delovnega mesta, določen v tem aktu, je enak
plačnemu razredu delovnega mesta oziroma naziva v katerega je javni uslužbenec
imenovan, brez napredovanja.
4. člen
Pri razvrstitvi delovnih mest in nazivov se upoštevajo
uvrstitve orientacijskih delovnih mest in nazivov v skladu z veljavno
kolektivno pogodbo za javni sektor (Uradni list RS, št. 57/08) in veljavno
kolektivno pogodbo za državno upravo, uprave pravosodnih organov in uprave
lokalnih skupnosti (Uradni list RS, št. 60/08).
5. člen
Delovna mesta in nazivi v Državnem svetu Republike Slovenije
se uvrstijo v plačne razrede kot sledi:
6. člen
V Sklepu o organizaciji in delu službe Državnega sveta
Republike Slovenije (št. 040- 03/93-2/19 z dne 21. 5. 2008) pri določanju in
obračunu plač postane obvezna uporaba plačnih razredov v skladu s tem aktom.
7. člen
Določbe tega akta začnejo veljati z dnem objave v Uradnem
listu Republike Slovenije, uporabljati pa se začnejo z dnem prvega obračuna
plač javnih uslužbencev na podlagi določb ZSPJS.
Št. 040-03/93-2/20
Ljubljana, dne 2. julija 2008
mag. Blaž Kavčič l.r.