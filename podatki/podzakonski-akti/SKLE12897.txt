1. člen
(vsebina sklepa)
(1) Ta sklep določa
podrobnejšo vsebino dokumentacije, s katero:
1.     
kandidat za člana uprave banke in hranilnice (v nadaljevanju banka) v
dvotirnem sistemu upravljanja ali izvršnega direktorja banke v enotirnem
sistemu upravljanja, za likvidacijskega upravitelja banke oziroma za poslovodjo
podružnice banke tretje države (v nadaljevanju kandidat za člana uprave)
dokazuje izpolnjevanje pogojev za imenovanje člana uprave iz 40. člena
ZBan-3, oziroma
2.     
banka v svojem imenu in za račun kandidata za člana nadzornega sveta
banke v dvotirnem sistemu upravljanja ali neizvršnega direktorja banke v
enotirnem sistemu upravljanja (v nadaljevanju kandidat za člana nadzornega
sveta) dokazuje izpolnjevanje pogojev za imenovanje člana nadzornega sveta iz
55. člena ZBan-3.
(2) Ta sklep se
smiselno uporablja za dokazovanje izpolnjevanja pogojev za imenovanje člana poslovodstva
finančnega holdinga ali mešanega finančnega holdinga iz 342. člena ZBan-3.
(3) Kadar se ta sklep
sklicuje na določbe drugih predpisov, se te določbe uporabljajo v njihovem
vsakokrat veljavnem besedilu.
2. člen
(uporaba pojmov)
Pojmi, uporabljeni v tem sklepu, imajo enak pomen kot v
ZBan-3 oziroma Uredbi (EU) št. 575/2013
in predpisih, izdanih na njuni podlagi.
3. člen
(priloge v zvezi z dokazovanjem izpolnjevanja pogojev)
(1) Kandidat za člana
uprave mora k zahtevi za izdajo dovoljenja iz prvega odstavka 42. člena oziroma v zvezi z 96. členom ter drugim odstavkom 138. člena ZBan-3 priložiti tudi:
1.     
izpolnjen vprašalnik FAP, ki je priloga tega sklepa, v delu, ki se
nanaša na kandidata za člana uprave;
2.     
kopijo osebnega dokumenta;
3.     
življenjepis;
4.     
kopije dokazil o pridobljeni strokovni izobrazbi;
5.     
kopijo morebitnih priporočil delodajalcev;
6.     
izpisek iz kazenske evidence in dokazilo, da zoper to osebo ni bila
vložena pravnomočna obtožnica zaradi kaznivega dejanja, ki se preganja po
uradni dolžnosti in za katerega se lahko izreče kazen zapora eno leto ali več
(pogoj iz 2. točke prvega odstavka 40. člena
ZBan-3) oziroma drugo ustrezno dokazilo, če takšna evidenca ne obstaja;
7.     
sklep nadzornega sveta/skupščine o imenovanju za člana uprave banke iz
tretjega odstavka 41. člena ZBan-3;
8.     
izpis iz sistema izmenjave informacij o boniteti strank (SISBON) ali
druge ustrezne zbirke osebnih podatkov iz tujine, če ta obstaja;
9.     
strategijo vodenja poslovanja banke ter upravljanja pripadajočih tveganj
upoštevajoč bančno zakonodajo na področju, za katerega bo kandidat v upravi
banke odgovoren, ter relacijo tega področja do bančnega sistema na območju
Republike Slovenije, upoštevajoč tudi aktualni razvoj na tem področju (npr. ESG
tveganja, digitalizacija, PPDFT …).
(2) Banka mora v
petnajstih dneh po imenovanju člana uprave Banki Slovenije posredovati:
1.     
izpolnjen vprašalnik FAP, ki je priloga tega sklepa, v delu, ki se
nanaša na banko;
2.     
oceno banke o primernosti kandidata za člana uprave.
(3) Banka mora v
petnajstih dneh po imenovanju člana nadzornega sveta na skupščini Banki
Slovenije posredovati:
1.     
izpolnjen vprašalnik FAP, ki je priloga tega sklepa;
2.     
kopijo osebnega dokumenta kandidata za člana nadzornega sveta;
3.     
življenjepis kandidata za člana nadzornega sveta;
4.     
kopije dokazil o pridobljeni strokovni izobrazbi kandidata za člana
nadzornega sveta;
5.     
kopijo morebitnih priporočil delodajalcev;
6.     
izpisek iz kazenske evidence in dokazilo, da zoper to osebo ni bila
vložena pravnomočna obtožnica zaradi kaznivega dejanja, ki se preganja po
uradni dolžnosti in za katerega se lahko izreče kazen zapora eno leto ali več
(pogoj iz 2. točke prvega odstavka 55. člena
ZBan-3) oziroma drugo ustrezno dokazilo, če takšna evidenca ne obstaja;
7.     
sklep skupščine banke o imenovanju člana nadzornega sveta;
8.     
izpis iz sistema izmenjave informacij o boniteti strank (SISBON) ali
druge ustrezne zbirke osebnih podatkov iz tujine, če ta obstaja;
9.     
oceno banke o primernosti kandidata za člana nadzornega sveta;
10.  
strategijo nadziranja poslovanja banke upoštevajoč bančno zakonodajo na
področju, za katerega bo kandidat v nadzornem svetu banke odgovoren, ter
relacijo tega področja do bančnega sistema na območju Republike Slovenije,
upoštevajoč tudi aktualni razvoj na tem področju (npr. ESG tveganja,
digitalizacija, PPDFT …).
4. člen
(prenehanje veljavnosti sklepa)
(1) Z dnem uveljavitve
tega sklepa preneha veljati Sklep o dokumentaciji za dokazovanje izpolnjevanja
pogojev za imenovanje člana upravljalnega organa banke in hranilnice (Uradni
list RS, št. 196/21).
(2) Postopki, ki so se
začeli pred uveljavitvijo tega sklepa, se končajo po določbah Sklepa o
dokumentaciji za dokazovanje izpolnjevanja pogojev za imenovanje člana
upravljalnega organa banke in hranilnice, ki je veljal v času oddaje vloge.
5. člen
(uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije.
Ljubljana, dne 31. maja 2022
Boštjan Vasle
predsednik
Sveta Banke Slovenije

Prenovljeni
vprašalnik za ocenjevanje sposobnosti in primernosti – predloga ECB