I. SPLOŠNA DOLOČBA
1. člen
(področje urejanja)
Ta pravilnik v skladu z Direktivo 2001/82/ES Evropskega
parlamenta in Sveta z dne 6. novembra 2001 o zakoniku Skupnosti o zdravilih za
uporabo v veterinarski medicini (UL L št. 311 z dne 28. 11. 2001, str. 1),
zadnjič spremenjeno z Direktivo 2004/28/ES Evropskega parlamenta in Sveta z dne
31. marca 2004 o spremembi Direktive 2001/82/ES o zakoniku Skupnosti o
zdravilih za uporabo v veterinarski medicini (UL L št. 136 z dne 30. 4. 2004,
str. 58), v nadaljnjem besedilu: Direktiva 2001/82/ES) določa vrsto, način in
obseg: 
-       
analiznega preskušanja zdravil za uporabo v veterinarski medicini (v
nadaljnjem besedilu: zdravila), ki je sestavni del vloge za pridobitev dovoljenja
za promet z zdravilom, ter vsebino, način organiziranja in izvajanja analiznega
preskušanja z namenom kontrole kakovosti zdravila ob upoštevanju
specifikacijskih meja in meril za oceno kakovosti zdravila; 
-       
farmakološko-toksikološkega preskušanja zdravil ter pogoje, ki jih
morajo izpolnjevati preskuševalci, vrsto dokumentacije, ki zadeva preskušanje
varnosti in preskušanje zaostankov, in je sestavni del vloge za pridobitev
dovoljenja za promet z zdravilom; 
-       
kliničnega preskušanja zdravil, postopka in vsebine dokumentacije za
priglasitev kliničnega preskušanja, pravice in dolžnosti udeležencev v
preskušanju ter pogoje, ki jih morajo izpolnjevati preskuševalci, vrsto
dokumentacije, ki zadeva preskušanje učinkovitosti, in je sestavni del vloge za
pridobitev dovoljenja za promet z zdravilom.
2. člen
(uporaba)
Do izdaje nove Priloge I k Direktivi 2001/82/ES se
uporabljajo določbe Pravilnika o vrsti, obsegu in načinu analiznega,
farmakološko-toksikološkega in kliničnega preskušanja zdravil za uporabo v
veterinarski medicini (Uradni list RS, št. 28/04).
II. KONČNA DOLOČBA
3. člen
(uveljavitev)
Ta pravilnik začne veljati petnajsti dan po objavi v Uradnem
listu Republike Slovenije.
Št. 715-2005/2008
Ljubljana, dne 29. julija 2008
EVA 2008-2711-0021
Zofija Mazej Kukovič l.r. 
Ministrica 
za zdravje 
  
Soglašam! 
  
Iztok Jarc l.r. 
Minister 
za kmetijstvo, gozdarstvo in prehrano