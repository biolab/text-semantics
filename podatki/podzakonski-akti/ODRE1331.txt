1. člen
S to uredbo se uvede hidromelioracijski
postopek na kmetijskih zemljiščih na območju Občine Sevnica.
2. člen
Hidromelioracijski postopek se uvede na
kmetijskih zemljiščih k. o. Loka, parc. št. 182, 183/1, 243/1, 243/2, 245, 246.
Meje območja hidromelioracije so vrisane v
preglednih katastrskih kartah, ki so sestavni del investicijsko-tehnične dokumentacije
in so na vpogled pri investitorju.
Investicijska-tehnična dokumentacija mora
biti v skladu s prostorsko ureditvenimi pogoji, ki veljajo na navedenem
hidromelioracijskem območju.
3. člen
Investitor hidromelioracije po tej odredbi
je lastnik oziroma uporabnik kmetijskih zemljišč iz 2. člena te odredbe, zanj
lahko vlaga zahtevke njegov pooblaščenec ali pravne osebe, ki jih ustanovi
oziroma za to pooblasti lastnik oziroma uporabnik kmetijskih zemljišč
iz 2. člena te odredbe.
4. člen
Sredstva za hidromelioracijo zagotovi
lastnik in uporabnik kmetijskih zemljišč iz 2. člena te odredbe, ki lahko
pridobi del sredstev iz proračuna Republike
Slovenije na podlagi
javnega razpisa, ki ga objavi Ministrstvo za kmetijstvo, gozdarstvo in prehrano.
5. člen
Hidromelioracija po tej odredbi obsega
izgradnjo sistema kapljičnega namakanja in oroševanja ter izgradnjo akumulacije
namakalne vode, kar obsega:
-       
zemeljska dela (odriv humusa, izkop jarka, izkop akumulacije, zasip, zatravitev),
-       
armirano-betonska dela za izgradnjo akumulacije,
-       
montažna dela namakalnega sistema.
Lastnik oziroma uporabnik kmetijskih
zemljišč na hidromelioracijskem območju iz 2. člena te odredbe mora sam opraviti očiščevalna
dela na zemljiščih.
Če lastnik oziroma
uporabnik kmetijskih zemljišč
ne opravi del v roku, določenem
v investicijskem programu, odredi Upravna enota Sevnica – organizacijska enota,
pristojna za kmetijstvo, v skladu s 109. členom zakona o kmetijskih zemljiščih,
izvedbo potrebnih ukrepov na stroške lastnika oziroma uporabnika kmetijskih
zemljišč iz 2. člena te odredbe.
Investitor mora vsa dela opravljati tudi v
skladu s predpisi o urejanju naselij in drugih posegov v prostor ter mora
zagotoviti, da bo pooblaščena strokovna organizacija opravljala strokovni nadzor nad vsemi deli.
6. člen
Raba zemljišč iz 2. člena te odredbe mora
biti po končani hidromelioraciji usklajena z novo kakovostjo zemljišča in mora
ustrezati predpisom o dobrem gospodarjenju.
Lastnik oziroma uporabnik kmetijskih
zemljišč iz 2. člena te odredbe mora redno vzdrževati doseženo rodovitnost
melioriranih zemljišč.
7. člen
Ta odredba začne veljati naslednji dan po
objavi v Uradnem listu Republike
Slovenije.
Št. 355-03-37/96
Ljubljana, dne 2. septembra
1996.
Minister za kmetijstvo, gozdarstvo in prehrano
dr. Jože Osterc
l. r.
