1. člen
Pravilnik o vsebini in obliki diplom ter
potrdil o izobraževanju na Alma Mater Europaea – Evropski center, Maribor (v
nadaljevanju: pravilnik) določa obliko, vsebino in postopek za izdajo diplom,
potrdil o opravljenem izpopolnjevanju po študijskem programu za izpopolnjevanje
in potrdil o drugih oblikah izobraževanja na samostojnem visokošolskem zavodu.
2. člen
Alma Mater Europaea – Evropski center,
Maribor (v nadaljevanju: ECM) izdaja naslednje diplome in potrdila o
izobraževanju:
-       
diplome,
-       
dvojnike diplom in
-       
potrdila o opravljenih izpopolnjevanjih po študijskih programih za
izpopolnjevanje.
Listine navedene v prvem odstavku tega
člena so javne listine.
Javne listine so tudi potrdila o
opravljenih izpitih, ki jih študentom ali diplomantom izda ECM.
3. člen
Diploma se izda po opravljenih obveznostih
študijskega programa za pridobitev izobrazbe na posebnem papirju z digitalnim
vodnim žigom, na katerem je kot podlaga odtisnjen znak ECM.
Sestavni del diplome je »Priloga k
diplomi«. Sestavine obrazca »Priloga k diplomi« določa Pravilnik o prilogi k
diplomi (Uradni list RS, št. 56/07 in 39/12).
4. člen
ECM podeljuje diplome o zaključenih
študijskih programih prve stopnje (visokošolski strokovni in univerzitetni
študijski program) in druge stopnje (magistrski študijski program) ter tretje
stopnje (doktorski študijski program).
5. člen
Diploma vsebuje:
-       
ime in priimek kandidata ter datum in kraj njegovega rojstva,
-       
datum diplomiranja,
-       
ime akreditiranega študijskega programa ter smer oziroma področje, kadar
ima študijski program več smeri ali področij,
-       
polno ime samostojnega visokošolskega zavoda Alma Mater Europaea –
Evropski center, Maribor, na katerem je študij potekal,
-       
pridobljeni strokovni naziv.
V spodnjem delu ima diploma zaporedno
številko, datum diplomiranja, datum izdaje, pečat ECM ter podpis predsednika
ECM.
Dimenzija diplome je 210 mm x 297 mm.
Natančnejša oblika diplomske listine je
razvidna iz vzorca v prilogi.
6. člen
Po opravljenih obveznostih na akreditiranem
študijskem programu za izpopolnjevanje, ki ga izvaja ECM, izda ECM kandidatu
potrdilo.
Potrdilo, ki je natisnjeno na papirju z
znakom ECM, vsebuje:
-       
ime in priimek kandidata,
-       
datum in kraj njegovega rojstva,
-       
naziv programa in njegovo trajanje, izvajalca programa, lahko pa tudi
pričakovane učne izide.
Potrdilo ima podpis predsednika ECM.
7. člen
Vse diplome in potrdila, ki jih izda ECM so
javne listine in so sestavljene v slovenskem jeziku.
Priloga k diplomi, ki je sestavni del
diplome, je sestavljena v slovenščini in angleščini na posebnem obrazcu, ki ga
predpiše minister, pristojen za visoko šolstvo, na predlog Nacionalne agencije
Republike Slovenije za kakovost v visokem šolstvu.
8. člen
O izdanih diplomah in potrdilih ECM vodi
posebno evidenco v skladu z zakonom in posebnimi predpisi.
9. člen
Če se pojavi utemeljen sum, da imetnik
diplome ali potrdila ni opravil s študijskim programom predpisanih obveznosti,
uvede ECM skladno z veljavnimi predpisi ustrezne postopke.
10. člen
ECM izda dvojnik diplome diplomantu, ki je
ustrezno preklical izgubljeno, uničeno ali odtujeno diplomo, če je iz evidence,
ki jo vodi ECM, razvidno, da mu je bil po končanih študijskih obveznostih izdan
izvirnik diplome.
Dvojnik diplome se izda na papirju, ki se v
danem trenutku uporablja za izdajo diplom ECM, s tem, da je v gornjem desnem
kotu na prvi strani napisano, da gre za dvojnik.
Na prvi strani dvojnika diplome se z izjemo
zaporedne številke navedejo podatki, ki jih mora po tem pravilniku vsebovati
diploma, s tem, da se namesto lastnoročnega podpisa pri podpisniku zapiše
»l.r.«.
Na hrbtni strani dvojnika diplome
predsednik ECM podpiše klavzulo o skladnosti podatkov dvojnika diplome s podatki
evidence, na temelju katere se dvojnik diplome izdaja. Na hrbtni strani
dvojnika diplome se odtisne pečat ECM.
V evidenco o izdanih diplomah se vpiše
podatek o izdanem dvojniku diplome, skupaj s podatki o preklicu izvirnika.
11. člen
Ta pravilnik začne veljati naslednji dan po
objavi v Uradnem listu Republike Slovenije.
Predsednik Upravnega odbora ECM
Smiljan Perovič l.r.

Priloga: Vsebina in
oblika diplome ter potrdil o izobraževanju