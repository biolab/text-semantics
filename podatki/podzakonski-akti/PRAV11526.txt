1. člen
Pravilnik o vsebini in obliki diplom ter
potrdil o izobraževanju na Alma Mater Europaea – Evropski center, Maribor (v
nadaljevanju: pravilnik) določa obliko, vsebino in postopek za izdajo diplom,
potrdil o opravljenem izpopolnjevanju po študijskem programu za izpopolnjevanje
in potrdil o drugih oblikah izobraževanja na samostojnem visokošolskem zavodu.
2. člen
Alma Mater Europaea – Evropski center,
Maribor (v nadaljevanju: AMEU-ECM) izdaja naslednje diplome in potrdila o
izobraževanju:
-       
diplome,
-       
dvojnike diplom in
-       
potrdila o opravljenih izpopolnjevanjih po študijskih programih za
izpopolnjevanje.
Listine navedene v prvem odstavku tega
člena so javne listine.
Javne listine so tudi potrdila o
opravljenih izpitih, ki jih študentom ali diplomantom izda AMEU-ECM.
3. člen
Diploma se izda po opravljenih obveznostih
študijskega programa za pridobitev izobrazbe na posebnem papirju z digitalnim
vodnim žigom, na katerem je kot podlaga odtisnjen znak AMEU-ECM in suhim žigom
AMEU-ECM na levi strani spodaj.
Sestavni del diplome je »Priloga k
diplomi«. Sestavine obrazca »Priloga k diplomi« določa Pravilnik o prilogi k
diplomi (Uradni list RS, št. 56/07 in 39/12).
4. člen
AMEU-ECM podeljuje diplome o zaključenih
študijskih programih prve stopnje (visokošolski strokovni in univerzitetni
študijski program) in druge stopnje (magistrski študijski program) ter tretje
stopnje (doktorski študijski program).
5. člen
Diploma vsebuje:
-       
ime in priimek kandidata ter datum in kraj njegovega rojstva,
-       
datum diplomiranja,
-       
ime akreditiranega študijskega programa ter smer oziroma področje, kadar
ima študijski program več smeri ali področij,
-       
polno ime samostojnega visokošolskega zavoda Alma Mater Europaea –
Evropski center, Maribor, na katerem je študij potekal,
-       
pridobljeni strokovni naziv.
V spodnjem delu ima diploma zaporedno
številko, datum diplomiranja, datum izdaje, pečat AMEU-ECM, suhi žig ter podpis
predsednika AMEU-ECM. Diploma druge stopnje (magistrski študijski program) ter
tretje stopnje (doktorski študijski program) vsebuje poleg podpisa predsednika
AMEU-ECM še podpis predstojnika smeri in podpis predsednika Alma Mater Europaea
– of the Europaean Academy of Sciences and Arts.
Dimenzija diplome je 210 mm x 297 mm.
Natančnejša oblika diplomske listine je
razvidna iz vzorcev v prilogah. Vzorec priloge A je veljal od 10. 1. 2014 do 10. 3.
2015. Od 10. 3. 2015 dalje velja vzorec
priloge B.
6. člen
Po opravljenih obveznostih na akreditiranem
študijskem programu za izpopolnjevanje, ki ga izvaja AMEU-ECM, izda AMEU-ECM
kandidatu potrdilo.
Potrdilo, ki je natisnjeno na papirju z
znakom AMEU-ECM, vsebuje:
-       
ime in priimek kandidata,
-       
datum in kraj njegovega rojstva,
-       
naziv programa in njegovo trajanje, izvajalca programa, lahko pa tudi
pričakovane učne izide.
Potrdilo ima podpis predsednika AMEU-ECM.
7. člen
Vse diplome in potrdila, ki jih izda
AMEU-ECM so javne listine in so sestavljene v slovenskem jeziku. Diplome in
potrdila, ki so izdana na področju občin, v kateri živi italijanska narodna
skupnost, so lahko izdane dvojezično v slovenskem in italijanskem jeziku.
Priloga k diplomi, ki je sestavni del
diplome, je sestavljena v slovenščini in angleščini, na območju občin, kjer
živi italijanska narodna skupnost pa v slovenščini in italijanščini, na
posebnem obrazcu, ki ga predpiše minister, pristojen za visoko šolstvo, na
predlog Nacionalne agencije Republike Slovenije za kakovost v visokem šolstvu.
8. člen
O izdanih diplomah in potrdilih AMEU-ECM
vodi posebno evidenco v skladu z zakonom in posebnimi predpisi.
9. člen
Če se pojavi utemeljen sum, da imetnik
diplome ali potrdila ni opravil s študijskim programom predpisanih obveznosti,
uvede AMEU-ECM skladno z veljavnimi predpisi ustrezne postopke.
10. člen
AMEU-ECM izda dvojnik diplome diplomantu,
ki je ustrezno preklical izgubljeno, uničeno ali odtujeno diplomo, če je iz
evidence, ki jo vodi AMEU-ECM, razvidno, da mu je bil po končanih študijskih
obveznostih izdan izvirnik diplome.
Dvojnik diplome se izda na papirju, ki se v
danem trenutku uporablja za izdajo diplom AMEU-ECM, s tem, da je v gornjem
desnem kotu na prvi strani napisano, da gre za dvojnik.
Na prvi strani dvojnika diplome se z izjemo
zaporedne številke navedejo podatki, ki jih mora po tem pravilniku vsebovati
diploma, s tem, da se namesto lastnoročnega podpisa pri podpisniku zapiše
»l.r.«.
Na hrbtni strani dvojnika diplome
predsednik AMEU-ECM podpiše klavzulo o skladnosti podatkov dvojnika diplome s
podatki evidence, na temelju katere se dvojnik diplome izdaja. Na hrbtni strani
dvojnika diplome se odtisne pečat ECM.
V evidenco o izdanih diplomah se vpiše
podatek o izdanem dvojniku diplome, skupaj s podatki o preklicu izvirnika.

Priloga
1: Vsebina in oblika diplome – vzorec A
Priloga
2: Vsebina in oblika diplome – vzorec B

Pravilnik o vsebini in obliki diplom ter
potrdil o izobraževanju na Alma Mater Europaea – Evropski center, Maribor
(Uradni list RS, št. 92/12) vsebuje naslednjo končno določbo:
»11. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o vsebini in obliki diplom ter
potrdil o izobraževanju na Alma Mater Europaea – Evropski center, Maribor
(Uradni list RS, št. 24/15) vsebuje naslednjo končno določbo:
»11. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o vsebini in obliki diplom ter
potrdil o izobraževanju na Alma Mater Europaea – Evropski center, Maribor
(Uradni list RS, št. 34/23) vsebuje naslednjo končno določbo:
»11. člen
Ta pravilnik začne veljati naslednji dan po
objavi v Uradnem listu Republike Slovenije.«.