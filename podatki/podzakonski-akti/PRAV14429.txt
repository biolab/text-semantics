1. člen
S tem pravilnikom se določajo način poročanja in posredovanja
zahtevkov za povračilo stroškov ter najvišja višina povračila stroškov za
izvajanje mikrobiološke preiskave sekvenciranja genoma SARS-CoV-2 (v nadaljnjem
besedilu: sekvenciranje) in spremljanje virusa SARS-CoV-2 v odpadnih vodah ter
natančne karakterizacije variantnih virusov (v nadaljnjem besedilu: storitvi).
2. člen
(1) Javni zavodi iz prvega odstavka 21. člena Zakona o
nujnih ukrepih na področju zdravstva (Uradni list RS, št. 112/21) (v
nadaljnjem besedilu: javni zavod) zahtevek za plačilo stroškov izvedbe sekvenciranja
ali storitev posredujejo Nacionalnemu laboratoriju za zdravje, okolje in hrano
(v nadaljnjem besedilu: NLZOH), največ do višine, določene s tem
pravilnikom.
(2) Javni zavod in NLZOH se pisno dogovorita o načinu in
rokih izstavljanja zahtevkov iz prejšnjega odstavka.
(3) NLZOH pripravi skupen zahtevek za povračilo
stroškov, v katerem zbere in ločeno prikaže podatke za sekvenciranje in
storitve, ki jih je opravil sam, in zahtevke iz prvega odstavka tega člena.
3. člen
(1) NLZOH mora ministrstvu, pristojnemu za zdravje
(v nadaljnjem besedilu: ministrstvo), v elektronski obliki zagotoviti
točne in celovite podatke glede rezultatov sekvenciranja in storitev.
(2) Javni zavod poroča rezultate NLZOH v skladu s
tehničnimi navodili, ki jih določi NLZOH.
(3) NLZOH do 10. dne v mesecu za pretekli mesec pripravi
poročilo o številu opravljenih sekvenciranj in storitev (v nadaljnjem
besedilu: poročilo) in ga v obliki, ki jo dogovori z ministrstvom, posreduje
ministrstvu. Poročilo je priloga zahtevka iz prvega odstavka prejšnjega člena.
4. člen
(1) NLZOH zahtevke iz prvega odstavka 2. člena tega
pravilnika (v nadaljnjem besedilu: zahtevek) posreduje ministrstvu do 10. dne v
mesecu za pretekli mesec.
(2) Ministrstvo lahko na podlagi poročil preveri
skladnost zahtevkov s številom posredovanih rezultatov testov sekvenciranja in
storitev po javnih zavodih.
(3) Ministrstvo izvrši plačilo zahtevka NLZOH v 30 dneh
od prejema popolnega zahtevka.
(4) NLZOH izvede povračilo stroškov javnim zavodom v 15
dneh od prejema sredstev ministrstva.
(5) Zahtevki, ki niso posredovani ministrstvu do 10. dne
v mesecu za pretekli mesec, se vključijo v naslednji zahtevek za povračilo
upravičenih stroškov.
(6) Ne glede na prejšnji odstavek mora NLZOH zadnji
zahtevek posredovati ministrstvu najpozneje v 30 dneh po prenehanju pravne
podlage, na podlagi katere je zagotovljeno financiranje zahtevkov. Zahtevki,
posredovani po tem roku, niso predmet plačila.
(7) Javni zavodi v zahtevku ne smejo uveljavljati
stroškov, za katere so na podlagi interventnih predpisov, povezanih z
nalezljivo boleznijo COVID-19, povračilo iz proračuna Republike Slovenije že
zahtevali oziroma prejeli.
(8) Ne glede na prvi odstavek tega člena NLZOH zahtevke
za obdobje od 1. januarja 2021 do 30. septembra 2021 posreduje
ministrstvu do 30. oktobra 2021, pri čemer v zahtevku zbrane podatke iz
prvega odstavka tega člena prikaže ločeno za posamezni mesec.
5. člen
(1) Najvišja višina povračila stroškov sekvenciranja ne
sme biti višja od 72 eurov za posamezno sekvenciranje.
(2) Najvišja višina povračila stroškov spremljanja
virusa SARS-CoV-2 v odpadnih vodah ne sme biti višja od 299 eurov za
posamezno analizo.
(3) Najvišja višina povračila stroškov natančne
karakterizacije variantnih virusov ne sme biti višja od 542 eurov za posamezno
analizo.
(4) Obseg sekvenciranja in storitev iz tega člena, ki so
predmet povračila stroškov, s sklepom določi minister, pristojen za zdravje.
6. člen
Javni zavodi za potrebe nadzora v svojih evidencah hranijo
račune, ki so jih izdali za sekvenciranje ali storitve, iz katerih sta razvidna
njihova cena in količina.

Pravilnik o načinu poročanja in posredovanja
zahtevkov za povračilo stroškov ter najvišji višini povračila stroškov
sekvenciranja genoma SARS-CoV-2 (Uradni list RS, št. 167/21) vsebuje naslednjo prehodno in
končno določbo:
»PREHODNA IN KONČNA DOLOČBA
7. člen
(1) NLZOH prvo poročilo pripravi v sedmih dneh od
uveljavitve tega pravilnika.
(2) Ne glede na prejšnji odstavek NLZOH poročilo za
obdobje od 1. januarja 2021 do 30. septembra 2021 pripravi do
30. oktobra 2021.
8. člen
Ta pravilnik začne veljati naslednji dan po objavi v Uradnem
listu Republike Slovenije in velja do 31. decembra 2021.«.

Pravilnik o spremembi Pravilnika o načinu
poročanja in posredovanja zahtevkov za povračilo stroškov ter najvišji višini
povračila stroškov sekvenciranja genoma SARS-CoV-2 (Uradni list RS, št. 207/21) spreminja 8. člen pravilnika
tako, da se glasi:
»8. člen
Ta pravilnik začne veljati naslednji dan po objavi v Uradnem
listu Republike Slovenije in velja do 30. junija 2022.«;
ter vsebuje naslednjo končno določbo:
»KONČNA DOLOČBA
2. člen
Ta pravilnik začne veljati naslednji dan po objavi v Uradnem
listu Republike Slovenije.«.