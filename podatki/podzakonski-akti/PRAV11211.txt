1. člen
S tem pravilnikom se sprejme letni gozdnogospodarski načrt
gozdnogospodarske enote Struge (2012), št. 06-04/12 z dne 20. 3. 2012, ki
ga je za obdobje od 1. januarja 2012 do 31. decembra 2012 izdelal
Zavod za gozdove Slovenije, Območna enota Kočevje.
2. člen
Letni gozdnogospodarski načrt
gozdnogospodarske enote Struge (2012) iz prejšnjega člena je izdelan za
2.609,94 hektarjev gozdov Gozdnogospodarskega območja Kočevje, v občini
Dobrepolje, katastrskih občinah Potiskavec, Podtabor, Polom in Kompolje.
3. člen
Na podlagi gozdnogospodarskega načrta
gozdnogospodarske enote Struge, z obdobjem veljavnosti od 1. 1. 2002 do
31. 12. 2011, sprejetega s Pravilnikom o sprejemu gozdnogospodarskega
načrta gozdnogospodarske enote Struge (Uradni list RS, št. 103/03), so z letnim
gozdnogospodarskim načrtom iz 1. člena tega pravilnika določeni naslednji
ukrepi:
-       
najvišji možni posek v višini 23.100 m³, od tega 7.100 m³ iglavcev
in 16.000 m³ listavcev,
-       
gojitvena dela, potrebna za ohranitev in razvoj gozdov, na površini
25,75 ha,
-       
nega drogovnjaka na površini 13,25 ha,
-       
varstvena dela, potrebna za zaščito pred boleznimi in žuželkami v obsegu
treh delovnih dni in
-       
nega habitatov prosto živečih živali, in sicer vzdrževanje travinj na
površini 7,85 ha ter postavitev in vzdrževanje desetih valilnic.
4. člen
V letnem gozdnogospodarskem načrtu
gozdnogospodarske enote Struge (2012) iz 1. člena tega pravilnika so določeni
ukrepi in načini njihove izvedbe tudi na ravneh rastiščnogojitvenih razredov in
odsekov.
5. člen
Po en izvod letnega gozdnogospodarskega
načrta gozdnogospodarske enote Struge (2012) je na vpogled na sedežu Zavoda za
gozdove Slovenije, Območne enote Kočevje, Rožna ulica 39, Kočevje, na sedežu
Zavoda za gozdove Slovenije, Krajevne enote Dobrepolje, Predstruge 60, Videm -
Dobrepolje in na Ministrstvu za kmetijstvo in okolje, Dunajska 22,
Ljubljana, kjer se hrani tudi dokumentacija v zvezi s postopkom sprejemanja
letnega gozdnogospodarskega načrta gozdnogospodarske enote Struge (2012).
6. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-606/2012
Ljubljana, dne 4. februarja 2013
EVA 2012-2330-0082
Franc Bogovič l.r.
Minister za kmetijstvo in okolje