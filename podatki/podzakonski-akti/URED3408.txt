1. člen
Ta uredba določa program ukrepov sanacije onesnaženja dela
vodonosnika Ljubljanskega polja s trikloetenom (v nadaljnjem besedilu: TCE) na
vodovarstvenem območju vodarne Hrastje z namenom priprave osnov za nadaljnje
postopke celovite sanacije onesnaženja prispevnega območja vodarne Hrastje, ki
je nastalo v pomladnem obdobju 2004.
2. člen
Stopnja onesnaženosti podzemne vode s TCE je na opazovalnih
vrtinah na prispevnem območju vodarne Hrastje, ki je vključen v sistem oskrbe
Mestne občine Ljubljana, tolikšna, da je glede na trenutno poznavanje
hidrodinamičnega toka podzemne vode velika verjetnost čezmernega onesnaženja
vodnjakov vodarne Hrastje, kar ima lahko za posledico zaprtje vodarne in s tem
motnje v preskrbi mesta Ljubljane s pitno vodo.
3. člen
1. faza ukrepov sanacije onesnaženja dela vodonosnika Ljubljanskega
polja s TCE obsega izvedbo dveh dvo- ali tronivojskih objektov za sledenje
onesnaženja v vseh treh smereh v prostoru na območju od mesta možnega vira
onesnaženja do vodarne Hrastje.
Izvedba prvega opazovalnega objekta je načrtovana na lokaciji
nakupovalnega središča BTC, v območju med točko, kjer je bila doslej
ugotovljena najvišja koncentracija onesnaženja, in južnim delom vodarne
Hrastje, izvedba drugega opazovalnega objekta pa v neposredni bližini mesta možnega
vira onesnaženja v bližini raziskovalne vrtine BŠV- 1/99 ob Šmartinski cesti.
4. člen
Roki izvedbe 1. faze ukrepov sanacije onesnaženja dela
vodonosnika Ljubljanskega polja s TCE in ocena finančnih sredstev za izvedbo so
določeni v prilogi 1, ki je sestavni del te uredbe.
5. člen
1. fazo ukrepov sanacije onesnaženja dela vodonosnika Ljubljanskega
polja s TCE izvaja Javno podjetje Vodovod- Kanalizacija, d.o.o, ki mora
izdelati poročilo o učinkih izvedenih ukrepov in ga posredovati Ministrstvu za
okolje, prostor in energijo najkasneje 30 dni po zaključku izvedbe del po tej
uredbi.
6. člen
Ukrepi 1. faze sanacije onesnaženja dela vodonosnika Ljubljanskega
polja s TCE se financirajo iz sredstev, ki so v okviru proračunskega sklada za
vode v letih 2004 in 2005 predvidena za izvedbo mreže opazovalnih objektov za
monitoring kakovosti in količinskega stanja podzemnih voda. 
7. člen
Ta uredba začne veljati naslednji dan po objavi v Uradnem listu
Republike Slovenije.
Št. 354-21/2002-4
Ljubljana, dne 10. junija 2004.
EVA 2004-2511-0196
Vlada Republike Slovenije
mag. Anton Rop l. r.
Predsednik

Priloga
1: Roki izvedbe 1. faze ukrepov sanacije onesnaženja dela vodonosnika Ljubljanskega
polja s TCE