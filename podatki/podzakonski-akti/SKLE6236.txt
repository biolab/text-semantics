1. člen
(stopnje)
Za odmero zborničnega prispevka za leto 2006 se uporabljajo stopnje,
določene v 73. členu Statuta Kmetijsko gozdarske zbornice Slovenije.
2. člen
(zavezanci)
Zavezanci za plačilo zborničnega prispevka so obvezni in
prostovoljni člani KGZS v skladu z drugim odstavkom 22. člena ZKGZ.
Zbornični prispevek se odmeri na podlagi uradnih podatkov, razvidnih
iz evidenc v skladu s 4. členom ZKGZ, in sicer na dan 30. 6. v letu, za katero
se zbornični prispevek odmerja. 
Zavezancem se zbornični prispevek odmeri z odločbo.
3. člen
(zbornični prispevek A)
Zavezanci za zbornični prispevek A so:
-       
ena izmed oseb, ki kot lastniki, zakupniki, uživalci, imetniki pravice
uporabe ali uporabniki kmetijskih zemljišč in gozdov na območju Republike
Slovenije za svoj račun opravljajo kmetijsko oziroma gozdarsko dejavnost in je
katastrski dohodek teh kmetijskih in gozdnih zemljišč v letu 1998 dosegal najmanj
20.000 tolarjev (ta znesek se valorizira v skladu s splošnimi predpisi o
ugotavljanju katastrskega dohodka),
-       
pravne osebe, ki so lastnice kmetijskih zemljišč oziroma gozdov na območju
Republike Slovenije, razen oseb javnega prava. 
Osnova za zbornični prispevek A je katastrski dohodek kmetijskih
in gozdnih zemljišč, ugotovljen za preteklo leto po predpisih o ugotavljanju
katastrskega dohodka in za fizične osebe katastrski dohodek, zmanjšan zaradi
naravnih nesreč, požara ali drugih izrednih dogodkov, ki jih ni bilo mogoče
preprečiti, oziroma katastrski dohodek zmanjšan za oprostitve v skladu z
zakonom, ki ureja dohodnino. 
Stopnja zborničnega prispevka A je 4% od osnove, s tem, da
znesek odmerjenega zborničnega prispevka A ne sme biti nižji od 2.000,00 SIT.
4. člen
(pavšalni znesek)
Pavšalni znesek 1.720,00 tolarjev plačajo:
-       
osebe, ki so pokojninsko in invalidsko zavarovane kot kmetje,
-       
fizične osebe, ki so bile na lastno zahtevo sprejete v članstvo
zbornice,
-       
osebe priglašene kot samostojni podjetniki posamezniki, ki so bile na
lastno zahtevo sprejete v članstvo zbornice, če ne izpolnjujejo pogojev za plačilo
zborničnega prispevka B,
-       
pravne osebe, ki so bile na lastno zahtevo sprejete v članstvo zbornice
pa ne izpolnjujejo pogojev za odmero zborničnega prispevka C.
5. člen
(zbornični prispevek B)
Zbornični prispevek B plačujejo fizične osebe:
-       
ki opravljajo kmetijsko, gozdarsko ali ribiško dejavnost iz 3. člena
ZKGZ in so se priglasile kot samostojni podjetniki posamezniki,
-       
če kot lastniki, zakupniki ali uporabniki kmetijskega ali gozdarskega
obrata za svoj račun opravljajo kmetijsko, gozdarsko oziroma ribiško dejavnost
iz 3. člena ZKGZ kot svoj edini ali glavni poklic, nimajo katastrskega dohodka,
so pa zavezanci za davek od dohodkov iz dejavnosti in niso zajeti v prvi in
drugi alinei prvega odstavka 9. člena ZKGZ,
-       
priglašene kot samostojni podjetniki posamezniki, ki so bile na lastno
zahtevo sprejete v članstvo zbornice.
Osnova za zbornični prispevek B je dobiček iz opravljanja dejavnosti,
ki se ne zmanjša za oprostitve, znižanja in olajšave, ki jih določajo predpisi
o dohodnini.
Stopnja zborničnega prispevka B je 1,53% od osnove.
6. člen
(zbornični prispevek C)
Zbornični prispevek C plačujejo pravne osebe:
-       
ki se ukvarjajo pretežno s kmetijsko, gozdarsko ali ribiško dejavnostjo
iz 3. člena ZKGZ, ne glede na pravno obliko,
-       
ki so bile na lastno zahtevo sprejete v članstvo zbornice.
Osnova za zbornični prispevek C za pravne osebe, ki se
ukvarjajo pretežno s kmetijsko, gozdarsko ali ribiško dejavnostjo iz 3. člena
ZKGZ, ne glede na pravno obliko, je znesek obračunane amortizacije in
vkalkuliranih plač v preteklem letu.
Osnova za zbornični prispevek za pravne osebe, ki so bile na
lastno zahtevo sprejete v članstvo zbornice, je znesek obračunane amortizacije
in vkalkuliranih plač v preteklem letu od tistega dela poslovanja pravne osebe,
ki se nanaša na kmetijsko, gozdarsko ali ribiško dejavnost oziroma na prodajo
ali predelavo kmetijskih, gozdarskih ali ribiških proizvodov. Pravne osebe se s
sprejemom v prostovoljno članstvo morajo obvezati, da bodo redno pošiljale izračunano
osnovo skupaj s pisno obrazložitvijo.
Stopnja zborničnega prispevka C je 0,20% od osnove.
7. člen
(odmera prispevka članom, ki izpolnjujejo pogoje za članstvo
po dveh podlagah) 
Članu zbornice (fizični ali pravni osebi), ki izpolnjuje pogoje
za članstvo v zbornici hkrati na dveh podlagah, se ugotovi prispevna obveznost
po obeh podlagah, odmeri pa samo tisti zbornični prispevek, katerega znesek je
večji.
8. člen
(dvojno ali trojno članstvo v zbornicah)
Zavezancem zborničnega prispevka, ki so hkrati obvezni člani
Gospodarske zbornice Slovenije ali Obrtne zbornice Slovenije ali pa hkrati
obvezni člani Gospodarske zbornice Slovenije in Obrtne zbornice Slovenije, se
ugotovi prispevno obveznost, ki se jo zmanjša v skladu s sporazumom med zbornicami.
V primeru dvojnega članstva plača zavezanec zbornični prispevek,
odmerjen v skladu s prvim odstavkom tega člena v višini 50% zborničnega
prispevka, ne glede na obseg opravljanja posamezne dejavnosti.
V primeru trojnega članstva plača zavezanec zbornični prispevek
odmerjen v skladu s prvim odstavkom tega člena v višini 33,33% zborničnega
prispevka, ne glede na obseg opravljanja posamezne dejavnosti.
9. člen
(odmera zborničnega prispevka)
Zbornični prispevek za leto 2006 se odmeri do 31. 12. 2007.
10. člen
(rok za plačilo zborničnega prispevka A, B in pavšalnega zneska)
Zavezanci za zbornični prispevek A in zbornični prispevek B,
ki ne presega 20.000,00 SIT, ter zavezanci za pavšalni znesek plačajo zbornični
prispevek v enkratnem znesku najkasneje v 30 dneh po izdaji odločbe.
Zavezanci za zbornični prispevek A ali zbornični prispevek B,
pri katerih odmerjeni zbornični prispevek presega 20.000,00 SIT lahko plačajo
zbornični prispevek v dveh enakih obrokih, od katerih prvi zapade v plačilo v
30 dneh, drugi pa v 60 dneh po izdaji odločbe.
11. člen
(roki za plačilo zborničnega prispevka C)
Zavezanci za zbornični prispevek C plačajo zbornični prispevek
v 30 dneh po izdaji odločbe.
Zavezanci za zbornični prispevek C, pri katerih odmerjeni zbornični
prispevek presega 40.000 tolarjev, lahko plačajo zbornični prispevek v dveh
enakih obrokih, od katerih prvi zapade v plačilo v 30 dneh, drugi pa v 60 dneh
po izdaji odločbe.
12. člen
(odločanje o odpisu, delnem odpisu, odlogu ali obročnem plačevanju)
Zbornični prispevek se lahko zavezancu odpiše, če izpolnjuje katerega
od naslednjih kriterijev:
-       
ne dosega usklajenega zneska minimalnega mesečnega dohodka na družinskega
člana, ki ga na podlagi Zakona o socialnem varstvu objavi minister za delo, družino
in socialne zadeve (potrdilo o skupnem gospodinjstvu, potrdilo o prejemkih družinskih
članov),
-       
v primerih naravnih in drugih nesreč, razen, če zaradi teh že ni bil
zmanjšan katastrski dohodek pri odmeri zborničnega prispevka (potrdilo
pristojnega organa o naravni nesreči na kmetiji),
-       
smrti družinskega člana, daljše bolezni oziroma poškodbe zavezanca ali
njegovega družinskega člana oziroma invalidnosti zavezanca ali njegovega družinskega
člana, če bi plačilo zborničnega prispevka ogrozilo preživljanje zavezanca ali
njegovih družinskih članov (dokazilo, da je zaradi smrti ali zdravljenja ogroženo
preživljanje),
-       
v drugih primerih, ko zavezanec izkaže utemeljen razlog, ki ni zajet v
zgoraj navedenih kriterijih, če bi plačilo zborničnega prispevka ogrozilo preživljanje
zavezanca ali njegovega družinskega člana (ustrezna dokazila, ki dokazujejo utemeljen
razlog, zaradi katerega je ogroženo preživljanje).
Pri odločanju o odpisu zborničnega prispevka se upošteva premoženjsko
stanje zavezanca in njegovih družinskih članov v času, ko se o odpisu odloča.
Vloga za odpis zborničnega prispevka se vloži na posebnem obrazcu,
ki se na zahtevo zavezanca pridobi na sedežu zbornice. Zbornični prispevek se
zavezancu odpiše deloma ali v celoti in sicer za odmero, za katero je zavezanec
vložil vlogo za odpis. Če je iz okoliščin mogoče sklepati, da se premoženjsko
stanje zavezanca ne bo popravilo, se zbornični prispevek lahko odpiše za več
let ali trajno.
V primerih iz druge alinee prvega odstavka se zbornični prispevek
odpiše delno in sicer na način, da se celotni odmerjeni zbornični prispevek zniža
za odstotek ocenjene višine škode. Razlogi iz druge alinee prvega odstavka se
upoštevajo samo za odmerno obdobje, na katerega se nanašajo.
Plačilo zborničnega prispevka se zavezancu lahko odloži dokler
trajajo razlogi, zaradi katerih prispevka ne more plačati, oziroma se mu dovoli
plačilo v največ šestih mesečnih obrokih, če izkaže, da bi izterjava lahko
ogrozila njegovo preživljanje ali preživljanje njegovega družinskega člana.
O odpisu, odlogu ali obročnem plačevanju zborničnega prispevka,
na predlog Komisije za odpis zborničnega prispevka, odloča Upravni odbor
zbornice.
Če zavezanec v času teka postopka za odpis zbornični prispevek
plača, se šteje, da je vlogo za odpis zborničnega prispevka umaknil.
13. člen
(postopek odmere, pobiranja in izterjave zborničnih prispevkov)
Zbornica lahko sklene z Davčno upravo Republike Slovenije pogodbo
o sodelovanju pri odmeri in izterjavi zborničnega prispevka na podlagi evidence
članov, ki jo pripravi zbornica.
14. člen
(zamudne obresti in stroški izterjave)
Ob izterjavi neplačanega zborničnega prispevka se zaračunavajo
zamudne obresti in stroški izterjave.
15. člen
(začetek veljavnosti)
Ta sklep začne veljati s sprejemom na Svetu zbornice, objavi
se v Uradnem listu Republike Slovenije.
Št. 502210
Ljubljana, dne 22. decembra 2005
Predsednik Sveta KGZS
Peter Vrisk l.r.