1. člen
Zavezanec za plačevanje davka iz kmetijske dejavnosti oziroma
član kmečkega gospodarstva, ki opravlja kmetijsko dejavnost kot edini ali
glavni poklic in izpolnjuje pogoje iz prve alinee prvega odstavka 13. člena
Zakona o pokojninskem in invalidskem zavarovanju (Uradni list RS, št. 12/92 – v
nadaljnjem besedilu: zakon) se obvezno vključi v pokojninsko in invalidsko
zavarovanje v letu 1993. če letni katastrski dohodek za leto 1993 presega
74.285 SIT.
2. člen
Za določitev cenzusa za obvezno pokojninsko in invalidsko
zavarovanje iz 13. člena zakona
se za leto 1993 upošteva dobiček iz opravljanja kmetijske dejavnosti, ki
je bil podlaga za odmero davka za leto 1992 tako, da se prišteje znesku
katastrskega dohodka, določenega v prejšnjem členu.
3. člen
Ta sklep začne veljati osmi dan po objavi v Uradnem listu
Republike Slovenije.
Št. 191-01/93
Ljubljana, dne 14. maja 1993.
Jožica Puhar l. r. 
Ministrica za delo, družino 
in socialne zadeve 
 
Soglašam: 
 
dr. Jože Osterc l. r. 
Minister za kmetijstvo 
in gozdarstvo