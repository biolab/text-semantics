1. člen
Ta uredba določa drugačno zunanjo mejo priobalnega zemljišča
na nekaterih zemljiških parcelah na levem bregu reke Pake v Mestni občini
Velenje, ki zožuje priobalno zemljišče.
2. člen
(1) Zunanja meja priobalnega zemljišča ob reki Paki v
centru mesta Velenje poteka po zemljiščih parcel s parc. št. 2610/19, 2610/20
in 2610/21, k. o. Velenje, in sega pet metrov stran od vodnega zemljišča
reke Pake s parc. št. 3608/1, k. o. Velenje.
(2) Zunanja meja priobalnega zemljišča na levem bregu
reke Pake poteka po zemljiščih iz prejšnjega odstavka in je določena s točkami
državnega koordinatnega sistema iz priloge 1, ki je sestavni del te uredbe.
3. člen
Podatek o širini in zunanji meji priobalnega zemljišča iz
prejšnjega člena se vnese kot podatek v zemljiški kataster oziroma v evidenco
pravnih režimov v skladu s predpisi, ki urejajo evidentiranje nepremičnin.
4. člen
Ta uredba začne veljati naslednji dan po objavi v Uradnem
listu Republike Slovenije.
Št. 00719-43/2010
Ljubljana, dne 11. novembra 2010
EVA 2010-2511-0099
Vlada Republike Slovenije
mag. Mitja Gaspari l.r.
Minister

Priloga
1: Koordinate točk zunanje meje priobalnega zemljišča v k. o. Velenje 
 