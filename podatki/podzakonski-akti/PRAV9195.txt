1. člen
(poklicno-tehniško izobraževanje)
Na predlog Strokovnega sveta Republike Slovenije za poklicno in
strokovno izobraževanje, sprejetem na 109. seji, dne 16. 6. 2008, minister za
šolstvo in šport sprejme izobraževalne programe poklicno-tehniškega
izobraževanja:
-       
Gastronomija, za pridobitev naziva srednje strokovne izobrazbe
gastronomski tehnik/gastronomska tehnica;
-       
Ekonomski tehnik, za pridobitev naziva srednje strokovne izobrazbe
ekonomski tehnik/ekonomska tehnica;
-       
Strojni tehnik, za pridobitev naziva srednje strokovne izobrazbe strojni
tehnik/strojna tehnica.
Izobraževalni programi iz prejšnjega odstavka se izvajajo v
italijanskem učnem jeziku na narodno mešanem območju slovenske Istre.
2. člen
(objava izobraževalnih programov)
Izobraževalne programe iz prejšnjega člena Ministrstvo za
šolstvo in šport objavi v posebni publikaciji oziroma na elektronskem mediju in
se začnejo postopoma izvajati s šolskim letom 2008/2009.
3. člen
(uveljavitev pravilnika)
Ta pravilnik začne veljati naslednji dan po objavi v Uradnem listu
Republike Slovenije.
Št. 0070-78/2008
Ljubljana, dne 17. julija 2008
EVA 2008-3311-0072
dr. Milan Zver l.r.
Minister
za šolstvo in šport