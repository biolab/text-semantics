1. člen
(vsebina pravilnika)
(1) Ta pravilnik v skladu z: 
-      
Uredbo Evropskega parlamenta in Sveta (ES) št. 1592/2002 z dne 15.
julija 2002 o skupnih predpisih na področju civilnega letalstva in ustanovitvi
Evropske agencije za varnost v letalstvu (UL L št. 240 z dne 7. 9. 2002, str.
1), kakor je bila nazadnje spremenjena z Uredbo Komisije (ES) št. 334/2007 z
dne 28. marca 2007 o spremembi Uredbe Evropskega parlamenta in Sveta (ES) št.
1592/2002 o skupnih predpisih na področju civilnega letalstva in ustanovitvi
Evropske agencije za varnost v letalstvu (UL L št. 88 z dne 29. 3. 2007, str.
39) (v nadaljnjem besedilu: Uredba 1592/2002), 
-      
Uredbo Komisije (ES) št. 2042/2003 z dne 20. novembra 2003 o stalni
plovnosti zrakoplovov in letalskih proizvodov, delov in naprav ter o
potrjevanju organizacij in osebja, ki se ukvarjajo s temi nalogami (UL L št.
315 z dne 28. 11. 2003, str. 1), kakor je bila nazadnje spremenjena z Uredbo
Komisije (ES) št. 376/2007 z dne 30. marca 2007 o spremembi Uredbe (ES) št.
2042/2003 o stalni plovnosti zrakoplovov in letalskih proizvodov, delov in
naprav ter o potrjevanju organizacij in osebja, ki se ukvarjajo s temi nalogami
(UL L št. 94 z dne 4. 4. 2007, str. 18) (v nadaljnjem besedilu: Uredba
2042/2003), 
-      
Uredbo Komisije (ES) št. 1702/2003 z dne 24. septembra 2003 o določitvi
izvedbenih določb za certificiranje zrakoplovov in sorodnih proizvodov, delov
in naprav glede plovnosti in okoljske ustreznosti ter potrjevanje projektivnih
in proizvodnih organizacij (UL L št. 243 z dne 27. 9. 2003, str. 6), kakor je bila
nazadnje spremenjena z Uredbo Komisije (ES) št. 375/2007 z dne 30. marca 2007 o
spremembi Uredbe (ES) št. 1702/2003 o določitvi izvedbenih določb za
certificiranje zrakoplovov in sorodnih proizvodov, delov in naprav glede
plovnosti in okoljske ustreznosti ter potrjevanje projektivnih in proizvodnih
organizacij (UL L št. 94 z dne 4. 4. 2007, str. 3) (v nadaljnjem besedilu:
Uredba 1702/2003) in 
-      
v zvezi s plovnostnimi zahtevami določa postopke za izdajo in
podaljšanje veljavnosti spričeval o plovnosti zrakoplovov, spričeval o
plovnosti z omejitvami, izvoznih spričeval, dovoljenj za letenje ter za
priznavanje veljavnosti tujih spričeval o plovnosti zrakoplovov in drugih
dokumentov, povezanih s plovnostjo zrakoplovov.
(2) Priloga – OBRAZCI IN NAVODILA je
sestavni del tega pravilnika in je objavljena hkrati z njim.
2. člen
(pomen izrazov)
(1) Posamezni izrazi in
kratice, uporabljeni v tem pravilniku, imajo naslednji pomen:
1.    
»certifikat tipa« (Type Certificate) je listina, s katero Uprava
iz 31. točke tega odstavka, oziroma Agencija iz 4. točke tega odstavka,
potrjuje, da je konstrukcijski načrt tipa zrakoplova in izvedenk tega tipa
zrakoplova, na katerega se nanaša certifikat, v skladu s predpisanimi
zahtevami;
2.    
»dopolnilni certifikat tipa« (Supplemental Type Certificate – STC)
je certifikat, ki ga izda Agencija iz 4. točke tega odstavka v primeru
spremembe na zrakoplovu, ki ne spremeni lastnosti zrakoplova v taki meri, da bi
bilo treba izpeljati celoten postopek za izdajo novega certifikata tipa
zrakoplova;
3.    
»dovoljenje za letenje« (Permit to fly) je dovoljenje, ki ga izda
Uprava v skladu z Uredbo 1702/2003, kot tudi dovoljenje za letenje za
zrakoplov, za katero Agencija iz 4. točke tega odstavka ne prizna certifikata
tipa do 28. 3. 2007, pri čemer je njegova uporaba omejena na slovenski
zračni prostor, po navedenem datumu pa se za tak zrakoplov ne bo več
uporabljala prej navedena uredba. Ne glede na navedeno omejitev uporabe se za
tak zrakoplov potrjeni sistem vzdrževanja ne spremeni;
4.    
»EASA« (European Aviation Safety Agency) je Evropska agencija za
varnost v letalstvu, ustanovljena v skladu z Uredbo 1592/2003 (v nadaljnjem
besedilu: Agencija);
5.    
“HIL” (Hold Item List) je lista odloženih del;
6.    
“IFR” (Instrumental Flying Rules) so pravila instrumentalnega
letenja;
7.    
»izvozno spričevalo o plovnosti« (Export Certificate of Airworthiness
– ECoA) je listina, ki jo izda Uprava na vlogo lastnika zaradi izvoza
zrakoplova iz Slovenije v državo, ki ni članica Skupnosti;
8.    
»kategorija zrakoplova« (aircraft category) je opredelitev zrakoplova
glede na certifikacijsko specifikacijo;
9.    
»komercialna raba zrakoplova« je vsaka uporaba zrakoplova, ki je
vključen v prevoz potnikov, blaga ali pošte za plačilo ali zakup zrakoplova;
10.  »letalni
priročnik zrakoplova« (Aircraft Flight Manual – AFM) je knjiga, ki mora
biti med letom na krovu zrakoplova in vsebuje opis sistemov zrakoplova,
normalne postopke za upravljanje zrakoplova in izredne postopke za primer nevarnosti
in je skladna s predpisanimi certifikacijskimi specifikacijami, glede na
kategorijo zrakoplova;
11.  »majhno
popravilo« (Minor Repair) je majhna sprememba oziroma majhno popravilo
zrakoplova ali komponente in predstavlja spremembo oziroma popravilo, ki samo
ne vpliva neposredno na izpolnitev ustreznih tehničnih pogojev za plovnost,
vendar pomeni odstopanje od predpisanih tehničnih pogojev za plovnost, če se ne
izvede;
12.  »MTOM«
(Maximum Take-off Mass) je največja dovoljena vzletna masa zrakoplova;
13.  »nacionalno
spričevalo o plovnosti« (national airworthiness certificate) je
spričevalo, ki ga izda Uprava iz 31. točke tega odstavka na obrazcu iz točke IS
– 3.1.1. priloge tega pravilnika za zrakoplov, ki je bil vpisan v Register
zrakoplovov Republike Slovenije (v nadaljnjem besedilu: register) pred
uveljavitvijo Uredbe 1702/2003 in Agencija za ta tip zrakoplova ni izdala ali
priznala certifikata tipa; zrakoplov z nacionalnim spričevalom o plovnosti se
ne sme uporabljati v mednarodnem zračnem prometu po 28. 3. 2007;
14.  »obvezujoči
servisni bilten – SB« (Mandatory Service Bulletin – SB) je servisni
bilten iz 26. točke tega odstavka, ki je kot obvezujoč določen za zrakoplov v
plovnostno tehnični zahtevi pristojnega letalskega organa države izdajateljice
certifikata tipa, Agencije iz 4. točke tega odstavka ali Uprave iz 31. točke
tega odstavka;
15.  »organizacija
za vodenje stalne plovnosti – G organizacija« (an approved continuing
airworthiness management organization) je organizacija, ki ji je Uprava
izdala potrdilo za izvajanje nalog v skladu z določbo M.A.711 Uredbe 2042/2003
(v nadaljnjem besedilu: G organizacija);
16.  »organizacija
za vzdrževanje, potrjena v skladu z Uredbo 2042/2003 – Del-M, Poddel F – F
organizacija« (maintenance organization) je organizacija za vzdrževanje
zrakoplovov in komponent, razen tistih iz določbe M.A.201 (f) in (g) iz Uredbe
2042/2003 – Del M (v nadaljnjem besedilu: F organizacija);
17.  »organizacija
za vzdrževanje, potrjena v skladu z Uredbo 2042/2003 – Del-145 – organizacija
145« (maintenance organization) je organizacija za vzdrževanje zrakoplovov
in komponent (v nadaljnem besedilu: 145 organizacija);
18.  »plovnostno
tehnična zahteva« (Airworthiness Directive – AD) je zahteva Uprave
oziroma Agencije kot pogoj za zagotavljanje stalne plovnosti zrakoplova, ki se
lahko nanaša na zrakoplov, komponento, del ali vgrajeno opremo oziroma na
uporabo zrakoplova (v nadaljnjem besedilu: PTZ oziroma AD nota);
19.  »plovnost
zrakoplova« (airworthiness) pomeni izpolnjevanje vseh veljavnih
plovnostnih zahtev, ki zagotavljajo varno uporabo zrakoplova;
20.  »podatki
za vzdrževanje« (Maintenance Data) so katerikoli podatki, iz določbe
M.A.401 Uredbe 2042/2003 – Del-M, Poddel D;
21.  »potrdilo
o pregledu plovnosti zrakoplova« (Airworthiness Review Certificate) je
potrdilo o opravljenem pregledu plovnosti zrakoplova v skladu z določbo M.A.901
Uredbe 2042/2003 – Del-M, Poddel I;
22.  »potrdilo
o priznanju tipa« (Certificate of Type Acceptance) je listina, s katero
Agencija prizna certifikat tipa, ki so ga izdali pristojni letalski organi
države, ki ni članica Skupnosti, za določen tip zrakoplova, ki se vpiše v
register;
23.  »preizkusni
let« (test flight) pomeni preizkus letalnih sposobosti zrakoplova v
skladu s certifikatom tipa zrakoplova po odobrenem programu preizkusnega leta;
24.  »preverjanje
zrakoplova v letu« (check flight) je preverjanje posameznih letalnih
sposobnosti oziroma pravilnosti delovanja sistemov ali komponent zrakoplova;
25.  »seznam
minimalne opreme zrakoplova – MEL« (Minimum Equipment List – MEL) je
seznam, ki ga za posamezen zrakoplov potrdi Uprava in ki določa mejne pogoje
uporabe zrakoplova v primerih nepravilnosti v delovanju ali odpovedi opreme,
delov oziroma sistemov zrakoplova, kakor tudi omejitve za uporabo zrakoplova v
takih primerih;
26.  »servisni
bilten – SB« (Service Bulletin – SB) je priporočilo oziroma navodilo
imetnika certifikata tipa zrakoplova/komponente/dela/opreme za varno uporabo
zrakoplova/komponente/dela/opreme;
27.  »seznam
podatkov certifikata tipa« (Type Certificate Data Sheet – TCDS) je
sestavni del dokumenta certifikat tipa zrakoplova in vsebuje tehnične podatke,
podatke o letalnih sposobnostih in o zahtevah ter omejitvah uporabe zrakoplova;
28.  »spričevalo
o plovnosti (EASA)« (EASA airworthiness certificate) je spričevalo o
plovnosti, ki ga izda Uprava v skladu z določbo 21.A.173 Uredbe 1702/2003 –
Del-21, Poddel H, na obrazcu EASA Form 25 iz točke IS – 3.1.2. priloge tega
pravilnika;
29.  »spričevalo
o plovnosti z omejitvami (EASA)« (restricted certificate of airworthiness)
je spričevalo o plovnosti, ki ga izda Uprava v skladu z določbo 21.A.173 Uredbe
1702/2003 – Del-21, Poddel H, na obrazcu EASA Form 24 iz točke IS – 3.1.3.
priloge tega pravilnika (v nadaljnjem besedilu: spričevalo o plovnosti, če ni
izrecno navedeno, da gre samo za spričevalo o plovnosti z omejitvami);
30.  »stalna
plovnost« (Continuing Airworthiness) je sklop procesov, ki v vsakem
trenutku operativnosti zrakoplova zagotavljajo skladnost z zahtevami plovnosti,
ki zagotavljajo varno operacijo;
31.  »Uprava«
pomeni Upravo Republike Slovenije za civilno letalstvo – URSCL;
32.  »veliko
popravilo« (Major Repair) je velika sprememba oziroma veliko popravilo
zrakoplova ali komponente zrakoplova, ki neposredno vpliva na izpolnitev zahtev
iz predpisov o plovnosti;
33.  “VFR”
(Visual Flying Rules) so pravila vizualnega letenja;
34.  “zrakoplov
v nadzorovanem okolju” (an aircraft in a controlled environment) iz
določbe M.A.901(b) Uredbe 2042/2003 je zrakoplov, ki ga stalno vodi potrjena
organizacija za vodenje stalne plovnosti po M.A. Poddelu G Uredbe 2042/2003, ki
v preteklih 12 mesecih ni zamenjal organizacij in ga vzdržujejo potrjene
vzdrževalne organizacije. To vključuje vzdrževanje po določbi M.A.803(b) Uredbe
2042/2003, opravljeno in sproščeno v obratovanje po določbi M.A.801(b)2. ali po
določbi M.A.801(b)3. iste uredbe.
(2) Ostali izrazi in kratice,
uporabljeni v tem pravilniku, imajo enak pomen, kot ga določajo Zakon o
letalstvu (Uradni list RS, št. 18/01 in 114/02; v nadaljnjem besedilu: ZLet),
Pravilnik o licenciranju letalskega osebja – pilotov letal (Uradni list RS, št.
57/02) in predpisi o letalskih operacijah.
3. člen
(obseg urejanja)
Določbe tega pravilnika se ne uporabljajo
za zrakoplove iz Priloge II k Uredbi 1592/2002, za katere se uporabljajo
predpisi, ki urejajo plovnost teh naprav.
4. člen
(odgovornost za plovnost zrakoplova)
Za plovnost zrakoplova in izpolnjevanje
zahtev plovnosti je odgovoren lastnik v skladu z določbo M.A.201 Uredbe
2042/2003 – Del-M.
5. člen
(vrste spričeval in potrdil)
(1) Uprava izdaja spričevala o
plovnosti (EASA), spričevala o plovnosti z omejitvami (EASA), izvozna
spričevala o plovnosti in potrdila o pregledu plovnosti iz 7. člena tega
pravilnika ter izdaja in podaljšuje veljavnost nacionalnih spričeval o
plovnosti.
(2) Uprava izda spričevalo o plovnosti
(EASA) za zrakoplov, za katerega ugotovi skladnost z zadnjo revizijo certifikata
tipa, ki ga je izdala ali priznala Agencija brez omejitev, če so izpolnjeni
pogoji stalne plovnosti. Izda ga na obrazcu ″EASA Form 25″ iz točke IS – 3.1.2.
priloge tega pravilnika.
(3) Uprava izda spričevalo o plovnosti
z omejitvami (EASA) za zrakoplov, za katerega je Agencija izdala certifikat
tipa z omejitvijo, če je Uprava ugotovila skladnost zrakoplova z zadnjo
revizijo certifikata tipa in če so izpolnjeni pogoji stalne plovnosti. Izda ga
na obrazcu ″EASA Form 24″ iz točke IS – 3.1.3. priloge tega pravilnika.
(4) Uprava izda nacionalno spričevalo
o plovnosti za zrakoplov, za katerega Agencija ni priznala certifikata tipa,
bil pa je vpisan v register pred uveljavitvijo Uredbe 1702/2003. Izda ga na
obrazcu »Spričevalo o plovnosti (nacionalno)« iz točke IS – 3.1.1. priloge tega
pravilnika.
(5) Uprava izda izvozno spričevalo o
plovnosti v primeru izvoza zrakoplova v državo, ki ni članica Evropske unije,
po pregledu zrakoplova in ugotovitvi njegove skladnosti z zadnjo revizijo
certifikata tipa. Izda ga na obrazcu »Izvozno spričevalo o plovnosti« iz točke
IS – 3.2. priloge tega pravilnika.
(6) Uprava izda potrdilo o statusu
neplovnega zrakoplova zaradi izvoza zrakoplova po pregledu zrakoplova in ugotovitvi
neskladja z zadnjo revizijo certifikata tipa. Izda ga na obrazcu »Izjava ob
izvozu neplovnega zrakoplova ali proizvoda« iz točke IS – 3.3. priloge tega
pravilnika.
6. člen
(veljavnost spričeval)
(1) Spričevalo o plovnosti
(EASA) oziroma spričevalo o plovnosti (EASA) z omejitvami se izda brez datuma
poteka veljavnosti, pri čemer je zrakoplov ploven samo v primeru, če ima
veljavno potrdilo o pregledu plovnosti, ki je izdano v skladu z Uredbo
2042/2003 – Del-M.
(2) Nacionalno spričevalo o plovnosti
se izda z veljavnostjo praviloma 12 mesecev in je njegovo veljavnost potrebno
podaljšati glede na datum poteka veljavnosti, naveden v spričevalu.
(3) Izvozno spričevalo o plovnosti se
izda z veljavnostjo 60 dni od dneva izdaje.
(4) Uprava izda ali podaljša
veljavnost spričevala o plovnosti na osnovi pregleda zrakoplova, katerega
vsebina je določena v določbi M.A.710 Uredbe 2042/2003 – Del-M.
7. člen
(potrdilo o pregledu plovnosti)
(1) Potrdilo o pregledu
plovnosti izda Uprava na obrazcu „EASA Form 15a“ iz točke IS – 3.8.1. priloge
tega pravilnika ali pooblaščena G organizacija na obrazcu „EASA Form 15b“ iz
točke IS – 3.8.2. priloge tega pravilnika.
(2) Pogoji za izdajo potrdila o
pregledu plovnosti v pooblaščeni G organizaciji so določeni v Uredbi 2042/2003
– Del-M.
(3) Veljavnost potrdila o pregledu
plovnosti zrakoplova je 12 mesecev. Njegova veljavnost je pogoj za veljavnost
spričevala o plovnosti oziroma spričevala o plovnosti z omejitvijo.
8. člen
(vloge)
Uprava vodi postopke v zvezi z izdajo
dokumentov iz tega pravilnika na osnovi zahteve, ki jo mora lastnik oziroma
uporabnik zrakoplova predložiti Upravi na ustreznem izpolnjenem obrazcu iz
točke IS – 1. priloge tega pravilnika, glede na vsebino zahtevka predlagatelja.
9. člen
(spričevalo o plovnosti (EASA) in
spričevalo o plovnosti z omejitvami (EASA))
(1) Uprava opravi pregled
zrakoplova za izdajo spričevala o plovnosti (EASA) oziroma spričevala o
plovnosti z omejitvami (EASA) na osnovi zahteve, ki jo mora lastnik oziroma
uporabnik zrakoplova predložiti Upravi na izpolnjenem obrazcu iz točke IS –
1.1.1. priloge tega pravilnika.
(2) Vlogi mora predlagatelj priložiti
ustrezne dokumente iz točke IS – 2. in točke IS – 4.1. priloge tega pravilnika.
(3) Pri uvozu zrakoplova iz države
članice Evropske unije veljajo pogoji iz Uredbe 2042/2003 – Del-M.
10. člen
(nacionalno spričevalo o plovnosti)
(1) Uprava opravi pregled za
izdajo oziroma za podaljšanje veljavnosti nacionalnega spričevala o plovnosti
na osnovi zahteve, ki jo mora lastnik oziroma uporabnik zrakoplova predložiti
Upravi na izpolnjenem obrazcu iz točke IS – 1.1.3. priloge tega pravilnika.
(2) Vlogi mora predlagatelj priložiti
ustrezne dokumente iz točke IS – 2. in točke IS – 4.2. priloge tega pravilnika.
11. člen
(pregled zrakoplova in obseg pregleda)
(1) Uprava opravi pregled
zrakoplova zaradi ugotavljanja izpolnjevanja plovnostnih pogojev v naslednjih
primerih:
a) 
ob izdaji spričevala o plovnosti zrakoplova;
b) 
ob zamenjavi spričevala o plovnosti, in sicer v
primeru vloge za spremembo vrste letalske operacije, ki se želi izvajati z
zrakoplovom, kot tudi v primeru vloge za odpravo omejitev, vpisanih v
spričevalo o plovnosti zrakoplova;
c) 
zaradi izdaje potrdila o pregledu plovnosti;
d) 
najmanj vsakih 36 mesecev, čeprav je zrakoplov
v nadzorovanem okolju; v primeru spričevala o plovnosti (EASA) je to pregled za
izdajo potrdila o pregledu plovnosti; v primeru nacionalnega spričevala o
plovnosti, je to pregled za podaljšanje veljavnosti spričevala o plovnosti, ki
se lahko opravi tudi na osnovi priporočila pooblaščene organizacije vzdrževanja
(priporočilo je poročilo o opravljenem letnem pregledu pooblaščene organizacije
vzdrževanja);
e) 
če je zrakoplov poškodovan ali obstaja sum, da
je bil poškodovan;
f)  
v primeru uporabe zrakoplova, ki ni v skladu z
letalnim priročnikom zrakoplova;
g) 
v primeru dvoma, ali zrakoplov izpolnjuje
pogoje stalne plovnosti.
(2) Postopek za pregled zrakoplova se
praviloma začne na zahtevo stranke, lahko pa tudi po uradni dolžnosti, zlasti v
primerih iz točk e) do g) prejšnjega odstavka, če lastnik oziroma uporabnik ne
vloži zahtevka.
(3) Obseg pregleda zrakoplova je
določen v skladu z določbo M.A.710 Uredbe 2042/2003 – Del-M.
12. člen
(izdaja potrdila o pregledu plovnosti)
(1) Ob izdaji spričevala o
plovnosti (EASA) oziroma spričevala o plovnosti z omejitvami (EASA) Uprava
opravi pregled za izdajo potrdila o pregledu plovnosti in potrdilo izda na
obrazcu ″EASA Form 15a″ iz točke IS – 3.8.1. priloge tega pravilnika.
(2) Uprava izda potrdilo o pregledu
plovnosti po pregledu iz prejšnjega člena.
(3) Uprava lahko pooblasti G
organizacijo za izdajo potrdila o pregledu plovnosti iz točke IS – 3.8.2.
priloge tega pravilnika ali samo za izdajo priporočila.
(4) Izdano potrdilo o pregledu
plovnosti lahko G organizacija podaljša dvakrat zapored, v skladu z določbo
M.A.901 Uredbe 2042/2003 – Del-M, Poddel I.
(5) Pregled plovnosti se sme v skladu
z določbo M.A.710(d) Uredbe 2042/2003 – Del-M opraviti največ 90 dni pred
iztekom plovnosti, in sicer med izvajanjem pregleda vzdrževanja.
(6) Stranka je dolžna najmanj 10 dni
pred začetkom izvajanja pregleda plovnosti obvestiti Upravo o kraju in času
pregleda zrakoplova.
(7) V primeru prejetega priporočila G
organizacije mora Uprava v 30-dnevnem roku obvestiti vložnika zahtevka o
nadaljnjem postopku izdaje potrdila o pregledu plovnosti.
(8) Priporočilo o pregledu plovnosti
zrakoplova, ki ga je izdala G organizacija, ne sme biti starejše od 30 dni od
dneva njegove izdaje.
(9) Za zrakoplove, ki niso v
nadzorovanem okolju in niso v komercialni rabi, predstavlja poročilo o
opravljenem letnem pregledu v pooblaščeni organizaciji za vzdrževanje priporočilo
Upravi za izdajo potrdila o pregledu plovnosti. Enako velja tudi za priporočilo
G organizacije, ki nima privilegijev za opravljanje pregledov plovnosti, če je
pregled opravljen v skladu z določbo M.A.710 Uredbe 2042/2003 in če Uprava, na
podlagi prejetega zahtevka lastnika ali operatorja zrakoplova, ki mu je
priznano navedeno priporočilo, oceni, da je izdaja potrdila o pregledu
plovnosti upravičena.
13. člen
(plovnostne zahteve)
(1) Uprava izda ali podaljša
veljavnost spričevala o plovnosti na osnovi dokazil o skladnosti z zadnjo
revizijo certifikata tipa in na osnovi dokazil o izpolnjevanju plovnostnih
zahtev v skladu s tem pravilnikom.
(2) Poleg zahtev iz prejšnjega
odstavka morajo biti izpolnjeni tudi pogoji stalne plovnosti zrakoplova.
(3) V postopku ugotavljanja plovnosti
zrakoplova lahko Uprava v zvezi z zagotavljanjem varnega letenja postavi
dodatne zahteve.
(4) Plovnost zrakoplova se ugotavlja s
pregledom za ugotavljanje plovnosti, ki lahko obsega pregled dokumentacije
zrakoplova, pregled zrakoplova na zemlji in preizkus zrakoplova v letu.
14. člen
(pogoji za pregled)
(1) Vložnik in Uprava se
dogovorita za čas in kraj pregleda glede na določbe 12. člena tega
pravilnika. Vložnik ali njegov pooblaščenec mora predložiti vso predpisano dokumentacijo,
ki se glede na vsebino zahtevka zahteva po tem pravilniku.
(2) Zrakoplov mora biti vzdrževan v
skladu s potrjenim sistemom vzdrževanja, pri čemer mora biti letni pregled opravljen
v pooblaščeni organizaciji za vzdrževanje zrakoplovov. Pooblaščena organizacija
vzdrževanja je F organizacija ali 145 organizacija.
(3) V času pregleda mora zrakoplov
izpolnjevati plovnostne zahteve.
15. člen
(zapisnik o pregledu)
O pregledu zrakoplova zaradi ugotavljanja
plovnosti se vodi zapisnik.
16. člen
(zahteve za nov tip zrakoplova)
(1) Za nov tip zrakoplova, ki
se uvaža v Slovenijo, mora vložnik zahtevka predložiti Upravi dokumentacijo
zrakoplova iz točke IS – 4.1. priloge tega pravilnika.
(2) Zrakoplov mora imeti
certifikat tipa, ki ga je izdala oziroma priznala Agencija.
(3) Vložnik zahtevka za izdajo
spričevala o plovnosti za nov tip zrakoplova mora zagotoviti Upravi redno
pošiljanje revizij dokumentacije, predane Upravi, vključno s SB, ki jih
objavljajo proizvajalci.
(4) Na zahtevo Uprave mora vložnik
zagotoviti ustrezno usposabljanje za tip zrakoplova pooblaščenemu osebju
Uprave.
17. člen
(ukrepi v primeru dvoma ali
neizpolnjevanja zahtev)
(1) Vsako odstopanje od zahtev stalne
plovnosti pomeni, da je zrakoplov neploven.
(2) Uprava lahko kadarkoli v okviru
zakonskih pooblastil in na osnovi utemeljenih dejstev odvzame, razveljavi ali
omeji izdano potrdilo o pregledu plovnosti.
(3) Uprava lahko kadarkoli v okviru
zakonskih pooblastil in na osnovi utemeljenih dejstev prekliče veljavnost
izdanega spričevalo o plovnosti.
(4) Lastnik oziroma uporabnik mora
Upravi dostaviti spričevalo o plovnosti na zahtevo v roku 14 dni od prejema
zahtevka.
18. člen
(dodatne zahteve pri uvozu rabljenih
zrakoplovov)
(1) Za zrakoplove, ki se prvič
vpisujejo v register in so stari več kot 20 let, se izda spričevalo o
plovnosti, vendar je njihova uporaba praviloma omejena na zasebno rabo, kar pa
ne velja za zrakoplove, ki so v prometni kategoriji. Pri uvozu mora zrakoplov
izpolnjevati veljavne plovnostne zahteve in okoljevarstvene zahteve.
(2) Rabljeni uvoženi zrakoplov se
razvrsti v kategorijo, v katero je bil vpisan v državi, iz katere se uvozi,
oziroma v nižjo kategorijo, v odvisnosti od njegovega vzdrževanja. Zrakoplov se
lahko prekategorizira v višjo kategorijo na osnovi pregleda in v skladu s
pogoji in zahtevami Uprave.
(3) Za zrakoplov, ki v celoti ne
izpolnjuje zahtev v zvezi s certifikatom tipa in stalno plovnostjo in to ne
vpliva na varnost, se lahko izda spričevalo o plovnosti z omejitvami, vendar se
v tem primeru ne more uporabljati v komercialne namene.
(4) Pri uvozu zrakoplova Uprava lahko
zahteva pregled pri pooblaščeni organizaciji za vzdrževanje zaradi preverjanja
izpolnjevanja veljavnih plovnostnih zahtev.
(5) Zrakoplov mora imeti ob uvozu v
Republiko Slovenijo veljavno izvozno spričevalo o plovnosti, izdano s strani
pristojnih letalskih organov države izvoznice zrakoplova, razen pri uvozu iz
države članice Evropske unije, kjer se zahteva dokumentacija, ki je predpisana
z Uredbo 1702/2003 – Del-21.
(6) Ne glede na prejšnji odstavek
lahko Uprava, dokler se Uredba 1702/2003 ne začne uporabljati v celoti v vseh
državah članicah Evropske unije, zahteva izvozno spričevalo o plovnosti tudi
pri uvozu zrakoplova iz države članice Evropske unije/EASA, zlasti, če se tako
spričevalo zahteva pri uvozu v drugo državo članico Evropske unije.
19. člen
(vgrajena nedelujoča oprema)
(1) Zrakoplovu, ki ima vgrajeno
nedelujočo opremo, se praviloma ne izda oziroma se ne podaljša veljavnost spričevala
o plovnosti.
(2) Nedelujoča oprema in naprave
morajo biti vidno označene kot nedelujoče in navedene v HIL.
(3) Napake glede vgrajene nedelujoče
opreme morajo biti odpravljene v skladu s potrjeno MEL. Za zrakoplove, ki
nimajo potrjene MEL, morajo biti take napake odpravljene na prvem 100-urnem
pregledu ali najkasneje v treh mesecih, če s potrjenim programom vzdrževanja
zrakoplova ni določeno drugače.
20. člen
(testiranje navigacijske opreme)
Navigacijsko opremo zrakoplova je treba
testirati za VFR operacije vsakih 24 mesecev, za IFR operacije pa vsakih 12
mesecev oziroma v roku, ki je določen v navodilu iz točke IS – 8. priloge tega
pravilnika.
21. člen
(sprejemljivost delov, ki se lahko
vgradijo na zrakoplov)
(1) V zrakoplov je dovoljeno
vgraditi brezhibne in nepoškodovane komponente, opremo in dele, ki so
certificirani za uporabo v letalstvu in so izdelani oziroma vzdrževani v pooblaščeni
organizaciji za proizvodnjo oziroma v pooblaščeni organizaciji za vzdrževanje
ter opremljeni z dokumenti, predpisanimi z Uredbo 1702/2003 – Del-21.
(2) Del, komponenta ali oprema s pretečenim
resursom oziroma življenjsko dobo se ne sme vgraditi v zrakoplov.
22. člen
(poročanje o tehničnih problemih)
(1) Vsak operator kot tudi
vsakdo, ki razpolaga s koristnimi informacijami v zvezi z varnostjo letenja,
vključno z navigacijskimi službami zračnega prometa, mora poročati o kakršnem
koli dogodku, nepravilnosti, odpovedi ali napaki, ki se je zgodila ali je
kadarkoli zaznana, ki bi lahko ali je ogrozila varno operacijo zrakoplova. Pri
tem se upošteva, da so primeri obveznega poročanja zajeti v navodilu iz točke
IS – 7.1. priloge tega pravilnika. Tudi pooblaščene organizacije vzdrževanja so
dolžne obveščati Upravo o najdenih napakah pri izvajanju pregledov.
(2) O dogodkih, ki so si podobni, se
poroča ločeno in pri tem enkratno poročanje ni sprejemljivo.
(3) Vsak subjekt iz določbe M.A.201
Uredbe 2042/2003 mora poslati poročilo o tehničnih problemih Upravi na obrazcu
iz točke 7.2. priloge tega pravilnika in v skladu z zahtevami Dela-M Uredbe
2042/2003 obvestiti tudi proizvajalca oziroma imetnika certifikata tipa
zrakoplova.
(4) Velika popravila in preglede, ki
se nanašajo na taka popravila, odobri Uprava na osnovi odobrenega načrta popravila.
23. člen
(izvozno spričevalo o plovnosti)
(1) Izvozno spričevalo o plovnosti
izda Uprava na zahtevo lastnika zaradi izvoza zrakoplova v drugo državo, ki ni
članica EU. Takšno izvozno spričevalo ne nadomesti spričevala o plovnosti.
(2) Izvozno spričevalo ostalih
proizvodov, delov (razen standardnih delov) in naprav je potrdilo o vrnitvi v
uporabo oziroma v obratovanje, ki ga izda pooblaščena organizacija za
proizvodnjo oziroma pooblaščena organizacija za vzdrževanje na obrazcu iz točke
IS – 3.4. priloge tega pravilnika, v zvezi z Uredbo 1702/2003 in Uredbo
2042/2003.
(3) Če država uvoznica zrakoplova nima
dodatnih zahtev, izda Uprava izvozno spričevalo o plovnosti za zrakoplov, ki
izpolnjujejo predpisane zahteve glede plovnosti, v skladu z veljavnimi
predpisi, na obrazcu iz točke IS – 3.2. priloge tega pravilnika.
(4) Postopek za izdajo izvoznega
spričevala o plovnosti je enak postopku za izdajo spričevala o plovnosti.
24. člen
(potrdilo o statusu neplovnega zrakoplova
zaradi izvoza)
Na zahtevo lastnika Uprava izda potrdilo o
statusu neplovnega zrakoplova zaradi izvoza, ki vsebuje izpis podatkov o
zrakoplovu, pridobljenih na osnovi pregleda iz četrtega odstavka 13. člena
tega pravilnika. Potrdilo izda na obrazcu: »Izjava ob izvozu neplovnega
zrakoplova ali proizvoda« iz točke IS – 3.3. priloge tega pravilnika.
25. člen
(posebna dovoljenja za lete)
(1) Če zrakoplovu ni mogoče izdati
spričevala o plovnosti ali podaljšati njegove veljavnosti, Uprava pa oceni, da
je zrakoplov ob upoštevanju določenih omejitev varen za letenje, mu Uprava
lahko izda dovoljenje za poseben let.
(2) Dovoljenje iz prejšnjega odstavka
se lahko izda za preizkusni let, za prelet zrakoplova in v drugih podobnih
primerih, ko Uprava ugotovi, da je zrakoplov, ob določenih omejitvah, varen za
letenje. Tako dovoljenje je veljavno samo v slovenskem zračnem prostoru.
(3) Na zahtevo lastnika oziroma
uporabnika zrakoplova izda Uprava dovoljenje za preizkusni let v primerih, ko
preverjanja delovanja zrakoplova ali njegovih sistemov ni možno izvesti v
okviru veljavnega spričevala o plovnosti. Taki primeri so zlasti: spremembe na
zrakoplovu in sistemih, ki še nimajo ustreznega certifikata; izvedba
vzdrževalnih del takega obsega, da je za funkcionalno preverjanje delovanja
zrakoplova in njegovih sistemov treba izvesti preizkusni let pod posebnimi
pogoji priprave leta in ob posebni pripravi ustrezno usposobljene posadke, vse
v skladu s programom takega preizkusnega leta; velik poseg v strukturo
zrakoplova; izvedba modifikacije oziroma vgradnja opreme v takem obsegu, da
vpliva na upravljivost zrakoplova glede na njegove ugotovljene lastnosti ob
izdaji certifikata tipa. Natančnejša navodila glede preizkusov zrakoplovov v
letu so določena v točki IS – 6.6. priloge tega pravilnika.
(4) Lastnik oziroma uporabnik
zrakoplova mora določiti pogoje za izvajanje preizkusnega leta v potrjenem
organizacijskem priročniku za vodenje stalne plovnosti zrakoplova.
(5) Dovoljenje za preizkusni let
oziroma preizkusne lete se izda na obrazcu iz točke IS – 3.6. priloge tega
pravilnika. Dovoljenje za tehnični let se izda na obrazcu iz točke IS – 3.7.
priloge tega pravilnika.
(6) Na zrakoplovu so med posebej
odobrenim letom iz tega člena lahko prisotne samo osebe, ki so navedene v
izdanem dovoljenju.
26. člen
(objava in spremembe prilog)
(1) Uprava v skladu z določbo četrtega
odstavka 197. člena ZLet določi tehnična pravila in v zvezi z njimi prilagodi
obrazce in navodila iz priloge tega pravilnika glede na dejanske potrebe in v
skladu z veljavnimi predpisi. Spremembe označi kot revizije in jih objavi na
svoji spletni strani.
(2) Spremembe obrazcev in navodil iz
prejšnjega odstavka se na praviloma enkrat letno objavijo kot spremembe tega
pravilnika.

Priloga:
Obrazci in navodila

Pravilnik o plovnosti zrakoplovov (Uradni list
RS, št. 39/05)
vsebuje naslednji prehodni in končno določbo:
»27. člen
(prenehanje
veljavnosti)
(1) V skladu z določbami 203.,
204., 205. in 207. člena ZLet z dnem uveljavitve tega pravilnika prenehajo
veljati 203., 204., 205. ter druga alineja 5. točke 207. člena ZLet.
(2) Z dnem uveljavitve tega pravilnika
se prenehajo uporabljati:
-      
Pravilnik o postopku in načinu ugotavljanja sposobnosti letal za plovbo
(Uradni list SFRJ, št. 35/80),
-      
Pravilnik o homologaciji letala, motorja, propelerja, padala, balona,
zmaja in opreme letala (Uradni list SFRJ, št. 54/88),
-      
Pravilnik o posebnih pogojih za izdelavo in spremembe na letalu,
motorju, propelerju, padalu in opremi letala, načinu izdelave
tehničnotehnološke dokumentacije in tehnični kontroli izdelave (Uradni list
SFRJ, št. 75/88).
(3) Za zrakoplove, za katere se v
skladu s predpisi o razvrščanju zrakoplovov uporabljajo določbe 2. točke
206. člena ZLet do vključno 28. septembra 2008, se do istega dne
uporabljajo določbe Pravilnika o napravah in opremi, ki morajo biti vdelani v
letalo, odvisno od njegove kategorije in namena (Uradni list SFRJ, št. 59/84),
kolikor niso nadomeščene z drugimi predpisi.
28. člen
(uporaba)
(1) Določba točke d) prvega odstavka
11. člena tega pravilnika se uporablja do 28. septembra 2008.
(2) Glede določb tega pravilnika, ki
se nanašajo na izvajanje pregledov za plovnost v pooblaščeni G organizaciji,
velja prehodno obdobje v skladu z Uredbo 2042/2003.
(3) V prehodnem obdobju, to je od
uveljavitve tega pravilnika do 28. septembra 2005, morajo biti izpolnjene
zahteve za stalno plovnost, kot so določene v Delu-M iz Uredbe 2042/2003,
kolikor četrti in peti odstavek tega člena ne določata drugače.
(4) V skladu z določbo tretjega
odstavka 7. člena Uredbe 2042/2003 se z dnem uveljavitve tega pravilnika
odloži uporaba v nadaljevanju navedenih določb navedene uredbe, in sicer:
1.    
za zrakoplove v nekomercialni rabi:
- 
določba M.A.801(b)2. navedene uredbe se ne uporablja do
28. septembra 2008;
- 
Poddel I iz Dela-M navedene uredbe se ne uporablja do 28. septembra
2008;
2.    
za zrakoplove, ki se uporabljajo za komercialni prevoz, se Poddel I iz
Dela-M navedene uredbe ne uporablja do 28. septembra 2008.
(5) Ne glede na drugo alineo 1. točke
in 2. točko prejšnjega odstavka se Poddel I iz Dela-M Uredbe 2042/2003 lahko
začne uporabljati postopno pred 28. septembrom 2008, kolikor bodo
izpolnjeni pogoji po določbi M.A.901 Uredbe 2042/2003 glede organizacije G in v
odvisnosti od dejanske vzpostavitve nadzora plovnosti v potrjeni organizaciji
za vodenje stalne plovnosti v skladu z določbami Poddela G iz Dela-M navedene
uredbe.
(6) Dela, opravljena na podlagi
privilegijev iz obstoječih veljavnih dovoljenj letalskega mehanika Tip I in Tip
II, ki so bila izdana v skladu s Pravilnikom o strokovni izobrazbi, strokovnem
usposabljanju, izpitih, dovoljenjih in pooblastilih letalsko-tehničnega osebja
in letalskega osebja tehnične priprave (Uradni list SFRJ, št. 35/78, 12/88 –
popravek in 8/89), Uprava prizna za dela, opravljena v skladu s tem pravilnikom,
in sicer:
1.    
za zrakoplove z največjo dovoljeno vzletno maso (MTOM) nad 5700 kg – do 28. septembra 2005 in
2.    
za zrakoplove z največjo dovoljeno vzletno maso (MTOM) 5700 kg ali manj – do 28. septembra 2006,
vse v obsegu, kot je določen z navedenim pravilnikom, in
v skladu s predpisi o strokovni izobrazbi, strokovni usposobljenosti, izpitih
in licencah oziroma potrdilih tehničnega osebja v letalstvu.
(7) Uprava obvesti Komisijo Evropske
unije in Agencijo (EASA) o uporabi določb tretjega odstavka 7. člena Uredbe
2042/2003 ter določb drugega in tretjega odstavka 5. člena Uredbe
1702/2003.
29. člen
(veljavnost)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah Pravilnika o plovnosti
zrakoplovov (Uradni list RS, št. 102/07) spreminja 28. člen pravilnika
tako, da se glasi:
»28. člen
(uporaba)
(1) Določba točke d) prvega odstavka
11. člena tega pravilnika se uporablja do 28. septembra 2008.
(2) Glede določb tega pravilnika, ki
se nanašajo na izvajanje pregledov za plovnost v pooblaščeni G organizaciji,
velja prehodno obdobje v skladu z Uredbo 2042/2003.
(3) V prehodnem obdobju, to je od
uveljavitve tega pravilnika do 28. septembra 2005, morajo biti izpolnjene
zahteve za stalno plovnost, kot so določene v Delu-M iz Uredbe 2042/2003,
kolikor četrti in peti odstavek tega člena ne določata drugače.
(4) V skladu z določbo tretjega
odstavka 7. člena Uredbe 2042/2003 se z dnem uveljavitve tega pravilnika
odloži uporaba v nadaljevanju navedenih določb navedene uredbe, in sicer:
1.    
za zrakoplove v nekomercialni rabi:
- 
določba M.A.801(b)2. navedene uredbe se ne uporablja do
28. septembra 2008;
- 
Poddel I iz Dela-M navedene uredbe se ne uporablja do 28. septembra
2008;
2.    
za zrakoplove, ki se uporabljajo za komercialni prevoz, se Poddel I iz
Dela-M navedene uredbe ne uporablja do 28. septembra 2008.
(5) Ne glede na drugo alineo 1. točke
in 2. točko prejšnjega odstavka se Poddel I iz Dela-M Uredbe 2042/2003 lahko
začne uporabljati postopno pred 28. septembrom 2008, kolikor bodo
izpolnjeni pogoji po določbi M.A.901 Uredbe 2042/2003 glede organizacije G in v
odvisnosti od dejanske vzpostavitve nadzora plovnosti v potrjeni organizaciji
za vodenje stalne plovnosti v skladu z določbami Poddela G iz Dela-M navedene
uredbe.
(6) V zvezi z določbo tretjega odstavka 10.
člena Uredbe 1592/2002 in določbo tretjega odstavka 7. člena Uredbe 2042/2003
se za zrakoplove v nekomercialni rabi do 28. septembra 2008 odloži uporaba
določb M.A. 201(a)4., M.A. 302 in M.A. 801(b)3. iz Priloge I k Uredbi
2042/2003. 
(7) Oseba, odgovorna za plovnost zrakoplova
v nekomercialni rabi, mora v obdobju iz prejšnjega odstavka vzdrževati
zrakoplov in sorodne proizvode ter letalske proizvode, dele in naprave v skladu
z navodili nosilca certifikata tipa zrakoplova, delov in naprav ter
plovnostno-tehničnimi zahtevami, ki jih izda država registracije zrakoplova.
(8) Dela, opravljena na podlagi
privilegijev iz obstoječih veljavnih dovoljenj letalskega mehanika Tip I in Tip
II, ki so bila izdana v skladu s Pravilnikom o strokovni izobrazbi, strokovnem
usposabljanju, izpitih, dovoljenjih in pooblastilih letalsko-tehničnega osebja
in letalskega osebja tehnične priprave (Uradni list SFRJ, št. 35/78, 12/88 –
popravek in 8/89), Uprava prizna za dela, opravljena v skladu s tem pravilnikom,
in sicer:
1.    
za zrakoplove z največjo dovoljeno vzletno maso (MTOM) nad 5700 kg – do 28. septembra 2005 in
2.    
za zrakoplove z največjo dovoljeno vzletno maso (MTOM) 5700 kg ali manj – do 28. septembra 2006,
vse v obsegu, kot je določen z navedenim pravilnikom, in
v skladu s predpisi o strokovni izobrazbi, strokovni usposobljenosti, izpitih
in licencah oziroma potrdilih tehničnega osebja v letalstvu.
(9) Uprava obvesti Komisijo Evropske
unije in Agencijo (EASA) o uporabi določb tretjega odstavka 7. člena
Uredbe 2042/2003 ter določb drugega in tretjega odstavka 5. člena Uredbe
1702/2003.«;
ter vsebuje naslednjo končno določbo:
»4. člen
Ta pravilnik začne veljati naslednji dan po
objavi v Uradnem listu Republike Slovenije.«.