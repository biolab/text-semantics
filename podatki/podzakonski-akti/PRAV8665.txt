1. člen
Ta pravilnik določa način, obliko in vsebino poročanja, ki omogoča
spremljanje podatkov iz evidenc o stroških dela (v nadaljnjem besedilu:
evidence).
2. člen
Delodajalci v skladu z Zakonom o evidencah na področju dela
in socialne varnosti (Uradni list RS, št. 40/06), osebam, ki potrebujejo
podatke iz evidenc za opravljanje zakonsko določenih nalog oziroma za vodenje
zbirk podatkov o posameznikih ali posameznicah ter za namene izvajanja
statističnih, socialno-ekonomskih in drugih raziskovanj, ki imajo zakonsko
podlago, sporočajo podatke o stroških dela na načine, v oblikah in obsegih,
določenih v predpisih, ki uvajajo obveznosti ter določajo načine, oblike in
vsebine poročanja podatkov o stroških dela.
3. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 007-794/2007/14
Ljubljana, dne 12. decembra 2007
EVA 2007-1611-0199
dr. Andrej Bajuk l.r.
Minister
za finance