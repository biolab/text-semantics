1. člen
S tem pravilnikom se sprejme
gozdnogospodarski načrt gozdnogospodarske enote Mehovo (2012–2021), št.
07-23/12 z dne 21. 8. 2012, ki ga je za obdobje od 1. januarja 2012 do
31. decembra 2021 izdelal Zavod za gozdove Slovenije, Območna enota Novo
mesto.
2. člen
Gozdnogospodarska enota Mehovo, ki meri
7.293,92 ha, se nahaja v Gozdnogospodarskem območju Novo mesto, v Mestni
občini Novo mesto, oziroma v katastrskih občinah Gabrje, Cerovec, Lakovnice,
Stare Žage, Dobindol in Vinja Vas.
3. člen
V gozdnogospodarski enoti Mehovo je s
1. januarjem 2012 ugotovljeno naslednje stanje gozdov:
a)     lastništvo: 73,60 % zasebnih gozdov v lasti fizičnih ali pravnih
oseb, 25,20 % državnih gozdov in 1,20 % gozdov lokalnih skupnosti;
b)     površina: 5.643,80 ha, od katere je 5.608,49 ha večnamenskih
gozdov, in 35,31 ha varovalnih gozdov;
c)     lesna zaloga: 358,40 m³/ha, od tega 57,0 m³/ha iglavcev in 301,4 m³/ha
listavcev;
d)     tekoči letni prirastek: 10,87 m³/ha, od tega 2,14 m³/ha iglavcev in
8,73 m³/ha listavcev.
4. člen
(1) V gozdnogospodarskem načrtu
gozdnogospodarske enote Mehovo (2012–2021) je na podlagi ugotovljenega stanja
gozdov, analize preteklega gospodarjenja, zakonitosti razvoja gozdov ter
pridobljenih spoznanj pri spremljanju razvoja gozdov v gozdnogospodarski enoti
Mehovo določeno, da so najbolj poudarjene funkcije gozdov, ki določajo način
gospodarjenja z gozdom:
-       
proizvodne funkcije na površini 5.652,38 ha,
-       
ekološke funkcije na površini 679,01 ha in
-       
socialne funkcije na površini 282,38 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Mehovo (2011–2020) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Mehovo za
obdobje od 1. januarja 2012 do 31. decembra 2021 določeni naslednji
ukrepi:
-       
najvišji možni posek v višini 537.262 m³, od tega 82.239 m³ iglavcev in
455.023 m³ listavcev,
-       
gojitvena dela, potrebna za ohranitev in razvoj gozdov na površini
664,75 ha,
-       
nega drogovnjaka na površini 223,65 ha,
-       
varstvena dela, potrebna za zaščito pred divjadjo in sicer zaščita sadik
gozdnega drevja s 2.500 tulci,
-       
varstvena dela, potrebna za zaščito pred boleznimi in žuželkami, v
obsegu 200 delovnih dni in
-       
nega habitatov prosto živečih živali in sicer vzdrževanje travinj na
površini 40,0 ha, sadnja sadik plodonosnega drevja v obsegu 4 delovnih dni,
vzdrževanje vodnih virov v obsegu 13 delovnih dni, vzdrževanje sadnega drevja v
obsegu 5 delovnih dni ter načrtno puščanje biomase v gozdu v obsegu 40 delovnih
dni.
(2) V gozdnogospodarskem načrtu
gozdnogospodarske enote Mehovo (2012–2021) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Mehovo v obdobju
od uveljavitve tega pravilnika do 31. decembra 2021 se morajo upoštevati
cilji, usmeritve in ukrepi, določeni v gozdnogospodarskem načrtu
gozdnogospodarske enote Mehovo (2012–2021).
7. člen
Po en izvod gozdnogospodarskega načrta
gozdnogospodarske enote Mehovo (2012–2021) je na vpogled na sedežu Zavoda za
gozdove Slovenije, Območne enote Novo mesto, Gubčeva 15, Novo mesto, na sedežu
Zavoda za gozdove Slovenije, Krajevne enote Gorjanci, Šmihelska 14, Novo mesto
in na Ministrstvu za kmetijstvo in okolje, Dunajska 22, Ljubljana, kjer se
hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Mehovo (2012–2021).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-596/2012
Ljubljana, dne 28. januarja 2013
EVA 2012-2330-0072
Franc Bogovič l.r.
Minister za kmetijstvo in okolje