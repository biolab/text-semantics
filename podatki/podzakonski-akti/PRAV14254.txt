1. člen
S tem pravilnikom se določajo merila sorazmernosti pri
ugotavljanju pogoja znižanja prihodkov po:
-       
tretjem odstavku 24. člena Zakona o interventnih ukrepih za omilitev in
odpravo posledic epidemije COVID-19 (Uradni list RS, št. 80/20, 152/20 –
ZZUOOP, 175/20 – ZIUOPDVE, 203/20 – ZIUPOPDVE in 15/21 – ZDUOP; v nadaljnjem
besedilu: ZIUOOPE);
-       
tretjem odstavku 2. člena Zakona o interventnih ukrepih za pripravo na
drugi val COVID-19 (Uradni list RS, št. 98/20 in 152/20 – ZZUOOP; v nadaljnjem
besedilu: ZIUPDV);
-       
tretjem odstavku 68. člena in drugem odstavku 91. člena Zakona o
začasnih ukrepih za omilitev in odpravo posledic COVID-19 (Uradni list RS, št.
152/20 in 175/20 – ZIUOPDVE; v nadaljnjem besedilu: ZZUOOP).
2. člen
Prejemniku pomoči po tretjem odstavku 24. člena ZIUOOPE in po
tretjem odstavku 2. člena ZIUPDV, ki ni posloval celo leto 2019 oziroma 2020,
prejete pomoči zaradi pogoja znižanja prihodkov ni treba vračati, če so se
povprečni mesečni prihodki v letu 2020 glede na povprečne mesečne prihodke v
letu 2019 znižali za več kot 10 %. Pri tem se povprečni mesečni prihodki
posameznega leta izračunajo na naslednji način:
-       
za leto 2019: (prihodki v letu x 30,4)/število dni poslovanja v letu,
-       
za leto 2020: (prihodki v letu x 30,5)/število dni poslovanja v letu.
3. člen
(1) Prejemniku pomoči po tretjem odstavku 24. člena ZIUOOPE
in po tretjem odstavku 2. člena ZIUPDV, ki v letu 2019 ni posloval, prejete
pomoči zaradi pogoja znižanja prihodkov ni treba vračati, če so se povprečni
mesečni prihodki v letu 2020 glede na povprečne mesečne prihodke v letu 2020 do
12. marca 2020 znižali za več kot 10 %. Pri tem se povprečni mesečni prihodki v
letu 2020 do 12. marca 2020 izračunajo na naslednji način:
(prihodki v letu 2020 do 12. marca 2020 x 30,5)/število
dni poslovanja v letu 2020 do 12. marca 2020.
(2) Povprečni mesečni prihodki v letu 2020 se izračunajo na
način iz druge alineje prejšnjega člena.
3.a člen
(1) Prejemniku pomoči
po tretjem odstavku 24. člena ZIUOOPE in po tretjem odstavku 2. člena ZIUPDV
prejete pomoči zaradi pogoja znižanja prihodkov ni treba vračati, če so se
prihodki na povprečno število zaposlenih v letu 2020 glede na prihodke na
povprečno število zaposlenih v letu 2019 znižali za več kot 10 %. Pri tem se
prihodki na povprečno število zaposlenih v letu 2019 oziroma 2020 izračunajo na
naslednji način:
-       
za upravičence pravne osebe: prihodki/povprečno število zaposlenih,
-       
za upravičence fizične osebe: prihodki/(povprečno število zaposlenih +
1).
(2) Poprečno število
zaposlenih iz prejšnjega odstavka se za posamezno obdobje izračuna na naslednji
način zaokroženo na dve decimalki:
število delovnih ur, za katero so zaposleni dobili
plačo oziroma nadomestilo plače v breme delodajalca/število možnih delovnih ur.
Pri tem se za plačo oziroma nadomestilo plače
v breme delodajalca štejejo vse plače in nadomestila plače, ki jih delodajalec
izplača, ne glede na to, ali so delodajalcu nekatera izplačila refundirana iz
javnofinančnih virov.
(3) Prejemniku pomoči
po tretjem odstavku 24. člena ZIUOOPE in po tretjem odstavku 2. člena ZIUPDV,
ki v letu 2019 ni posloval, prejete pomoči zaradi pogoja znižanja prihodkov ni
treba vračati, če so se prihodki na povprečno število zaposlenih v letu 2020
glede na prihodke na povprečno število zaposlenih v letu 2020 do 12. marca 2020 znižali za več kot 10 %. Pri tem se
prihodki na povprečno število zaposlenih v letu 2020 do 12. marca 2020 izračunajo na naslednji način:
prihodki v letu 2020 do 12. marca
2020/povprečno število zaposlenih v letu 2020 do 12. marca
2020.
Prihodki na povprečno število zaposlenih v
letu 2020 in povprečno število zaposlenih v letu 2020 in v letu 2020 do
12. marca 2020 se izračunajo na način iz prvega in drugega odstavka tega
člena.
3.b člen
(1) Prejemniku pomoči
po tretjem odstavku 24. člena ZIUOOPE in po tretjem odstavku 2. člena ZIUPDV
prejete pomoči zaradi pogoja znižanja prihodkov ni treba vračati, če so se prihodki
na vrednost osnovnih sredstev, brez zemljišč, v letu 2020 glede prihodke na
vrednost osnovnih sredstev, brez zemljišč, v letu 2019 znižali za več kot 10 %.
Pri tem se prihodki na vrednost osnovnih sredstev, brez zemljišč, v letu 2019
oziroma 2020 izračunajo na naslednji način:
prihodki/(vrednost osnovnih sredstev, brez zemljišč +
1).
(2) Kot vrednost
osnovnih sredstev, brez zemljišč, se upošteva vrednost osnovnih sredstev brez
zemljišč iz bilance stanja na zadnji dan posameznega primerjalnega obdobja.
(3) Prejemniku pomoči
po tretjem odstavku 24. člena ZIUOOPE in po tretjem odstavku 2. člena ZIUPDV,
ki v letu 2019 ni posloval, prejete pomoči zaradi pogoja znižanja prihodkov ni
treba vračati, če so se prihodki na vrednost osnovnih sredstev, brez zemljišč,
v letu 2020 glede na prihodke na vrednost osnovnih sredstev, brez zemljišč, v
letu 2020 do 12. marca 2020 znižali za
več kot 10 %. Pri tem se prihodki na vrednost osnovnih sredstev, brez zemljišč,
v letu 2020 do 12. marca 2020 izračunajo na naslednji način:
prihodki v letu 2020 do 12. marca
2020/(vrednost osnovnih sredstev, brez zemljišč, na dan 12. marca 2020 + 1).
Prihodki na vrednost osnovnih sredstev, brez
zemljišč, v letu 2020 se izračunajo na način iz prvega in drugega odstavka tega
člena.
4. člen
Prejemniku pomoči po tretjem odstavku 68. člena in drugem
odstavku 91. člena ZZUOOP, ki ni posloval celo leto 2019 oziroma 2020, prejete
pomoči zaradi pogoja znižanja prihodkov ni treba vračati, če so se povprečni
mesečni prihodki v letu 2020 glede na povprečne mesečne prihodke v letu 2019
znižali za več kot 20 %. Pri tem se povprečni mesečni prihodki posameznega leta
izračunajo na način iz 2. člena tega pravilnika.
5. člen
(1) Prejemniku pomoči po tretjem odstavku 68. člena in drugem
odstavku 91. člena ZZUOOP, ki v letu 2019 ni posloval, prejete pomoči zaradi
pogoja znižanja prihodkov ni treba vračati, če so se povprečni mesečni prihodki
v letu 2020 glede na povprečne prihodke v letu 2020 do 31. avgusta 2020 znižali
za več kot 20 %. Pri tem se povprečni prihodki za leto 2020 do 31. avgusta 2020
izračunajo na naslednji način: 
(prihodki v letu 2020 do 31. avgusta 2020 x
30,5)/število dni poslovanja v letu 2020 do 31. avgusta 2020. 
(2) Povprečni mesečni prihodki v letu 2020 se izračunajo na
način iz druge alineje 2. člena tega pravilnika. 
5.a člen
(1) Prejemniku pomoči
po tretjem odstavku 68. člena in drugem odstavku 91. člena ZZUOOP prejete
pomoči zaradi pogoja znižanja prihodkov ni treba vračati, če so se prihodki na
povprečno število zaposlenih v letu 2020 glede na prihodke na povprečno število
zaposlenih v letu 2019 znižali za več kot 20 %. Pri tem se prihodki na
povprečno število zaposlenih v letu 2019 oziroma 2020 izračunajo na način iz
prvega in drugega odstavka 3.a člena tega pravilnika.
(2) Prejemniku pomoči
po tretjem odstavku 68. člena in drugem odstavku 91. člena ZZUOOP, ki v letu
2019 ni posloval, prejete pomoči zaradi pogoja znižanja prihodkov ni treba
vračati, če so se prihodki na povprečno število zaposlenih v letu 2020 glede na
prihodke na povprečno število zaposlenih v letu 2020 do 31. avgusta 2020 znižali za več kot 20 %. Pri tem
se prihodki na povprečno število zaposlenih v letu 2020 do 31. avgusta
2020 izračunajo na naslednji način:
prihodki v letu 2020 do 31. avgusta
2020/povprečno število zaposlenih v letu 2020 do 31. avgusta
2020.
Prihodki na povprečno število zaposlenih v
letu 2020 in povprečno število zaposlenih v letu 2020 in v letu 2020 do
31. avgusta 2020 se izračunajo na način iz prvega in drugega odstavka 3.a
člena tega pravilnika.
5.b člen
(1) Prejemniku pomoči
po tretjem odstavku 68. člena in drugem odstavku 91. člena ZZUOOP prejete
pomoči zaradi pogoja znižanja prihodkov ni treba vračati, če so se prihodki na
vrednost osnovnih sredstev, brez zemljišč, v letu 2020 glede prihodke na
vrednost osnovnih sredstev, brez zemljišč, v letu 2019 znižali za več kot 20 %.
Pri tem se prihodki na vrednost osnovnih sredstev, brez zemljišč, posameznega
leta izračunajo na način iz prvega in drugega odstavka 3.b člena tega
pravilnika.
(2) Prejemniku pomoči
po tretjem odstavku 68. člena in drugem odstavku 91. člena ZZUOOP, ki v letu
2019 ni posloval, prejete pomoči zaradi pogoja znižanja prihodkov ni treba
vračati, če so se prihodki na vrednost osnovnih sredstev, brez zemljišč, v letu
2020 glede na prihodke na vrednost osnovnih sredstev, brez zemljišč, v letu
2020 do 31. avgusta 2020 znižali za več
kot 20 %. Pri tem se prihodki na vrednost osnovnih sredstev brez zemljišč v
letu 2020 do 31. avgusta 2020 izračunajo na način iz tretjega odstavka 3.b
člena tega pravilnika.
6. člen
(1) Za obdobje poslovanja (število dni poslovanja) v
posameznem letu se šteje obdobje, v katerem je prejemnik pomoči registriran za
opravljanje dejavnosti. Pri prejemniku pomoči – družbeniku pa obdobje, v
katerem je registriran pravni subjekt, katerega lastnik je. 
(2) Ne glede na prejšnji odstavek se v obdobje poslovanja pri
prejemniku pomoči – fizični osebi ne šteje obdobje, v katerem njegovo podjetje
ni poslovno aktivno zaradi odsotnosti prejemnika pomoči iz razlogov, na katere
ni mogel vplivati (npr. bolezen). 
(3) Ne glede na prejšnji odstavek se šteje, da je podjetje
poslovno aktivno, če: 
-       
je prejemnik pomoči – fizična oseba odsoten zaradi uveljavljanja pravic
iz zavarovanja za starševsko varstvo (obdobje prejemanja materinskega,
očetovskega in starševskega nadomestila), 
-       
ima prejemnik pomoči – fizična oseba v obdobju svoje odsotnosti
zaposlene ali 
-       
ostaja podjetje prejemnika pomoči – fizične osebe poslovno aktivno po
drugih deležnikih. 
7. člen
Obdobje poslovanja iz prejšnjega člena, v katerem prejemnik
pomoči – fizična oseba ni posloval polni delovni čas, se pri določanju obdobja
poslovanja v posameznem letu za ugotovitev znižanja prihodkov po drugem
odstavku 91. člena ZZUOOP upošteva sorazmerno skrajšano glede na skrajšani
zavarovalni čas, razen če je bilo njegovo podjetje polno poslovno aktivno po
zaposlenih ali drugih deležnikih. Šteje se, da prejemnik pomoči – fizična oseba
ni poslovala polni delovni čas, če na podlagi zavarovalne podlage pokojninskega
in invalidskega zavarovanja, na podlagi katere je upravičen do pomoči, ni
vključen v zavarovanje za polni zavarovalni čas. 

Pravilnik o merilih sorazmernosti pri pogoju
ugotavljanja znižanja prihodkov (Uradni list RS, št. 28/21) vsebuje naslednjo končno določbo:
»KONČNA DOLOČBA
8. člen
Ta pravilnik začne veljati petnajsti dan po objavi v Uradnem
listu Republike Slovenije.«.

Pravilnik
o dopolnitvah Pravilnika o merilih sorazmernosti pri pogoju ugotavljanja
znižanja prihodkov (Uradni list RS, št. 58/21)
vsebuje naslednjo končno določbo:
»KONČNA DOLOČBA
3. člen
Ta pravilnik začne veljati naslednji dan po objavi v Uradnem
listu Republike Slovenije.«.