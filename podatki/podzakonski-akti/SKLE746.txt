1
Vodenje računov obvezne rezerve bank in hranilnic se 1. 3.
1997 prenese iz Agencije Republike Slovenije za plačilni promet (v
nadaljevanju: agencija) na Banko Slovenije.
2
Banka Slovenije za vsako banko in hranilnico odpre račun
obvezne rezerve “85000-241 – partija banke ali hranilnice”.
3
Banke in hranilnice predložijo agenciji telefonske plačilne
naloge za prenos sredstev obvezne rezerve pri agenciji po končnem stanju 28. 2.
1997 (sedež podružnice agencije – 201 oziroma 206 – partija banke oziroma
hranilnice) na račun obvezne rezerve pri Banki Slovenije (račun 85000 – 241 –
partija Banke Slovenije).
4
Agencija sporoči bankam in hranilnicam rok za predložitev
nalogov iz 3. točke, tako da bo prenos sredstev obvezne rezerve izvršen 1. 3.
1997 do 9. ure.
5
Podružnice agencije pred pričetkom obdelave za 3. 3. 1997
zaprejo račune obvezne rezerve bank in hranilnic.
6
Postopek odpiranja in zapiranja računa obvezne rezerve banke
ali hranilnice v času po uveljavitvi tega sklepa poteka v skladu s splošnimi
pogoji poslovanja z računi, ki jih sprejme Banka Slovenije.
7
Ta sklep začne veljati naslednji dan po objavi v Uradnem
listu Republike Slovenije.
Št. 22-0065/97
Ljubljana, dne 19. februarja 1997.
dr. France Arhar l. r.
Guverner
Predsednik Sveta Banke Slovenije