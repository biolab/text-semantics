1. člen
S tem pravilnikom se ureja splošno obliko
službene izkaznice in značke inšpektorja ter službeno izkaznico inšpektorja za
sistem javnih uslužbencev in postopek za njihovo izdajo, če ni s posebnim
zakonom določeno drugače.
2. člen
Službena izkaznica inšpektorja in
inšpektorja za sistem javnih uslužbencev (v nadaljevanju: izkaznica) se izda v
obliki izkaznice.
3. člen
Značka inšpektorja se izda v obliki
kovinskega znaka.
4. člen
Obrazec izkaznice inšpektorja je izdelan iz
polikarbonata z vgrajenimi varnostnimi in zaščitnimi elementi v velikosti 85,6
x 54 mm in debeline 0,76 mm v barvah slovenske trobojnice.
Na njeni prednji strani je zgoraj grb
Republike Slovenije in poleg njega napis »Republika Slovenija« in spodaj naziv
inšpektorata oziroma inšpekcije. Na spodnji levi strani je črno-bela
fotografija inšpektorja, izdelana s pomočjo laserja, na desni strani pa ime in
priimek inšpektorja, podpis inšpektorja, registrska številka izkaznice, datum
izdaje ter žig in podpis ministra, ki izda izkaznico.
Na zadnji strani izkaznice je zgoraj grb
Republike Slovenije, pod njim pa navedba, da se pooblastilo za opravljanje
nalog inšpekcijskega nadzora izkazuje z izkaznico in značko. Pod tem besedilom
se izpiše predpis, ki je podlaga za izdajo pooblastila inšpektorju za opravljanje
inšpekcijskega nadzorstva.
Obrazec službene izkaznice inšpektorja je v
prilogi 1 in je sestavni del tega pravilnika.
5. člen
Značka se izdela iz obstojne in trdne
kovine, na katero se nanesejo barvni in zaščitni sloji.
Značka ne sme preseči velikosti kvadrata
6,5 x 6,5 cm oziroma pravokotnika 8,5 x 6,5 cm, ne glede na njeno obliko. Njena
debelina sme znašati z vsemi nanosi največ 0,3 cm.
Značka mora vsebovati:
1.    
grb Republike Slovenije;
2.    
napis "REPUBLIKA SLOVENIJA”;
3.    
napis “INŠPEKTORAT ZA (ali organ v sestavi) ................”;
4.    
odtisnjeno registrsko številko značke, ki je enaka registrski številki
izkaznice;
5.    
na hrbtni strani značke odtisnjeno zaporedno številko izdelovalca značke
za pristojno ministrstvo.
Na znački se uporablja pokončna pisava
“Arial”.
Značka je v barvah, ki omogočajo jasno in
natančno branje zahtevanih napisov in številk. Grb Republike Slovenije je v
predpisanih barvah.
6. člen
Izkaznica in značka se hranita v usnjenem
preklopnem ovitku temno modre barve, ki ima na notranji strani dva žepa. Na
prednji strani ovitka je barvni grb Republike Slovenije in zlat napis
“Republika Slovenija”. Robovi ovitka imajo kovinsko pozlačeno obrobo.
7. člen
Imetniku izkaznice in značke, ki opravlja
inšpekcijsko nadzorstvo na območjih občin, v katerih živita avtohtoni italijanska
in madžarska narodna skupnost, se izda izkaznica in značka tudi z besedilom v
italijanskem oziroma madžarskem jeziku.
8. člen
Izkaznico in značko izda minister,
pristojen za področje, na katerem deluje inšpektor (v nadaljevanju: pristojni
minister).
Pristojno ministrstvo vodi register izdanih
izkaznic in značk s podatki o:
1.    
osebnem imenu in priimku imetnika izkaznice in značke;
2.    
datumu izdaje;
3.    
registrski številki;
4.    
zaporedni številki izdelovalca značke;
5.    
datumu prenehanja veljavnosti ali zamenjave izkaznice in značke;
6.    
razlogu za prenehanje veljavnosti oziroma zamenjavo izkaznice in značke
ter
7.    
o izkaznicah in značkah v hranjenju, zaradi hude kršitve obveznosti iz
delovnega razmerja.
Pristojni minister lahko za vodenje
registra izdanih izkaznic in značk pooblasti inšpektorat oziroma organ v
sestavi, ki opravlja inšpekcijski nadzor.
9. člen
Veljavnost izkaznice in značke preneha z
dnem:
1.    
prenehanja delovnega razmerja imetnika izkaznice in značke;
2.    
premestitve imetnika izkaznice in značke na delovno mesto, za katero ni
predpisanih inšpektorskih pooblastil.
V primerih iz prejšnjega odstavka mora
imetnik izkaznico in značko takoj vrniti pristojnemu ministrstvu.
10. člen
Izkaznica in značka se izdata novi ali
zamenjata, če:
1.    
imetnik izgubi izkaznico oziroma značko ter jo prekliče v Uradnem listu
Republike Slovenije;
2.    
je izkaznica oziroma značka poškodovana;
3.    
je imetnik spremenil osebno ime ali priimek.
11. člen
Izkaznica in značka se inšpektorju
odvzameta do zaključka postopka ugotavljanja odgovornosti inšpektorja za
kršenje pogodbene ali druge obveznosti iz delovnega razmerja.
12. člen
Vrnjene izkaznice in značke po 9. in 10.
členu tega pravilnika se komisijsko uničijo. Komisijo za uničenje izkaznic in
značk določi pristojni minister. O uničenju se sestavi zapisnik.
Za uničenje se šteje večkratno preluknjanje
izkaznice in značke.
13. člen
Pristojni minister lahko s svojim
pravilnikom dodatno ali drugače uredi izkaznico, ali dodatno uredi značko v
soglasju z ministrom, pristojnim za upravo.
14. člen
Za izkaznico inšpektorja za sistem javnih
uslužbencev ne veljajo določbe 6., 7. in 13. člena tega pravilnika, določbe od
8. do 12. člena pa veljajo samo za njegovo izkaznico.

Priloga
1: Obrazec službene izkaznice inšpektorja

Pravilnik o službeni izkaznici in znački
inšpektorja ter izkaznici inšpektorja za sistem javnih uslužbencev (Uradni list
RS, št. 88/03)
vsebuje naslednji prehodni in končni določbi:
»PREHODNI IN KONČNI DOLOČBI
15. člen
Izkaznice in značke, ki jih uporabljajo
inšpektorji, se zamenjajo z novimi izkaznicami in značkami po tem pravilniku
najkasneje v enem letu po njegovi uveljavitvi.
16. člen
Z dnem izdaje izkaznice in značke po tem
pravilniku mora imetnik staro izkaznico in značko vrniti pristojnemu
ministrstvu.
Komisijo za uničenje izkaznic in značk
določi pristojni minister. O uničenju se sestavi zapisnik.
17. člen
Z dnem uveljavitve tega pravilnika preneha
veljati pravilnik o obrazcu službene izkaznice za opravljanje inšpekcijskega
nadzorstva in o postopku za njeno izdajo (Uradni list RS, št. 27/95 in 55/95).
18. člen
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o službeni izkaznici in znački inšpektorja ter izkaznici inšpektorja
za sistem javnih uslužbencev (Uradni list RS, št. 31/09) vsebuje naslednjo prehodno in
končno določbo:
»PREHODNA IN KONČNA DOLOČBA
7. člen
Izkaznice, ki jih uporabljajo inšpektorji
do uveljavitve tega pravilnika, ostanejo v veljavi in uporabi.
8. člen
Ta pravilnik začne veljati petnajsti dan po
objavi v Uradnem listu Republike Slovenije.«.