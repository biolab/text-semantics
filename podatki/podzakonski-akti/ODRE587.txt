1. člen
Sprejme se splošni del gozdnogospodarskega načrta
gozdnogospodarske enote Polenšak, št. 12-35/97 z dne 20. 3. 2001, ki ga je
izdelal Zavod za gozdove Slovenije, Območna enota Maribor, za obdobje od 1. 1.
1997 do 31. 12. 2006. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Polenšak na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Polenšak je izdelan v treh izvodih za 2820,31 hektarjev gozdov, ki ležijo
v gozdnogospodarskem območju Maribor, v občinah Desternik-Trnovska vas,
Dornava, Gorišnica, Juršinci in Ptuj, oziroma v katastrskih občinah Bodkovci,
Borovci, Bratislavci, Bukovci, Dornava, Dragovič, Formin, Gajevci, Gorišnica,
Gradiščak, Grlinci, Hlaponci, Juršinci, Kukava, Mala vas, Mezgovci, Moškanjci,
Muretinci, Novinci, Polenci, Polenšak, Prerad, Prvenci, Rjavci, Rotman,
Sakušak, Senčak, Slavšina, Slomi, Sobetinci, Stonjci, Tibolci, Zagojiči,
Zagorci in Zamušani.
3. člen
Po en izvod splošnega dela gozdnogospodarskega načrta
gozdnogospodarske enote Polenšak je na vpogled na sedežu Zavoda za gozdove
Slovenije, Območne enote Maribor, Tyrševa 15, Maribor, na sedežu Zavoda za
gozdove Slovenije, Krajevne enote Ptuj, Zoisova 5, Ptuj, in na Ministrstvu za
kmetijstvo, gozdarstvo in prehrano Republike Slovenije, Dunajska 58, Ljubljana,
kjer se hrani tudi dokumentacija v zvezi s postopkom sprejemanja splošnega dela
gozdnogospodarskega načrta gozdnogospodarske enote Polenšak.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-12/15-97
Ljubljana, dne 27. julija 2001.
Minister 
za kmetijstvo, 
gozdarstvo in prehrano 
mag. Franc But l. r.