1. SPLOŠNE DOLOČBE
1. člen
(Vsebina sklepa)
(1) Ta sklep podrobneje določa:
(a)   
prostorske, organizacijske in tehnične pogoje, pogoje glede pregledne in
stabilne lastniške strukture ter druge pogoje, ki jih mora izpolnjevati dajalec
potrošniškega kredita v obliki finančnega zakupa nepremičnin (v nadaljevanju
dajalec kredita);
(b)   
dokumentacijo in podatke, ki se jih predloži k vlogi za pridobitev
dovoljenja Banke Slovenije za opravljanje storitev finančnega zakupa
nepremičnin ali izvajanja svetovalnih storitev v zvezi s krediti za
nepremičnino na območju Republike Slovenije (v nadaljevanju dovoljenje);
(c)   
obliko in vsebino nalepke, pravila ravnanja z nalepko, pravila glede
pridobitve novih ali dodatnih nalepk in vračila pridobljenih nalepk, s katerimi
dajalec kredita izkazuje pridobitev dovoljenja;
(d)   
vodenje evidenc o sklenjenih kreditnih pogodbah in dogovorjeni efektivni
obrestni meri, evidenc o kreditnih posrednikih in poslih, sklenjenih s
posredovanjem ter
(e)   
vsebino in način poročanja Banki Slovenije.
(2) Določbe tega sklepa se uporabljajo za dajalca
kredita iz četrte alineje prvega odstavka 58. člena ZPotK-2.
(3) Določbe 2. in 3. poglavja tega sklepa se smiselno
uporabljajo tudi za banke in hranilnice (v nadaljevanju banke), ki imajo
oziroma nameravajo pridobiti dovoljenje za opravljanje storitev finančnega
zakupa (lizing, najem) iz 3. točke drugega odstavka 5. člena ZBan-2 in
dajanje hipotekarnih kreditov iz druge alineje 2. točke drugega odstavka
5. člena ZBan-2, če opravljajo oziroma nameravajo opravljati te storitve v
zvezi z nepremičninami za potrošnike.
(4) Kadar se ta sklep sklicuje na določbe drugih
predpisov, se te določbe uporabljajo v njihovem vsakokrat veljavnem besedilu.
2. člen
(Opredelitev pojmov)
(1) Pojmi, uporabljeni v tem sklepu, imajo enak pomen
kot v določbah ZPotK-2 oziroma ZBan-2.
(2) Za namene tega sklepa opravljanje storitev
potrošniškega kreditiranja v obliki finančnega zakupa nepremičnin vključuje
tudi izvajanje svetovalnih storitev v zvezi s krediti za nepremičnino iz
poglavja 3.2.5. ZPotK-2.
2. POGOJI ZA POTROŠNIŠKO KREDITIRANJE V OBLIKI
FINANČNEGA ZAKUPA NEPREMIČNIN
3. člen
(Kadrovski in izobrazbeni pogoji)
(1) Dajalec kredita ima osebo, odgovorno za vodenje in
pravilnost poslovnega procesa potrošniškega kreditiranja v obliki finančnega
zakupa nepremičnin (v nadaljevanju odgovorna oseba), ki ima pridobljeno najmanj
visokošolsko izobrazbo po strokovnem študijskem programu prve stopnje v skladu
z zakonom, ki ureja visoko šolstvo, in vsaj štiri leta delovnih izkušenj na
področju finančnih storitev, kot jih opredeljuje ZBan-2.
(2) Osebe, ki opravljajo storitve potrošniškega
kreditiranja v obliki finančnega zakupa nepremičnin, imajo najmanj tri leta
delovnih izkušenj na področju opravljanja storitev kreditiranja ali finančnega
zakupa, kot jih opredeljuje ZBan-2.
4. člen
(Prostorski in tehnični pogoji)
(1) Poslovni prostor dajalca kredita ima ločen prostor,
ki zagotavlja potrošniku primerno stopnjo zasebnosti.
(2) Ob vhodu v poslovni prostor je na vidnem mestu napis
z navedbo firme in sedeža dajalca kredita.
(3) Stanovanje se ne sme uporabljati kot poslovni
prostor.
(4) Poslovni prostor je opremljen tako, da omogoča varno
in nemoteno izvajanje procesov potrošniškega kreditiranja v obliki finančnega
zakupa nepremičnin ter pristojnim organom omogoča vpogled in nadzor nad
poslovanjem dajalca kredita.
(5) Dajalec kredita razpolaga z ustrezno informacijsko
podporo, ki omogoča zlasti vodenje evidenc iz prvega odstavka 12. člena
tega sklepa ter zagotavljanje predhodnih informacij in drugih obveznosti na
podlagi ZPotK-2.
5. člen
(Organizacijski pogoji)
(1) Dajalec kredita z notranjim aktom določi postopke
sprejemanja odločitev in opredeli odgovornost oseb pri sprejemanju odločitev po
posameznih delovnih procesih v okviru opravljanja storitev potrošniškega
kreditiranja v obliki finančnega zakupa nepremičnin.
(2) Dajalec kredita z notranjim aktom določi postopke v
zvezi z opravljanjem storitev potrošniškega kreditiranja v obliki finančnega
zakupa nepremičnin, kar vključuje zlasti:
(a)   
izdelavo ocene kreditne sposobnosti potrošnika in cenitev nepremičnin v
skladu z ZPotK-2,
(b)   
izdelavo internega predloga za kreditiranje potrošnika z vso potrebno
dokumentacijo, ki jo predloži potrošnik,
(c)   
odobritev predloga kreditiranja ter pristojnosti pri odobravanju potrošniških
kreditov za nepremičnino,
(d)   
sklenitev kreditne pogodbe, spremljavo plačil zapadlih obveznosti in
arhiviranje dokumentacije in
(e)   
izdelavo priporočila potrošnikom v okviru izvajanja svetovalnih storitev
iz poglavja 3.2.5. ZPotK-2.
(3) Dajalec kredita ima sprejete postopke in ukrepe za
varovanje osebnih podatkov v skladu z zakonom, ki ureja varstvo osebnih
podatkov. V vseh fazah poslovnega procesa je potrošniku zagotovljeno varstvo
njegovih osebnih podatkov.
6. člen
(Poslovne enote)
Dajalec kredita lahko opravlja storitve potrošniškega
kreditiranja v obliki finančnega zakupa nepremičnin tudi v krajevno ločenih
poslovnih enotah, ob izpolnjevanju pogojev iz drugega odstavka 67. člena
ZPotK-2 in pogojev iz drugega odstavka 3. člena in 4. člena tega
sklepa.
7. člen
(Pregledna in stabilna lastniška struktura)
(1) Lastniška struktura dajalca kredita je pregledna in
stabilna.
(2) Pregledna lastniška struktura pomeni, da obstajajo
jasne povezave med dajalcem kredita in ostalimi osebami, ki so povezane z njim
prek imetništva najmanj 20-odstotnega deleža v kapitalu ali imetništva najmanj
20-odstotnega deleža glasovalnih pravic, ali prek drugega načina povezave, ki
omogoča pomemben vpliv na upravljanje dajalca kredita.
(3) Stabilna lastniška struktura pomeni, da ne obstajajo
morebitni delničarski sporazumi ali druge povezave lastnikov, ki bi lahko
negativno vplivale na upravljanje dajalca kredita.
3. VLOGA ZA DOVOLJENJE
8. člen
(Vloga za pridobitev dovoljenja)
(1) Vlogo za pridobitev dovoljenja dajalec kredita
oziroma vložnik pisno naslovi na Banko Slovenije, pri tem pa predloži zlasti
naslednje informacije in dokazila za izpolnjevanje zahtev iz drugega odstavka
67. člena ZPotK-2:
(a)   
firmo, sedež, matično in davčno številko ter šifro glavne dejavnosti
dajalca kredita oziroma vložnika;
(b)   
akt o ustanovitvi, družbeniško pogodbo oziroma statut;
(c)   
imena in priimke članov poslovodstva dajalca kredita oziroma vložnika;
(d)   
ime in priimek prokurista dajalca kredita oziroma vložnika, če obstaja;
(e)   
ime in priimek odgovorne osebe dajalca kredita oziroma vložnika in obseg
njenih pooblastil;
(f)    
navedbo oseb dajalca kredita oziroma vložnika, pooblaščenih za
zastopanje;
(g)   
izpisek iz sodnega registra oziroma drugega ustreznega javnega registra,
iz katerega so razvidni podatki, vpisani v register;
(h)   
navedbo storitev, za katere dajalec kredita oziroma vložnik želi
pridobiti dovoljenje, in sicer za:
- 
opravljanje storitev finančnega zakupa nepremičnin;
- 
izvajanje svetovalnih storitev v zvezi s krediti za nepremičnino;
(i)    
dokumentacijo, iz katere je razvidno izpolnjevanje pogojev glede
ustreznega znanja in usposobljenosti osebja dajalca kredita v skladu z
61. členom ZPotK-2:
- 
dokazilo o opravljenem usposabljanju osebja v skladu z izobraževalnim
programom, ki ga določi Združenje bank Slovenije;
- 
dokazilo o ustreznem znanju in usposobljenosti osebja na področju
poslovanja s potrošniki, ki zaidejo v težave v zvezi z zamudo s plačili
zapadlih obveznosti iz pogodbe o finančnem zakupu nepremičnin;
- 
načrt usposabljanja osebja v skladu z izobraževalnim programom, ki ga
določi Združenje bank Slovenije;
(j)    
dokumentacijo, iz katere je razvidno izpolnjevanje zahtev glede politike
prejemkov iz 60. člena ZPotK-2;
(k)   
dokumentacijo, iz katere je razvidno izpolnjevanje pogojev iz 2.
poglavja iz tega sklepa po posameznih poslovnih enotah:
- 
naslov poslovne enote oziroma poslovnih enot, kjer se bodo opravljale
storitve potrošniškega kreditiranja v obliki finančnega zakupa nepremičnin;
- 
dokumentacijo, iz katere je razvidno skupno število zaposlenih ter
število oseb, ki bodo opravljale storitve potrošniškega kreditiranja v obliki
finančnega zakupa nepremičnin;
- 
dokazila o izobrazbi in delovnih izkušnjah odgovorne osebe in oseb, ki
bodo opravljale storitve potrošniškega kreditiranja v obliki finančnega zakupa
nepremičnin;
- 
opis poslovnih prostorov s tlorisno skico in dokazilo o pravici do
razpolaganja s poslovnimi prostori za vsako poslovno enoto;
- 
dokazilo o napisu, ki vsebuje navedbo firme in sedeža dajalca kredita in
se nahaja na vidnem mestu ob vhodu v poslovno stavbo (npr. fotografija table z
napisom);
- 
izjavo, da se potrošniško kreditiranje v obliki finančnega zakupa
nepremičnin ne opravlja v stanovanju;
- 
izjavo z obrazložitvijo, da opremljenost poslovnih prostorov omogoča
varno in nemoteno izvajanje procesov potrošniškega kreditiranja v obliki
finančnega zakupa nepremičnin ter pristojnim organom omogoča vpogled in nadzor
nad poslovanjem;
- 
dokazilo o razpolaganju z ustrezno informacijsko podporo s podatki o
strojni in programski opremi, ki omogoča vodenje evidenc iz prvega odstavka
12. člena tega sklepa ter zagotavljanje predhodnih informacij in drugih
obveznosti na podlagi ZPotK-2;
- 
notranji akt in drugo dokumentacijo (npr. organigram), iz katere je
razvidna organizacija poslovnega procesa potrošniškega kreditiranja v obliki
finančnega zakupa nepremičnin, postopki sprejemanja odločitev, opredelitev
odgovornosti odgovorne osebe in oseb, ki bodo opravljale storitve potrošniškega
kreditiranja v obliki finančnega zakupa nepremičnin ter sprejemale odločitve
pri posameznih delovnih procesih v okviru opravljanja teh storitev ter druge
delovne naloge teh oseb;
- 
notranji akt, iz katerega so razvidni postopki opravljanja storitev
potrošniškega kreditiranja v obliki finančnega zakupa nepremičnin iz drugega
ostavka 5. člena tega sklepa;
- 
dokumentacijo, iz katere so razvidni sprejeti postopki in ukrepi za
varovanje osebnih podatkov v skladu z zakonom, ki ureja varstvo osebnih
podatkov;
(l)    
splošne pogoje in druge akte, če obstajajo, na podlagi katerih se
opravljajo storitve potrošniškega kreditiranja v obliki finančnega zakupa
nepremičnin;
(m) 
dokumentacijo za presojo pogojev glede pregledne in stabilne lastniške
strukture dajalca kredita oziroma vložnika:
- 
organigram oziroma shematski prikaz, iz katerega so razvidne povezave
med dajalcem kredita in ostalimi osebami, ki so povezane z njim prek imetništva
najmanj 20-odstotnega deleža v kapitalu ali imetništva najmanj 20-odstotnega
deleža glasovalnih pravic, ali prek drugega načina povezave, ki omogoča pomemben
vpliv na upravljanje dajalca kredita;
- 
izpisek iz knjige delničarjev oziroma drug ustrezen dokaz o njegovi
lastniški strukturi in informacija o morebitnem obstoju delničarskih sporazumov
ali drugih povezav lastnikov, ki bi lahko negativno vplivale na upravljanje
dajalca kredita;
(n)   
osnutek pogodbe o finančnem zakupu nepremičnin, ki je v skladu z
ZPotk-2;
(o)   
dokazilo o določitvi enega ali več izvajalcev izvensodnega reševanja
potrošniških sporov, ki ga je oziroma jih je določil dajalec kredita oziroma
vložnik za reševanje potrošniških sporov v skladu s 93. členom ZPotK-2
(npr. sklenjen dogovor z izvajalcem);
(p)   
izpisek iz kazenske evidence ali drugo dokazilo, iz katerega je
razvidno, da dajalec kredita oziroma vložnik, član poslovodstva, prokurist
dajalca kredita oziroma vložnika in odgovorna oseba:
- 
niso bili pravnomočno obsojeni zaradi kaznivega dejanja zoper
gospodarstvo, zoper pravni promet ali zoper premoženje oziroma drugo ustrezno
dokazilo, če takšna evidenca ne obstaja;
- 
zoper njih ni bila vložena pravnomočna obtožnica zaradi kaznivega
dejanja, ki se preganja po uradni dolžnosti in za katero se lahko izreče kazen
zapora eno leto ali več;
(r)   dokazilo, iz katerega je razvidno, da nad
premoženjem dajalca kredita oziroma vložnika, člana poslovodstva in prokurista dajalca
kredita oziroma vložnika ter nad premoženjem odgovorne osebe ni bil začet
postopek osebnega stečaja;
(s)   dokazilo, iz katerega je razvidno, da
dajalec kredita oziroma vložnik, član poslovodstva, prokurist dajalca kredita
oziroma vložnika ter odgovorna oseba niso bili kaznovani v skladu s
94. členom ZPotK-2;
(t)    izjavo dajalca kredita oziroma vložnika,
da opravljanje storitev potrošniškega kreditiranja v obliki finančnega zakupa
nepremičnin ni v nasprotju z drugimi predpisi, zlasti zakonom, ki ureja varstvo
potrošnikov in zakonom, ki ureja varstvo potrošnikov pred nepoštenimi
poslovnimi praksami;
(u)   soglasje dajalca kredita oziroma
vložnika, da za namen tega postopka in izvajanje nadzora skladno z ZPotK-2
dovoljuje vpogled in pridobitev podatkov iz uradnih evidenc glede izpolnjevanja
pogojev za opravljanje storitev potrošniškega kreditiranja v obliki finančnega
zakupa nepremičnin.
(2) V primeru prekrška, storjenega po 95. ali
96. členu ZPotK-2, predloži dajalec kredita oziroma vložnik v skladu s
tretjim odstavkom 67. člena ZPotK-2 vlogi za pridobitev dovoljenja tudi
dokazilo o plačilu globe ali stroškov postopka za storjen prekršek.
4. IZKAZOVANJE DOVOLJENJA Z NALEPKO
9. člen
(Izdaja ter oblika in vsebina nalepke)
(1) Banka Slovenije skupaj z odločbo o izdaji dovoljenja
izda dajalcu kredita nalepko štirioglate oblike z zaobljenimi vogali, velikosti
165 krat 117 mm, zelene barve z napisom Banka Slovenije in belim poljem z
napisom: »DOVOLJENJE ZA POTROŠNIŠKO KREDITIRANJE V OBLIKI FINANČNEGA ZAKUPA
NEPREMIČNIN«.
(2) Banka Slovenije dajalcu kredita, ki to izrecno želi,
izroči nalepko z dvojezičnim napisom (slovenskem in italijanskem ali slovenskem
in madžarskem). Vsebina v italijanskem jeziku se glasi: »CONCESSIONE DEL
FINANZIAMENTO RETAIL LEASING FINANZIARIO DI IMMOBILI« in v madžarskem jeziku:
»ENGEDÉLY FOGYASZTÓI HITEL PÉNZÜGYI INGATLANLÍZING FORMÁJÁBAN TÖRTÉNŐ
NYÚJTÁSÁRA«. Vsebina v slovenskem jeziku, oblika in tehnične značilnosti
nalepke so enake kot v prvem odstavku tega člena.
(3) Banka Slovenije izda toliko nalepk, kot je v vlogi
navedenih poslovnih enot, ki izpolnjujejo pogoje iz drugega odstavka
67. člena ZPotK-2 in pogoje iz tega sklepa, in kjer se bodo opravljale
storitve potrošniškega kreditiranja v obliki finančnega zakupa nepremičnin.
(4) Če namerava dajalec kredita po pridobitvi dovoljenja
odpreti novo poslovno enoto, v kateri želi opravljati storitve potrošniškega
kreditiranja v obliki finančnega zakupa nepremičnin, o tem predhodno obvesti
Banko Slovenije in predloži dokumentacijo iz 8. člena tega sklepa, ki se
nanaša na izpolnjevanje pogojev iz drugega odstavka 67. člena ZPotK-2 in
pogojev iz tega sklepa. Banka Slovenije dajalcu kredita za to poslovno enoto,
ki izpolnjuje vse predpisane pogoje, izda dodatno nalepko.
10. člen
(Ravnanje z nalepko)
(1) Dajalec kredita z nalepko skrbno ravna in jo nalepi
na vidnem mestu.
(2) Če je nalepka uničena, dajalec kredita imenuje
komisijo, ki o tem sestavi zapisnik. Dajalec kredita posreduje zapisnik Banki
Slovenije ali pa vrne uničeno nalepko.
11. člen
(Odstranitev in vračilo nalepke)
(1) Dajalec kredita nalepko, do katere ni več upravičen,
odstrani in jo vrne Banki Slovenije.
(2) Ob prenehanju opravljanja storitev potrošniškega
kreditiranja v obliki finančnega zakupa nepremičnin dajalec kredita odstrani
nalepko z dnem prenehanja opravljanja teh storitev in nalepko v roku 10
delovnih dni vrne Banki Slovenije.
(3) V primeru odvzema dovoljenja dajalec kredita
odstrani nalepko v petih delovnih dneh po dokončnosti odločbe o odvzemu dovoljenja
in jo vrne Banki Slovenije.
(4) Če je nalepka v primerih iz prvega do tretjega
odstavka tega člena uničena, dajalec kredita imenuje komisijo, ki o tem sestavi
zapisnik. Dajalec kredita posreduje zapisnik Banki Slovenije ali pa vrne
uničeno nalepko.
5. OBVEZNOST VODENJA EVIDENC IN POROČANJE BANKI
SLOVENIJE
12. člen
(Vodenje evidenc dajalca kredita)
(1) Dajalec kredita vodi naslednje evidence o:
(a)   
vseh sklenjenih pogodbah o finančnem zakupu nepremičnin s potrošniki in
dogovorjeni efektivni obrestni meri;
(b)   
vseh sklenjenih pogodbah o posredovanju za potrošniške kredite v obliki
finančnega zakupa nepremičnin s svojimi kreditnimi posredniki, njihovih
spremembah ali prenehanju veljavnosti in
(c)   
pogodbah o finančnem zakupu nepremičnin s potrošniki, sklenjenih s
posredovanjem svojih kreditnih posrednikov, ter o znesku odobrenih kreditov po
teh pogodbah in dogovorjeni efektivni obrestni meri, ločeno po kreditnih
posrednikih, s katerimi sodeluje.
(2) Dajalec kredita na svoji spletni strani objavi in
redno posodablja seznam svojih kreditnih posrednikov za posredovanje potrošniških
kreditov v obliki finančnega zakupa nepremičnin, ki obsega najmanj matično
številko, firmo ali ime in priimek ter naslov ali sedež posameznega kreditnega
posrednika oziroma navede, da s kreditnimi posredniki za posredovanje
potrošniških kreditov v obliki finančnega zakupa nepremičnin ne posluje.
(3) Dajalec kredita hrani evidence iz prvega odstavka
tega člena najmanj štiri leta po preteku poslovnega leta, na katerega se
nanašajo.
13. člen
(Poročanje Banki Slovenije)
(1) Dajalec kredita vsako leto do 31. marca za
preteklo poslovno leto poroča Banki Slovenije o:
(a)   
pogodbah o finančnem zakupu nepremičnin s potrošniki, sklenjenih s
strani dajalca kredita in sklenjenih s posredovanjem kreditnih posrednikov, in
dogovorjeni efektivni obrestni meri, ali o tem, da ni bila sklenjena nobena
taka pogodba in
(b)   
svojem poslovanju s kreditnimi posredniki.
(2) Dajalec kredita za izpolnitev obveznosti iz točke
(a) iz prvega odstavka tega člena Banki Slovenije predloži poročilo o
sklenjenih kreditnih pogodbah na obrazcu LIZ-SKP, ki je sestavni del tega
sklepa (Priloga 1), in sicer v elektronski obliki in na način, ki je natančneje
opredeljen s tehničnim navodilom, objavljenim na spletni strani Banke Slovenije
(področje Poročanje BS).
(3) Dajalec kredita za izpolnitev obveznosti iz točke
(b) iz prvega odstavka tega člena Banki Slovenije predloži seznam kreditnih
posrednikov na obrazcu LIZ-Seznam KP, ki je sestavni del tega sklepa (Priloga
2), in sicer v elektronski obliki in na način, ki je natančneje opredeljen s
tehničnim navodilom, objavljenim na spletni strani Banke Slovenije (področje
Poročanje BS).
(4) Dajalec kredita poroča Banki Slovenije o spremembah
podatkov iz tretjega odstavka 69. člena ZPotK-2 in kakršnihkoli drugih
spremembah, ki bi lahko vplivale na izpolnjevanje zahtev iz drugega odstavka
67. člena ZPotK-2. Obvestilu iz prvega stavka tega odstavka predloži
ustrezno dokumentacijo in dokazila iz prvega odstavka 8. člena tega
sklepa. Dajalec kredita poroča Banki Slovenije o spremembah najkasneje v petih
delovnih dneh od nastanka zadevnih sprememb, razen za podatke iz tretjega
odstavka 69. člena ZPotK-2, ki jih posreduje v roku iz petega odstavka
69. člena ZPotK-2.
(5) Dajalec kredita poroča Banki Slovenije tudi v
primeru, če v zadnjih šestih mesecih ni opravljal storitev potrošniškega
kreditiranja v obliki finančnega zakupa nepremičnin. O tem obvesti Banko
Slovenije v 15 dneh po zaključenem šestmesečnem obdobju neizvajanja teh
storitev.
6. KONČNE IN PREHODNE DOLOČBE
14. člen
(Prehodne določbe)
(1) Ne glede na prvi odstavek 13. člena tega sklepa
dajalec kredita prvič poroča Banki Slovenije poročila iz drugega in tretjega
odstavka 13. člena do 31. marca 2018 za poslovno leto 2017.
(2) Dajalec kredita vzpostavi spletno stran, na kateri
objavi podatke iz drugega odstavka 12. člena tega sklepa, najkasneje do
konca leta 2017.
(3) Dajalec kredita oziroma vložnik vlogi iz prvega
odstavka 8. člena tega sklepa priloži:
-       
načrt zagotavljanja ustrezne ravni znanja in usposobljenosti osebja
oziroma načrt usposabljanja osebja v skladu s 102. členom ZPotK-2 in
-       
načrt izpolnjevanja zahteve iz 103. člena ZPotK-2.
15. člen
(Uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije, uporabljati pa se začne 3. marca 2017.
Ljubljana, dne
21. februarja 2017
dr. Primož Dolenc l.r.
namestnik predsednika
Sveta Banke Slovenije

Priloga 1: Obrazec
LIZ-SKP
Priloga 2: Obrazec
LIZ-Seznam KPMatična