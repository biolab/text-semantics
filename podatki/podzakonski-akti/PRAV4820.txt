1. člen
S tem pravilnikom se sprejme gozdnogospodarski načrt
gozdnogospodarske enote Čemšenik-Kolovrat št. 04-89/01 z dne 9. decembra 2002,
ki ga je za obdobje od 1. januarja 2001 do 31. decembra 2010 izdelal Zavod za
gozdove Slovenije, Območna enota Ljubljana.
2. člen
Gozdnogospodarska enota Čemšenik-Kolovrat, ki meri 9301,53
ha, se nahaja v Gozdnogospodarskem območju Ljubljana, v občini Zagorje, oziroma
v katastrskih občinah Hrastnik pri Trojanah, Brezje, Čemšenik, Jesenovo, Ržiše,
Šemnik, Loke pri Zagorju, Šentlambert, Kandrše, Zabava, Kolovrat in Izlake.
3. člen
V gozdnogospodarski enoti Čemšenik-Kolovrat je z dnem 1.
januarja 2001 ugotovljeno naslednje stanje gozdov: 
B)    
površina: 5980,02 ha, od katere je: 
- 
5517,92 ha večnamenskih gozdov in 462,10 varovalnih gozdov; 
- 
451,60 ha državnih gozdov, 1,52 ha občinskih gozdov in 5526,90 ha
zasebnih gozdov v lasti fizičnih oseb; 
B)    
lesna zaloga: 272,2 m3/ha, od tega 99,2 m3/ha iglavcev in 173,0 m3/ha
listavcev, 
C)   
tekoči letni prirastek: 5,84 m3/ha, od tega 2,01 m3/ha iglavcev in 3,83
m3/ha listavcev.
4. člen
V gozdnogospodarskem načrtu gozdnogospodarske enote
Čemšenik-Kolovrat je ob upoštevanju usmeritev iz gozdnogospodarskega načrta
Gozdnogospodarskega območja Ljubljana, izdelanega za obdobje od 1. januarja
2001 do 31. decembra 2010, ugotovljenega stanja gozdov, analize preteklega
gospodarjenja, zakonitosti razvoja gozdov ter pridobljenih spoznanj pri
spremljanju razvoja gozdov v gozdnogospodarski enoti Čemšenik-Kolovrat
določeno, da so najbolj poudarjene funkcije gozdov, ki določajo način
gospodarjenja z gozdom, 
-       
proizvodne funkcije na površini 1629,39 ha, 
-       
ekološke funkcije na površini 1023,09 ha ter 
-       
socialne funkcije na površini 560,84 ha. 
Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Čemšenik-Kolovrat določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
Na podlagi ciljev in usmeritev iz drugega odstavka prejšnjega
člena so v gozdnogospodarski enoti Čemšenik-Kolovrat za obdobje od 1. januarja
2001 do 31. decembra 2010 določeni naslednji ukrepi: 
-       
najvišji možni posek v višini 183.549 m3, od tega 71.767 m3 iglavcev in
111.782 m3 listavcev, 
-       
gojitvena dela, potrebna za ohranitev in razvoj gozdov, na površini
360,06 ha, 
-       
nega mlajšega drogovnjaka na površini 26,08 ha, 
-       
varstvena dela, potrebna za zaščito pred divjadjo, na površini 110 ha, 
-       
gradnja gozdnih cest v dolžini 9,2 km, 
-       
gradnja gozdnih vlak v dolžini 9,5 km. 
V gozdnogospodarskem načrtu gozdnogospodarske enote
Čemšenik-Kolovrat so določeni ukrepi in načini njihove izvedbe tudi na ravneh
gospodarskih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Čemšenik-Kolovrat v obdobju od
uveljavitve tega pravilnika do 31. decembra 2010 se morajo upoštevati cilji,
usmeritve in ukrepi, določeni v gozdnogospodarskem načrtu gozdnogospodarske
enote Čemšenik-Kolovrat.
7. člen
Po en izvod gozdnogospodarskega načrta gozdnogospodarske
enote Čemšenik-Kolovrat je na vpogled na sedežu Zavoda za gozdove Slovenije,
Območne enote Ljubljana, Tržaška 2, Ljubljana, na sedežu Zavoda za gozdove
Slovenije, Krajevne enote Zagorje, Cesta 9. avgusta 78a, Zagorje, in na
Ministrstvu za kmetijstvo, gozdarstvo in prehrano, Dunajska 56-58, Ljubljana,
kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Čemšenik-Kolovrat.
8. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 322-0104-4/2001-6
Ljubljana, dne 14. julija 2004.
EVA 2003-2311-0099
Minister 
za kmetijstvo, gozdarstvo 
in prehrano 
dr. Milan Pogačnik l. r.