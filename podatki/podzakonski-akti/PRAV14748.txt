I. SPLOŠNE DOLOČBE
1. člen
(vsebina in uporaba)
(1) Ta pravilnik ureja pogoje in postopke za pridobitev
vojaškega izkaza kontrolorjev združenih ognjev (angl. Joint Terminal Attack
Controller – JTAC, v nadaljnjem besedilu: KZO), pripadajočih pooblastil,
vrste in nosilce usposabljanj ter izpite za pridobitev vojaškega izkaza
kontrolorjev združenih ognjev (v nadaljnjem besedilu: vojaški izkaz KZO),
pogoje za ohranjanje vojaškega izkaza KZO in pooblastil ter druge pogoje, ki
jih morajo izpolnjevati KZO.
(2) KZO je osebje, ki opravlja kontroliranje združenega ognja
s primarnim namenom zemeljske kontrole zračne ognjene podpore v neposredni
bližini prijateljskih enot v skladu z veljavnimi vojaškimi standardi z
naslednjimi pooblastili:
-       
kvalificirani KZO (angl. Qualified JTAC – JTAC),
-       
inštruktor KZO (angl. JTAC Instructor – JTAC-I),
-       
izpraševalec KZO (angl. JTAC Evaluator – JTAC-E).
(3) Za vprašanja ureditve splošnih pogojev, načinov in
postopkov licenciranja, usposabljanja ter začasnega odvzema in preklica
vojaških izkazov, ratingov, pooblastil ali drugih listin se uporablja
pravilnik, ki ureja licenciranje vojaškega letalskega in drugega strokovnega
osebja vojaškega letalstva.
(4) Za vprašanja ureditve zdravstvene sposobnosti se
uporabljajo predpisi, ki urejajo zdravstveno sposobnost letalskega in drugega
strokovnega osebja.
2. člen
(pomen izrazov)
(1) Izrazi, uporabljeni v tem pravilniku, pomenijo:
1.     
»akreditirana šola« je šola, ki jo akreditira Nato ali Izvršni upravni
odbor skupne ognjene podpore (angl. Joint Fire Support Executive Steering
Committee);
2.     
»bližnja zračna podpora« (angl. Close Air Support; v nadaljnjem
besedilu: CAS) je zračno delovanje z zrakoplovom na zemeljske cilje, ki so v
neposredni bližini prijateljskih enot in za katero je potrebna podrobna
integracija vsakega zračnega delovanja z ognjeno podporo in premikom
prijateljskih enot;
3.     
»designacija« je status, ki ga odobri ali odstrani poveljnik zemeljskih
enot, in pomeni, da ima KZO avtoriteto za opravljanje nalog CAS in se pisno
določa s pismom o imenovanju (angl. Designation Letter);
4.     
»fazni program« je program, ki ga sestavljajo posamezne faze
usposobljenosti v skladu z veljavnimi programi izobraževanja in usposabljanja v
Slovenski vojski (v nadaljnjem besedilu: SV);
5.     
»kontrola« je vsaj en napad z zrakoplovom na zemeljski cilj skladno s
priročnikom KZO;
6.     
»KZO« je kvalificirani pripadnik SV, ki kontrolira delovanje zrakoplovov
v nalogi bližnje zračne podpore;
7.     
»KZO vodja programa« (angl. JTAC Program Manager) je odgovorna
oseba v SV za koordinacijo KZO s področja zavezništva in koalicije pod vodstvom
tujih oboroženih sil skladno s priročnikom KZO;
8.     
»nekvalificirani KZO« je KZO, ki ni dosegel ali ne dosega zahtevane
stopnje usposobljenosti v skladu s priročnikom usposabljanja in hkrati ohranja
status certificiranega KZO;
9.     
»priročnik KZO« opredeljuje pogoje in kriterije za usposabljanje
kandidatov za pridobitev pooblastil KZO na priznani vojaški šoli KZO oziroma
certificiranih tujih organizacijah za usposabljanje zavezništva ali koalicije
pod vodstvom tujih oboroženih sil in je izdelan skladno z vojaškimi standardi;
10.  
»vojaški izkaz KZO« je listina, ki jo izda Vojaški letalski organ (v
nadaljnjem besedilu: VLO), s katero se potrdi, da vojaška oseba izpolnjuje
pogoje za opravljanje določenih del;
11.  
»zrakoplov CAS« je zrakoplov, ki je sposoben izvesti taktike, tehnike in
postopke CAS v skladu z veljavnimi vojaškimi standardi.
(2) Drugi izrazi, uporabljeni v tem pravilniku, pomenijo
enako kot izrazi, določeni v pravilniku, ki ureja licenciranje vojaškega
letalskega in drugega strokovnega osebja vojaškega letalstva, zakonu, ki ureja letalstvo,
podzakonskih predpisih in drugih predpisih ter aktih, ki veljajo oziroma se
uporabljajo v Republiki Sloveniji za vojaško letalstvo.
3. člen
(pogoji za izvajanje del)
Posamezne naloge kontroliranja združenega ognja v SV in
zavezništvu ali koaliciji pod vodstvom tujih oboroženih sil lahko opravlja samo
osebje SV, ki ima veljaven vojaški izkaz KZO z ustreznim pooblastilom in
veljavno zdravniško spričevalo.
II. POOBLASTILA
4. člen
(vrste pooblastil)
(1) Pooblastilo opredeljuje odgovornost in pristojnost KZO za
samostojno delovanje kontroliranja zrakoplovov in ognjene podpore.
(2) Certificirani KZO je pripravnik, ki je uspešno opravil
teoretične in praktične zahteve v skladu z veljavnim programom usposabljanja.
Certificirani KZO je vmesna faza v procesu usposabljanja in se v vojaški izkaz
KZO ne vpisuje kot pooblastilo.
(3) Vrste pooblastil:
-       
kvalificirani KZO (JTAC) je KZO, ki dosega zahtevano stopnjo
usposobljenosti za samostojno kontroliranje zrakoplovov in ognjene podpore;
-       
KZO inštruktor (JTAC-I) je KZO, ki dosega zahtevano stopnjo
usposobljenosti za izvajanje programov usposabljanja, in je lahko mentor
kandidatom v posameznih fazah usposabljanja;
-       
KZO izpraševalec (JTAC-E) je KZO, ki dosega zahtevano stopnjo
usposobljenosti in ima delovne izkušnje za ocenjevanje usposobljenosti v vseh
fazah usposabljanja in pridobitve pooblastil.
III. USPOSABLJANJE
5. člen
(vrste usposabljanj)
(1) Usposabljanje poteka v priznani nacionalni vojaški šoli
KZO (angl. SVN/SAF AGOS) v okviru vojaške enote, pooblaščene za usposabljanje
KZO, oziroma akreditiranih šolah za usposabljanje zavezništva ali koalicije pod
vodstvom tujih oboroženih sil skladno s pogoji in kriteriji, ki jih opredeljuje
priročnik KZO, izdelan po vojaških standardih.
(2) Skladno z veljavnim priročnikom KZO se po izvedeni
predhodni fazi – EVIDENTIRANJE KANDIDATOV, ki se izvaja na podlagi kriterijev
po veljavnem programu usposabljanja, izvajajo osnovni in funkcionalni programi
usposabljanja po naslednjih fazah:
1.     
faza – PRIPRAVNIK KZO, ki jo kandidat doseže s končanim praktičnim
usposabljanjem v enoti SV (enota KZO) v trajanju najmanj šest mesecev, ki ga za
kandidata predpiše mentor s pooblastilom JTAC-I;
2.     
faza – CERTIFICIRANI KZO, ki jo kandidat doseže z uspešno končanim
usposabljanjem v priznani vojaški šoli KZO oziroma akreditiranih šolah za
usposabljanje zavezništva ali koalicije pod vodstvom tujih oboroženih sil;
3.     
faza – KVALIFICIRANI KZO (angl. Qualified JTAC/Mission CAPABLE JTAC),
ki jo kandidat doseže z uspešno končanim praktičnim kontroliranjem in usposabljanjem
v skupini TACP (angl. Tactical Air Control Party) ter z uspešno
zaključenim ocenjevanjem. Kandidat je sposoben za samostojno delo doma in v
tujini, vendar je pogojno izurjen za delovanje na bojnih nalogah mednarodnih
operacij in misij;
- 
faza – BOJNO IZURJENI KZO (angl. Mission READY JTAC), ki jo
kandidat doseže z urjenjem za potrebe bojnih misij, ki jih določi odgovorna
oseba v SV za koordinacijo KZO s področja zavezništva in koalicije. V tej fazi
bojno izurjeni KZO ne pridobi posebnega pooblastila. Uspešno končana faza je
pogoj za udeležbo KZO v bojnih mednarodnih operacijah in na misijah;
4.     
faza – INŠTRUKTOR KZO, ki jo kandidat doseže z uspešno končanim tečajem
pedagogike ali andragogike. Inštruktorji so lahko istočasno mentorji kandidatom
v fazah usposabljanja za PRIPRAVNIKA KZO, KVALIFICIRANEGA KZO in INŠTRUKTORJA
KZO;
5.     
faza – IZPRAŠEVALEC KZO, ki jo kandidat doseže z dodatnim usposabljanjem
in izkazanimi delovnimi izkušnjami, na podlagi katerih ga odgovorna oseba v SV
za koordinacijo KZO s področja zavezništva in koalicije pod vodstvom tujih
oboroženih sil potrdi kot strokovnjaka, ki je sposoben ocenjevanja kandidatov,
pripravnikov, certificiranih in kvalificiranih ter izurjenih KZO, inštruktorjev
in drugih izpraševalcev KZO.
6. člen
(vloga za izdajo vojaškega izkaza)
K vlogi za izdajo vojaškega izkaza KZO mora vojaška oseba,
poleg zahtev iz pravilnika, ki ureja licenciranje vojaškega letalskega in
drugega strokovnega osebja vojaškega letalstva, priložiti:
1.     
potrdilo o uspešno opravljenem usposabljanju;
2.     
kopijo ali izpisek dnevnika kontrol (angl. JTAC Logbook);
3.     
prijavo na ocenjevanje (angl. Evaluation Application);
4.     
izpolnjeni in podpisani ocenjevalni list (angl. JTACE valuation Form);
5.     
seznam ključnih operativnih nalog (angl. Joint Mission Task
List/Mission Essential Task List – JMTL/METL);
6.     
pismo o imenovanju (angl. Designation Letter) in
7.     
potrdilo o doseženi stopnji jezikovnega znanja angleškega jezika, ki je
najmanj 3.3.3.2 po veljavnem Slovenskem vojaškem standardu Stanag 6001 –
Stopnje jezikovnih znanj.
7. člen
(izpit za pridobitev vojaškega izkaza)
Izpit za pridobitev vojaškega izkaza KZO obsega teoretični in
praktični del in se opravlja v skladu s pravilnikom, ki ureja licenciranje
vojaškega letalskega in drugega strokovnega osebja vojaškega letalstva in
veljavnim priročnikom KZO.
IV. VOJAŠKI IZKAZ KZO
8. člen
(veljavnost vojaškega izkaza in pooblastil)
(1) Veljavnost vojaškega izkaza KZO je vezana na veljavnost
pooblastil.
(2) Vsa pooblastila veljajo 18 mesecev.
9. člen
(vpis dodatnega pooblastila v vojaški izkaz)
(1) Imetnik vojaškega izkaza KZO vloži pisno vlogo za vpis
dodatnega pooblastila v vojaški izkaz KZO v skladu s pravilnikom, ki ureja
licenciranje vojaškega letalskega in drugega strokovnega osebja vojaškega
letalstva. Vzorec vojaškega izkaza KZO je v Prilogi 1, ki je sestavni del tega
pravilnika.
(2) K vlogi za vpis dodatnega pooblastila mora imetnik
vojaškega izkaza KZO poleg zahtev iz pravilnika, ki ureja licenciranje
vojaškega letalskega in drugega strokovnega osebja vojaškega letalstva,
priložiti:
1.     
kopijo ali izpisek dnevnika kontrol (angl. JTAC Logbook);
2.     
prijavo na ocenjevanje (angl. Evaluation Application);
3.     
izpolnjen in podpisan ocenjevalni list (angl. JTAC Evaluation Form);
4.     
seznam ključnih operativnih nalog (angl. Joint Mission Task
List/Mission Essential Task List – JMTL/METL);
5.     
pismo o imenovanju (angl. Designation Letter);
6.     
potrdilo o doseženi stopnji jezikovnega znanja angleškega jezika, ki je
najmanj 3.3.3.2 po veljavnem Slovenskem vojaškem standardu Stanag 6001 –
Stopnje jezikovnih znanj.
10. člen
(podaljšanje veljavnosti vojaškega izkaza)
(1) Imetnik vojaškega izkaza KZO vloži pisno vlogo za
podaljšanje vojaškega izkaza v skladu s pravilnikom, ki ureja licenciranje
vojaškega letalskega in drugega strokovnega osebja vojaškega letalstva.
(2) Vlogo za podaljšanje imetnik vojaškega izkaza KZO vloži
najpozneje 30 dni, vendar ne več kot 60 dni pred potekom veljavnosti. Če se vloga
za podaljšanje veljavnosti vloži pred tem rokom, gre za predčasno podaljšanje,
ki mora biti ustrezno utemeljeno.
(3) K vlogi za podaljšanje vojaškega izkaza KZO mora imetnik
vojaškega izkaza KZO poleg zahtev iz pravilnika, ki ureja licenciranje vojaškega
letalskega in drugega strokovnega osebja vojaškega letalstva, priložiti:
1.     
kopijo ali izpisek dnevnika kontrol (angl. JTAC Logbook);
2.     
prijavo na ocenjevanje (angl. Evaluation Application);
3.     
izpolnjen in podpisan ocenjevalni list (angl. JTAC Evaluation Form);
4.     
seznam ključnih operativnih nalog (angl. Joint Mission Task
List/Mission Essential Task List – JMTL/METL);
5.     
pismo o imenovanju (angl. Designation Letter);
6.     
potrdilo o doseženi stopnji jezikovnega znanja angleškega jezika, ki je
najmanj 3.3.3.2 po veljavnem Slovenskem vojaškem standardu Stanag 6001 –
Stopnje jezikovnih znanj.
11. člen
(obnova veljavnosti pooblastil)
(1) Če je potekla veljavnost pooblastila, ob začasnem odvzemu
vojaškega izkaza KZO ali omejitvi mora vojaška oseba za obnovo veljavnosti
vojaškega izkaza KZO oziroma pooblastil vložiti pisno vlogo za obnovitev.
(2) Če vloga ni bila vložena pravočasno, vendar ne pozneje
kot 30 dni od poteka veljavnosti pooblastila, mora imetnik vojaškega izkaza KZO
navesti tudi razlog za zamudo z obrazložitvijo.
(3) Obnova vojaškega izkaza KZO oziroma pooblastil se izvaja
v skladu s priročnikom KZO:
-       
če je med posameznimi kontrolami več kot šest mesecev in manj kot 12
mesecev, se te posamezne kontrole izvedejo pod nadzorom inštruktorja KZO;
-       
če je med posameznimi kontrolami več kot 12 mesecev in manj kot 24
mesecev, se morajo pod nadzorom inštruktorja KZO opraviti vsi zahtevani pogoji,
ki so določeni za fazo KVALIFICIRANI KZO iz drugega odstavka 5. člena tega
pravilnika;
-       
če je med posameznimi kontrolami preteklo več kot 24 mesecev, se mora
kandidata ponovno napotiti na usposabljanje, ki je določeno za fazo
KVALIFICIRANI KZO ali BOJNO IZURJENI KZO iz drugega odstavka 5. člena tega
pravilnika.
12. člen
(prenehanje veljavnosti, začasni odvzem in omejitev
vojaškega izkaza)
Imetniku se vojaški izkaz KZO s pooblastili odvzame na
podlagi 15. člena Pravilnika o licenciranju vojaškega letalskega in drugega
strokovnega osebja vojaškega letalstva (Uradni list RS, št. 113/22):
-       
če imetnik vojaškega izkaza KZO formacijsko ni postavljen na mesto, za
katero je zahtevano znanje KZO;
-       
če imetnik vojaškega izkaza KZO ne dosega pogojev vzdrževanja
kvalificiranosti skladno s priročnikom KZO.
V. PREHODNE IN KONČNA DOLOČBA
13. člen
(veljavnost vojaških izkazov in pooblastil)
Vojaški izkazi KZO in pooblastila, izdani pred uveljavitvijo
tega pravilnika, veljajo do poteka njihove veljavnosti.
14. člen
(veljavnost zdravniških spričeval)
Imetniki vojaških izkazov KZO, izdanih pred uveljavitvijo
tega pravilnika, opravijo zdravniški pregled iz 19. člena Pravilnika o
licenciranju vojaškega letalskega in drugega strokovnega osebja vojaškega
letalstva (Uradni list RS, št. 113/22) v enem letu od uveljavitve tega
pravilnika.
15. člen
(dokončanje postopkov)
Usposabljanja in postopki za pridobitev, izdajo, podaljšanje
veljavnosti in obnovo vojaškega izkaza KZO ali pooblastila, ki so se začela
pred uveljavitvijo tega pravilnika, se končajo v skladu z dosedanjimi postopki.
16. člen
(začetek veljavnost)
Ta pravilnik začne veljati petnajsti dan po objavi v Uradnem
listu Republike Slovenije.
Št. 0070-25/2022-12
Ljubljana, dne 21. novembra 2022
EVA 2022-1911-0011
Marjan Šarec
minister
za obrambo
 
Soglašam!
 
mag. Bojan Kumer
minister
za infrastrukturo

Priloga
1: Vojaški izkaz kontrolorjev združenih ognjev