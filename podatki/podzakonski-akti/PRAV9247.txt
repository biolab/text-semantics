I. SPLOŠNE DOLOČBE
1. člen
(vsebina)
Ta pravilnik določa vrste spodbud za
učinkovito rabo energije in rabo obnovljivih virov energije, ki jih dodeljuje ministrstvo,
pristojno za energijo, pogoje in merila za njihovo dodelitev in upravičence do
spodbud.
2. člen
(vrste spodbud)
S pravilnikom se določajo spodbude, ki se
dodeljujejo kot državne pomoči, spodbude, ki se dodeljujejo po pravilu »de
minimis«, in ostale spodbude (v nadaljevanju subvencije).
3. člen
(izrazi)
Izrazi, uporabljeni v tem pravilniku, imajo
naslednji pomen:
1.    
državne pomoči so državne pomoči kot je navedeno v 4. členu tega
pravilnika;
2.    
»de minimis« pomoč je pomoč, dodeljena posameznemu podjetju, ki ne
presega zgornje meje 200.000 eurov oziroma 100.000 eurov podjetju, ki deluje v
sektorju cestnega prevoza blaga in potniškem prometu, v obdobju zadnjih treh
proračunskih let, ne glede na inštrument ali namen pomoči, skladno z Uredbo
Komisije (ES) št. 1998/2006 z dne 15. decembra 2006 o uporabi členov 87 in 88 Pogodbe pri pomoči de minimis (UL L št. 379 z dne 28. 12. 2006, str. 5);
3.    
začetna investicija je vlaganje v opredmetena (zemljišča, stavbe, oprema
in stroji) in neopredmetena (prenos tehnologije z nakupom patentov, licenc,
know-howa ali nepatentiranega tehničnega znanja) osnovna sredstva pri
postavitvi novega obrata, širitvi obstoječega obrata ali začetku dejavnosti, ki
pomeni temeljito spremembo proizvoda ali proizvodnega procesa v obstoječem obratu;
4.    
svetovalna storitev je izvedba energetskega pregleda, izdelava študije
izvedljivosti, priprava projektne dokumentacije, priprava investicijske
dokumentacije v fazi načrtovanja za projekte učinkovite rabe energije in rabe
obnovljivih virov energije, ki jo upravičenec do pomoči naroči pri zunanjem
izvajalcu;
5.    
upravičeni stroški so stroški, ki so lahko predmet sofinanciranja po tem
pravilniku;
6.    
podjetje je samostojni podjetnik posameznik, pravna oseba ne glede na
pravni status, organizacijo ali lastništvo, ki se ukvarja s pridobitno
dejavnostjo;
7.    
pridobitna dejavnost je dejavnost, ki se opravlja na trgu zaradi
pridobivanja dobička ali če z opravljanjem te dejavnosti zavezanec konkurira na
trgu z drugimi osebami, zavezanci po Zakonu o davku od dohodkov pravnih oseb
(Uradni list RS, št. 117/06, 90/07, 56/08 in 76/08); 
8.    
neodvisno podjetje je podjetje, v katerem posamezno podjetje ali
povezano podjetje, ki ne ustreza pogojem za majhna in srednje velika podjetja,
razpolaga z lastniškimi deleži ali glasovalnimi pravicami, manjšimi od 25%;
neodvisno je tudi podjetje, ki je v lasti javnih investicijskih družb, skladov
tveganega kapitala, z manj kot 1.250.000 eurov investicije v podjetju, in
podjetje, ki je v lasti univerz ali neprofitnih raziskovalnih centrov;
9.    
majhna in srednje velika podjetja so neodvisna podjetja v skladu s
Prilogo I » Opredelitev MSP« Uredbe Komisije (ES) št. 800/2008 z dne
6. avgusta 2008 o razglasitvi nekaterih vrst pomoči za združljive s
skupnim trgom z uporabo členov 87 in 88 Pogodbe (UL L št. 214 z dne 9. 8.
2008, str. 3; v nadaljnjem besedilu: Uredba 800/2008/ES);
10.  drugi
subjekti so javni skladi, javne agencije, ustanove, zavodi, društva,
registrirane cerkve in druge verske skupnosti.
II. SPODBUDE, KI SE DODELJUJEJO KOT DRŽAVNE POMOČI
4. člen
(vrsta)
(1) Državne pomoči, ki se dodeljujejo
na podlagi tega pravilnika, so poleg regionalnih pomoči tudi pomoči majhnim in
srednjim podjetjem za svetovalne storitve.
(2) Državne pomoči se dodeljujejo v
skladu z Uredbo 800/2008/ES in Uredbo o dodeljevanju regionalnih državnih
pomoči (Uradni list RS, št. 72/06 in 70/07).
5. člen
(vrste investicij, za katere se lahko
dodelijo državne pomoči)
(1) Državne pomoči se lahko dodeli v
obliki nepovratnih sredstev za začetne investicije v projekte, ki omogočajo:
-      
učinkovito rabo energije,
-      
rabo obnovljivih virov energije,
-      
soproizvodnjo toplote in električne energije,
-      
učinkovito rabo energije in rabo obnovljivih
virov energije ali
-      
proizvodnjo, distribucijo in uporabo vodika.
(2) Bolj podrobno se projekti, za
katere se dodeljujejo državne pomoči, določijo pri vsakokratnem javnem razpisu.
(3) Državne pomoči se ne dodeli za
investicije v naslednje dejavnosti:
-      
primarna proizvodnja kmetijskih proizvodov s
seznama v Prilogi I k Pogodbi o ustanovitvi Evropske skupnosti (UL C št. 321E z
dne 29. 12. 2006, str. 183), plutastih proizvodov in proizvodov, ki
posnemajo ali nadomeščajo mleko in mlečne proizvode,
-      
predelava in trženje kmetijskih proizvodov v
primerih:
a)      
kadar je znesek pomoči določen na podlagi cene oziroma količine takih proizvodov,
ki jih je podjetje bodisi kupilo od primarnih proizvajalcev bodisi jih je dalo
na trg,
b)      
kadar je pomoč pogojena s tem, da se delno ali v celoti prenese na
primarne proizvajalce,
-      
ribištvo in ribogojništvo,
-      
premogovništvo,
-      
jeklarstvo,
-      
promet,
-      
ladjedelništvo,
-      
industrija sintetičnih vlaken,
-      
proizvodnja orožja in streliva.
(4) Pomoč se ne dodeli za dejavnosti,
povezane z izvozom, in sicer za pomoč, neposredno povezano z izvoženimi
količinami, z vzpostavitvijo in delovanjem distribucijske mreže ali z drugimi
tekočimi stroški v zvezi z izvozno dejavnostjo.
(5) Pomoč se ne dodeli v primeru
prednostne uporabe domačega blaga pred uporabo uvoženega.
6. člen
(upravičenci)
(1) Upravičenci za dodelitev državnih
pomoči so podjetja in drugi subjekti, ki nameravajo izvesti začetno investicijo
v projekte, naštete v prvem odstavku 5. člena tega pravilnika (v nadaljnjem
besedilu: investitor).
(2) Državnih pomoči se ne dodeli, če:
-      
je investicijski projekt za isti namen, ki
vsebuje elemente državnih pomoči že sofinanciran iz drugih sredstev državnega,
lokalnega ali proračuna EU in če skupna višina prejetih sredstev iz tega
naslova presega najvišje dovoljene višine sofinanciranja, ki jih določajo
pravila s področja državnih pomoči,
-      
je investitor insolventen,
-      
je investitor v stanju kapitalske neustreznosti
v skladu s predpisi o finančnem poslovanju podjetij,
-      
je zoper investitorja uveden postopek prisilne
poravnave, stečajni postopek ali postopek likvidacije,
-      
je investitor naveden v seznamu podjetij, s
katerimi državne institucije ne smejo poslovati v skladu z zakonom, ki ureja
preprečevanje korupcije,
-      
ima investitor neporavnane obveznosti do
Republike Slovenije,
-      
je investitor ob oddaji vloge za dodelitev
spodbude v postopku pridobivanja finančne pomoči ali prejema pomoč za reševanje
in prestrukturiranje gospodarskih družb v težavah.
7. člen
(spodbujevalni učinek)
Za pridobitev pomoči se lahko prijavi:
(1) Podjetje, ki vloži vlogo na javni
razpis pred začetkom izvajanja projekta: začetek izvajanja investicijskega
projekta pomeni začetek izvajanja gradbenih del ali zavezujoče naročilo opreme.
(2) Veliko podjetje mora v projektu
ali drugem dokumentu dodatno izkazati še:
a) 
bistveno razširitev velikosti projekta zaradi
pomoči ali
b) 
bistveno razširitev obsega projekta zaradi
pomoči ali
c) 
bistveno povečanje skupnega zneska, potrebnega
za izvedbo projekta zaradi dodeljene pomoči ali
d) 
bistveno skrajšanje časa izvajanja projekta ali
e) 
da projekt kot tak v zadevni regiji, ki prejema
pomoč, ne bi bil izveden, če pomoč ne bi bila dodeljena.
8. člen
(upravičeni stroški)
(1) Sofinancirajo se naslednji
upravičeni stroški začetnih investicij projektov, naštetih v prvem odstavku 5.
člena tega pravilnika:
-      
stroški materialnih investicij: nakup zemljišč,
gradnja in nakup objektov, nakup strojev in opreme,
-      
stroški nematerialnih investicij: nakup
patentiranih pravic, licenc, know-howa in nepatentiranega tehničnega znanja.
(2) Med upravičene stroške materialnih
investicij sodijo tudi stroški zakupa zemljišč in stavb, vendar mora biti v tem
primeru zakupna pogodba sklenjena najmanj za 5 let po pričakovanem datumu
zaključka investicijskega projekta za velika podjetja in tri leta za mala in
srednje velika podjetja. Pri zakupu opreme se upoštevajo samo stroški zakupa v
obliki finančnega zakupa z obvezo nakupa sredstev po izteku pogodbe. Zakup mora
biti izveden po tržnih pogojih.
(3) Pri investicijah velikih podjetij
lahko upravičeni stroški nematerialnih investicij znašajo največ do 50
odstotkov upravičenih stroškov celotne investicije.
(4) Pri investicijah malih in srednje
velikih podjetij so lahko upravičeni stroški tudi stroški pripravljalnih študij
in svetovanja s strani zunanjega svetovalca, povezani z investicijo, v višini
do 50 odstotkov dejanskih nastalih stroškov. Če pomoč za svetovalne storitve
malim in srednje velikim podjetjem presega 2.000.000 eurov na podjetje in na
projekt, je pomoč potrebno individualno priglasiti Evropski komisiji.
(5) V primeru prevzema podjetja se
upoštevajo samo stroški nakupa sredstev od tretje osebe pod pogojem, da je
transakcija potekala po tržnih pogojih. Če pridobitev spremljajo druge začetne
naložbe, se odhodki zanje prištejejo k stroškom nakupa.
(6) Razen v primeru malih in srednjih
podjetij ter prevzemov, se upoštevajo stroški nakupa novih sredstev. V primeru
prevzema se odštejejo osnovna sredstva, pridobljena s pomočjo, ki je bila
dodeljena že pred nakupom. Pri malih in srednjih podjetjih se lahko upoštevajo
tudi celotni stroški naložb v nematerialna sredstva. Za velika podjetja so
takšni stroški upravičeni samo do meje 50 odstotkov skupnih upravičenih
stroškov projekta.
(7) Stroški nadomestne gradnje in
nabave nadomestne opreme niso upravičeni stroški.
9. člen
(pogoji za dodelitev državnih pomoči)
(1) Prejemnik regionalne državne
pomoči mora prispevati lastna sredstva v višini najmanj 25% upravičenih
stroškov začetne investicije, ki ne smejo vsebovati javnih sredstev.
(2) Pri velikih podjetjih mora
investicijski projekt ostati v regiji vsaj 5 let po zaključku investicije, za
mala in srednje velika podjetja pa je to obdobje najmanj 3 leta.
(3) Nematerialne investicije se morajo
uporabljati izključno v podjetju, ki je prejemnik državnih pomoči. Obravnavati
jih je treba kot sredstva, ki se amortizirajo. Kupljena morajo biti od tretje
osebe po tržnih pogojih. Vključena morajo biti v osnovna sredstva podjetja in
morajo pri velikem podjetju ostati v podjetju, ki je prejelo spodbudo, najmanj
5 let, pri malem in srednje velikem podjetju pa najmanj 3 leta.
10. člen
(intenzivnost državnih pomoči)
(1) Dodeljene državne pomoči lahko
znašajo največ 30 odstotkov vrednosti upravičenih stroškov investicije.
(2) Pri srednje velikih podjetjih se
zgornja meja višine dodeljenih državnih pomoči, določena v skladu s prejšnjim
odstavkom, lahko poveča za 10 odstotnih točk, pri malih podjetjih pa za 20 odstotnih
točk.
(3) Bolj podrobno je višina državnih
pomoči v odvisnosti od upravičenih stroškov in razpoložljivih sredstev razpisa
določena v razpisni dokumentaciji.
11. člen
(kumulacija pomoči)
(1) Pri dodelitvi državnih pomoči
veljajo zgornje meje sofinanciranja upravičenih stroškov v okviru posameznih
ukrepov ne glede na to, iz katerih javnih sredstev so pomoči dodeljene za
posamezni namen in ali je pomoč dodeljena v okviru več shem ali individualnih
pomoči hkrati.
(2) Dodelitev državnih pomoči se ne sme združiti
s podporo »de minimis« za iste upravičene stroške, če bi bile s tem presežene
dovoljene meje intenzivnosti pomoči.
(3) Znesek in vir vseh pomoči, ki jih
je vlagatelj za projekt, ki je predmet vloge že dobil, mora biti naveden v
vlogi.
(4) Kadar podjetje prejme pomoč v obliki
tveganega kapitala, ter v prvih treh letih po prejemu tveganega kapitala
zaprosi za pomoč po tem pravilniku, znaša najvišja dovoljena stopnja
intenzivnosti pomoči lahko do 24% upravičenih stroškov naložb za velika
podjetja, za srednje velika podjetja se tako določena zgornja meja lahko poveča
za 8 odstotnih točk in za mala podjetja za 16 odstotnih točk, razen za
podjetja, ki poslujejo v sektorju transporta. Za svetovalne storitve MSP znaša
v tem primeru najvišja dovoljena stopnja intenzivnosti pomoči lahko do 40%
stroškov svetovanja. V primeru, ko bi razlika med najvišjo dovoljeno stopnjo
intenzivnosti pomoči po 10. in 11. členu tega pravilnika presegla skupni znesek
vloženega tveganega kapitala, se največja dovoljena višina pomoči, dodeljene po
tem pravilniku, zmanjša samo za znesek vloženega tveganega kapitala.
12. člen
(merilo za dodelitev državnih pomoči)
Državne pomoči se do porabe razpisanih
sredstev javnega razpisa dodeljuje pravočasno prispelim popolnim vlogam
prijaviteljev, ki izpolnjujejo zahteve iz 5. do 9. člena tega pravilnika, v
skladu z 10. in 11. členom tega pravilnika in merili, navedenimi v razpisni
dokumentaciji.
13. člen
(najvišja vrednost investicije)
Investicije, katerih upravičeni stroški
znašajo več kot 50.000.000 eurov, so veliki naložbeni projekti, ki se
obravnavajo v skladu s 15. členom Uredbe o dodeljevanju regionalnih državnih
pomoči (Uradni list RS, št. 72/06, 70/07, 99/08 in 17/09).
14. člen
(vodenje evidenc in poročanje o dodeljenih
državnih pomočeh)
(1) Ministrstvo, pristojno za energijo
vodi dokumentacijo javnega razpisa, na katerem so dodeljene državne pomoči.
Dokumentacija vsebuje podatke o prejemnikih, vrsti upravičenih stroškov, višini
državne pomoči, pogojih in rokih izplačila državne pomoči.
(2) V skladu s pogodbo za dodelitev
državnih pomoči prejemniki v obdobju 5 let po začetku obratovanja naložbe letno
poročajo o izvedbi investicije, njenem obratovanju in o njenih učinkih na
področju učinkovite rabe energije in rabe obnovljivih virov energije.
(3) V skladu z Uredbo o posredovanju
podatkov in poročanju o dodeljenih državnih pomočeh in pomočeh po pravilu »de
minimis« (Uradni list RS, št. 61/04 in 22/07; v nadaljnjem besedilu: Uredba o
poročanju), ministrstvo, pristojno za energijo enkrat letno posreduje te
podatke Ministrstvu za finance.
III. SPODBUDE, KI SE DODELJUJEJO PO NAČELU »DE MINIMIS«
15. člen
(oblika)
»De minimis« pomoči se dodeljujejo v skladu
z Uredbo Komisije (ES) št. 1998/2006 z dne 15. decembra 2006 o uporabi
členov 87 in 88 Pogodbe pri pomoči de minimis (UL L št. 379 z dne
28. 12. 2006, stran 5; v nadaljnjem besedilu: Uredba »de minimis«) in po
postopku, ki ga za dodelitve sredstev subvencij, posojil in drugih oblik
sofinanciranja iz državnega proračuna določajo predpisi o postopkih za
izvrševanje proračuna Republike Slovenije.
16. člen
(vrste projektov, za katere se lahko
dodelijo spodbude)
(1) »De minimis« pomoči se v obliki
nepovratnih sredstev dodeljujejo za:
-      
sofinanciranje investicijskih projektov,
naštetih v prvem odstavku 5. člena tega pravilnika, pri čemer ne gre samo za
začetne investicije, kot so navedene v 6. členu tega pravilnika;
-      
sofinanciranje svetovalnih storitev na področju
učinkovite rabe energije in rabe obnovljivih virov energije;
(2) V skladu s 1. členom Uredbe »de
minimis« se po tem pravilniku ne dodeljuje pomoči:
1.    
podjetjem, ki delujejo na področju ribiškega in ribogojskega sektorja,
kakor jih zajema Uredba Sveta (ES) št. 104/2000 z dne 17. decembra 1999
(UL L št. 17 z dne 21. 1. 2000, stran 22);
2.    
podjetjem, ki delujejo na področju primarne proizvodnje kmetijskih
proizvodov iz Priloge I k Prečiščenima različicama Pogodbe o Evropski uniji in
Pogodbe o ustanovitvi Evropske skupnosti (UL C 321 E z dne 29. decembra
2006, str. 183);
3.    
podjetjem, ki delujejo na področju predelave in trženja kmetijskih
proizvodov iz Priloge I k Prečiščenima različicama Pogodbe o Evropski uniji in
Pogodbe o ustanovitvi Evropske skupnosti (UL C 321 E z dne 29. decembra
2006, str. 183) v naslednjih primerih:
- 
če je znesek pomoči določen na podlagi cene ali
količine zadevnih proizvodov, ki so kupljeni od primarnih proizvajalcev ali jih
zadevna podjetja dajo na trg,
- 
če je pomoč pogojena s tem, da se delno ali v
celoti prenese na primarne proizvajalce;
4.    
podjetjem, ki delujejo v sektorju premogovništva;
5.    
podjetjem v težavah;
6.    
podjetjem za z izvozom povezane dejavnosti v tretje države ali države
članice, kot je pomoč, neposredno povezana z izvoženimi količinami, z
ustanovitvijo in delovanjem distribucijske mreže ali drugimi tekočimi izdatki,
povezanimi z izvozno dejavnostjo;
7.    
pogojene s prednostjo rabe domačega blaga pred rabo uvoženega blaga;
8.    
za nabavo vozil za cestni prevoz tovora podjetjem, ki opravljajo cestne
prevoze blaga.
17. člen
(upravičenci)
(1) Upravičenci za dodelitev »de
minimis« pomoči so podjetja in drugi subjekti, ki nameravajo izpeljati
investicijske projekte, naštete v prvem odstavku 5. člena tega pravilnika ali
naročiti svetovalno storitev s področja učinkovite rabe in rabe obnovljivih
virov energije.
(2) »De minimis« pomoč se ne dodeli:
-      
iz razlogov, navedenih v drugem odstavku 6.
člena tega pravilnika,
-      
če skupni znesek »de minimis« pomoči, ki jih je
podjetje pridobilo v zadnjih treh proračunskih letih presega 200.000 eurov, za
podjetja iz sektorja cestnega prevoza blaga in potniškega prometa pa 100.000
eurov.
18. člen
(upravičeni stroški)
(1) K upravičenim stroškom
investicijskih projektov za dodeljevanje »de minimis« pomoči štejejo upravičeni
stroški, ki so navedeni v prvih šestih odstavkih 8. člena tega pravilnika, pri
čemer investicijski projekti niso začetne investicije.
(2) Upravičeni stroški svetovalnih
storitev so stroški zunanjih izvajalcev.
19. člen
(pogoji za dodelitev »de minimis« pomoči)
(1) Pogoji za dodelitev »de minimis«
pomoči za investicijske projekte, naštete v prvem odstavku 5. člena tega
pravilnika, so enaki pogojem, navedenim v 9. členu tega pravilnika.
(2) Pogoji za dodelitev spodbud za
svetovalne storitve so:
-      
prejemnik »de minimis« pomoči za izvedbo
svetovalne storitve mora sam pokriti najmanj polovico stroškov storitve,
-      
za svetovalno storitev izvedbe energetskega
pregleda objekta na isti lokaciji se odobri »de minimis« pomoč po preteku
najmanj pet let od zaključka prejšnjega energetskega pregleda,
-      
namembnost objekta energetskega pregleda se ne
sme spremeniti vsaj pet let po izvedenem pregledu,
-      
za svetovalno storitev priprave investicijske
dokumentacije v fazi načrtovanja za projekte naštete v prvem odstavku 5. člena
tega pravilnika se odobri »de minimis« pomoč upravičencu, pri katerem je bila
zadnja svetovalna storitev priprave investicijske dokumentacije v fazi
načrtovanja za te vrste projektov pred najmanj tremi leti.
20. člen
(intenzivnost spodbud)
(1) Dodeljena »de minimis« pomoč za
investicijske projekte, naštete v prvem odstavku 5. člena tega pravilnika lahko
znaša največ 30 odstotkov vrednosti upravičenih stroškov investicije.
(2) Pri srednje velikih podjetjih se
zgornja meja višine dodeljene »de minimis« pomoči, določena v skladu s
prejšnjim odstavkom, lahko poveča za 10 odstotnih točk, pri malih podjetjih pa
za 20 odstotnih točk.
(3) Zgornja meja »de minimis« pomoči
je določena z zneskom 200.000 eurov oziroma 100.000 eurov za podjetja iz
sektorja cestnega prevoza blaga in potniškega prometa, ki ga podjetje lahko
pridobi v obdobju zadnjih treh proračunskih let (vključno s spodbudo, za katero
kandidira na zadnjem razpisu).
(4) Najvišji znesek »de minimis«
pomoči za svetovalne storitve z upoštevanjem prejšnje točke tega člena znaša do
polovice upravičenih stroškov.
(5) Bolj podrobno je višina »de
minimis« pomoči, v odvisnosti od upravičenih stroškov in razpoložljivih
sredstev razpisa, določena v razpisni dokumentaciji.
21. člen
(kumulacija pomoči)
Za kumulacijo pomoči se smiselno uporablja
11. člen tega pravilnika.
22. člen
(merilo za dodelitev »de minimis« pomoči)
»De minimis« pomoči se do porabe razpisanih
sredstev javnega razpisa dodeljuje pravočasno prispelim popolnim vlogam
prijaviteljev, ki izpolnjujejo zahteve, navedene v 16. do 19. členu tega
pravilnika, v skladu z 20. in 21. členom tega pravilnika in merili, navedenimi
v razpisni dokumentaciji.
23. člen
(vodenje evidenc in poročanje o dodeljenih
»de minimis« pomočeh)
(1) Ministrstvo, pristojno za energijo
vodi dokumentacijo javnega razpisa, na katerem so dodeljene »de minimis«
pomoči. V evidenci so podatki o prejemnikih, vrsti upravičenih stroškov, višini
»de minimis« pomoči, pogojih in rokih izplačila »de minimis« pomoči.
(2) Ministrstvo v sklepu o dodelitvi
sredstev, prejemnika, ki mora vlogi za dodelitev »de minimis« pomoči priložiti
izjavo o morebitnih že pridobljenih pomočeh za iste upravičene stroške in
izjavo, da znesek »de minimis« pomoči, ki jih je v zadnjih treh proračunskih
letih sprejel, ne presega 200.000 eurov oziroma 100.000 eurov za podjetja iz
sektorja cestnega prevoza blaga in potniškega prometa potem, ko je pri Sektorju
za spremljanje državnih pomoči Ministrstva za finance preverilo resničnost obeh
izjav, obvesti, da so mu bila dodeljena sredstva po načelu »de minimis«.
(3) Ministrstvo poroča Sektorju za
spremljanje državnih pomoči Ministrstva za finance v roku 15 dni po dodelitvi
sredstev v skladu z Uredbo o poročanju.
(4) V skladu s pogodbo za dodelitev
»de minimis« pomoči, prejemniki v določenem obdobju letno poročajo o izvedbi
investicije, njenem obratovanju in o njenih učinkih na področju učinkovite rabe
in rabe obnovljivih virov energije.
(5) V skladu z Uredbo o poročanju ministrstvo,
pristojno za energijo enkrat letno posreduje podatke o dodeljenih pomočeh
Ministrstvu za finance.
IV. SUBVENCIJE
24. člen
(oblika)
Spodbude za izvedbo investicijskih
projektov in za naročilo svetovalnih storitev s področja učinkovite rabe in
rabe obnovljivih virov energije, ki se ne dodeljujejo kot državne pomoči ali
»de minimis« pomoči, se dodeljujejo v obliki nepovratnih sredstev (subvencij).
25. člen
(vrste projektov, za katere se lahko
dodelijo subvencije)
Projekti, za katere se lahko dodelijo
subvencije so:
-      
investicijski projekti, našteti v prvem
odstavku 5. člena tega pravilnika,
-      
svetovalne storitve s področja učinkovite rabe
in rabe obnovljivih virov energije.
26. člen
(upravičenci)
Upravičenci za pridobitev subvencij za
investicije iz 5. člena tega pravilnika so: 
-      
občine in drugi subjekti, če ne gre za
pridobitno dejavnost, za svetovalne storitve in investicijske projekte, 
-      
gospodinjstva za investicijske projekte.
27. člen
(upravičeni stroški)
(1) K upravičenim stroškom
investicijskih projektov za dodeljevanje subvencij štejejo upravičeni stroški,
navedeni v 8. členu tega pravilnika, pri čemer investicijski projekti ne
pomenijo samo začetne investicije ampak vse investicije v projekte učinkovite
rabe energije, projekte rabe obnovljivih virov energije in projekte učinkovite
rabe in rabe obnovljivih virov energije.
(2) Upravičeni stroški svetovalnih
storitev so stroški zunanjih izvajalcev.
28. člen
(pogoji za dodelitev subvencij)
Za dodelitev subvencij veljajo enaki pogoji
kot so določeni za dodelitev »de minimis« pomoči in so našteti v 19. členu tega
pravilnika.
29. člen
(intenzivnost subvencij)
(1) Dodeljene subvencije ne morejo
presegati vrednosti upravičenih stroškov investicije oziroma 50 procentov
stroškov svetovalne storitve.
(2) Podrobneje je višina subvencije v
odvisnosti od upravičenih stroškov in razpoložljivih sredstev razpisa določena
v razpisni dokumentaciji.
(3) Intenzivnost subvencije je pri
posameznem razpisu lahko različna glede na vrsto in število izvedenih ukrepov
ter glede na socialni status prejemnika.
30. člen
(merilo za dodelitev subvencije)
Subvencije se do porabe razpisanih sredstev
javnega razpisa dodeljuje pravočasno prispelim popolnim vlogam prijaviteljev,
ki izpolnjujejo zahteve iz 25. do 28. člena tega pravilnika, v skladu z 29.
členom tega pravilnika in merili, navedenimi v razpisni dokumentaciji.
31. člen
(vodenje evidenc o dodeljenih subvencijah)
(1) Ministrstvo, pristojno za energijo
vodi dokumentacijo javnega razpisa, na katerem so dodeljene subvencije, v
skladu s predpisi o postopkih za izvrševanje proračuna Republike Slovenije.
Dokumentacija vsebuje podatke o prejemnikih, obliki dodeljenih subvencij, vrsti
upravičenih stroškov, višini subvencij, pogojih in rokih izplačila subvencij.
(2) V skladu s pogodbo za dodelitev
subvencije, prejemniki subvencije za izvedbo investicijskih projektov in
naročilo svetovalnih storitev, v obdobju po prejemu pomoči letno poročajo o
izvedbi investicije, njenem obratovanju in o njenih učinkih na področju
učinkovite rabe in rabe obnovljivih virov energije.
32. člen
(postopek dodeljevanja subvencij)
Subvencije se dodeljuje na javnem razpisu
po postopkih, ki jih določajo predpisi o izvrševanju proračuna Republike
Slovenije.

Pravilnik o spodbujanju učinkovite rabe
energije in rabe obnovljivih virov energije (Uradni list RS, št. 89/08)
vsebuje naslednji končni določbi:
»V. KONČNI DOLOČBI
33. člen
(prenehanje
veljavnosti predpisa)
Z dnem uveljavitve tega pravilnika preneha
veljati Pravilnik o dodeljevanju sredstev za spodbujanje učinkovite rabe
energije in izrabe obnovljivih virov energije (Uradni list RS, št. 49/03 in
38/05).
34. člen
(začetek
veljavnosti)
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvi
Pravilnika o spodbujanju učinkovite rabe energije in rabe obnovljivih virov
energije (Uradni list RS, št. 25/09) vsebuje naslednjo končno določbo:
»7. člen
Ta pravilnik prične veljati naslednji dan
po objavi v Uradnem listu Republike Slovenije.«.

Pravilnik o spremembah in dopolnitvah Pravilnika
o spodbujanju učinkovite rabe energije in rabe obnovljivih virov energije
(Uradni list RS, št. 58/12) vsebuje naslednjo končno določbo:
»12. člen
Ta pravilnik začne veljati naslednji dan po
objavi v Uradnem listu Republike Slovenije.«.