1. člen
(namen in področje uporabe smernic)
(1) Evropski organ za vrednostne papirje in trge
(v nadaljnjem besedilu: ESMA) je na podlagi prvega odstavka 16. člena
Uredbe (EU) št. 1095/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
organ za vrednostne papirje in trge) in o spremembi Sklepa št. 716/2009/ES ter
razveljavitvi Sklepa Komisije 2009/77/ES (UL L št. 331 z dne 15. 12. 2010,
str. 84) izdal Smernice o členu 25 direktive 2011/61/EU (direktiva o UAIS) (v
nadaljnjem besedilu: Smernice).
(2) Smernice so objavljene na spletnih straneh Agencije
za trg vrednostnih papirjev (v nadaljnjem besedilu: Agencija) in ESMA.
(3) Namen Smernic je vzpostavitev dosledne, učinkovite
in uspešne nadzorniške prakse v okviru Evropskega sistema finančnega nadzora
(ESFS) ter zagotoviti skupno, enotno in usklajeno uporabo 25. člena Direktive
2011/61/EU Evropskega parlamenta in Sveta z dne 8. junija 2011 o
upraviteljih alternativnih investicijskih skladov in spremembah direktiv
2003/41/ES in 2009/65/ES ter uredb (ES) št. 1060/2009 in (EU) št. 1095/2010 (UL
L št. 174 z dne 1. 7. 2011, str. 1; v nadaljnjem besedilu: Direktiva
UAIS).
(4) Smernice so namenjene pristojnim organom, imenovanim
na podlagi Direktive UAIS.
2. člen
(obseg uporabe Smernic v Republiki Sloveniji)
S tem sklepom se določa uporaba Smernic v Republiki Sloveniji
za Agencijo, kadar ocenjuje sistemsko tveganje, povezano s finančnim vzvodom
ali določi omejitve finančnega vzvoda kot to določa 260. člen Zakona o
upravljavcih alternativnih investicijskih skladov (Uradni list RS, št. 32/15 in
77/18).
KONČNA DOLOČBA
3. člen
(uveljavitev sklepa)
Ta sklep začne veljati petnajsti dan po objavi v Uradnem
listu Republike Slovenije.
Št. 00701-2/2021-2
Ljubljana, dne 12. avgusta 2021
EVA 2021-1611-0066
Predsednica sveta
Agencije za trg vrednostnih papirjev
Anka Čadež