1. člen
(Namen in področje uporabe smernic)
(1) Evropski bančni organ je na podlagi prvega odstavka
16. člena Uredbe (EU) št. 1093/2010 Evropskega parlamenta in Sveta z
dne 24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi
Sklepa Komisije 2009/78/ES (UL L št. 331 z dne 15. decembra 2010,
str. 12; v nadaljevanju Uredba (EU) št. 1093/2010) dne 19. oktobra
2015 objavil Smernice o uradnih obvestilih za kreditne posrednike v skladu z
direktivo o potrošniških kreditnih pogodbah za stanovanjsko nepremičnino (v
nadaljevanju: smernice), ki so objavljene na njegovi spletni strani.
(2) Smernice iz prvega odstavka tega člena obravnavajo
zahtevo za pristojne organe matičnih držav članic, da pristojne organe držav
članic gostiteljic uradno obvestijo o kreditnih posrednikih, ki nameravajo poslovati
v drugi državi članici in zahteve za posodabljanje javnega registra kreditnih
posrednikov z informacijami iz uradnih obvestil.
(3) Smernice se uporabljajo za pristojne organe, kot so
opredeljeni v členu 4(2) Uredbe (EU) št. 1093/2010 in so opredeljeni tudi
s točko (22) člena 4 Direktive 2014/17/EU Evropskega parlamenta in Sveta z dne
4. februarja 2014 o potrošniških kreditnih pogodbah za stanovanjske
nepremičnine in spremembi direktiv 2008/48/ES in 2013/36/EU ter Uredbe (EU)
št. 1093/2010 (UL L št. 60, z dne 28. 2. 2014, str. 34).
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za Banko Slovenije, kadar kot pristojni organ izvaja pristojnosti in naloge
nadzora nad kreditnimi posredniki pri posredovanju potrošniških kreditov za
nepremičnino ali izvajanjem svetovalnih storitev v zvezi s temi krediti v
skladu z zakonom, ki ureja potrošniške kredite.
(2) Banka Slovenije bo pri opravljanju nalog in
pristojnosti nadzora v skladu z ZPotK-2 v celoti upoštevala določbe smernic v
delu, v katerem se nanašajo na izvajanje nalog in pooblastil pristojnega
organa.
3. člen
(Uveljavitev sklepa)
Ta sklep začne veljati naslednji dan po njegovi objavi v
Uradnem listu Republike Slovenije.
Ljubljana, dne 7. marca
2017
Boštjan Jazbec l.r.
predsednik
Sveta Banke Slovenije