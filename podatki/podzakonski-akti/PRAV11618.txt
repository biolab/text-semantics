1. člen
(vsebina pravilnika)
S tem pravilnikom se določijo obrazci
javnih listin, ki jih izdajajo glasbene šole.
2. člen
(obrazci javnih listin)
Obrazci javnih listin iz prejšnjega člena
so:
-       
obrazec za spričevalo,
-       
obrazec za spričevalo o končanem programu,
-       
obrazec za spričevalo končani stopnji,
-       
obrazec za izpis iz evidence in
-       
obrazec za obvestilo o letnih ocenah.
Obrazci posameznih javnih listin so
določeni v prilogi, ki je sestavni del tega pravilnika.
3. člen
(tisk)
Obrazci za spričevalo, spričevalo o
končanem programu in spričevalo o končani stopnji so tiskani v dvobarvnem
tisku, in sicer z modro barvo po Pantone barvni lestvici P 5275 U in črno
barvo.
Obrazec za izpis iz evidence je tiskan v
enobarvnem tisku, in sicer z modro barvo po Pantone barvni lestvici P 5275 U.
Obrazec za obvestilo o letnih ocenah je
natisnjen v enobarvnem tisku s črno barvo. Obrazec šola natisne s portala
ministrstva, pristojnega za izobraževanje.
V podtisku vseh obrazcev je lik slovenskega
pesnika Franceta Prešerna in faksimile Zdravljice, ki je povzet s kovanca za 2
eura.
Na vseh obrazcih je uporabljena tipografija
črk skupine URW in sicer Barbedor TCE in Futura TCE.
4. člen
(barva in velikost državnega grba
Republike Slovenije)
Na obrazcu za izpis iz evidence je državni
grb Republike Slovenije v modri barvi. Na obrazcu za spričevalo in spričevalo o
končanem programu je državni grb Republike Slovenije v srebrni barvi (toplotni
tisk s folijo). Na obrazcu za spričevalo o končani stopnji je državni grb
Republike Slovenije v zlati barvi (toplotni tisk s folijo).
Na obrazcih za spričevalo, spričevalo o
končanem programu, spričevalo o končani stopnji, obvestilu o letnih ocenah in
obrazcu za izpis iz evidence je državni grb Republike Slovenije v velikosti
14,2 x 18,1 mm.
5. člen
(format in vrsta papirja)
Obrazec za spričevalo o končani stopnji je
velikosti 210 x 297 mm (A4 format) in natisnjen na 120 g/m2 trajnejšem
ofsetnem brezlesnem papirju.
Obrazci za spričevalo, spričevalo o
končanem programu in izpis iz evidence so velikosti 210 x 297 mm (A4 format) in
natisnjeni na 90 g/m2 trajnejšem ofsetnem brezlesnem papirju.
6. člen
(prenehanje veljavnosti)
Z dnem uveljavitve tega pravilnika preneha
veljati Pravilnik o obrazcih javnih listin v glasbeni šoli (Uradni list RS, št.
44/08).
7. člen
(uveljavitev pravilnika)
Ta pravilnik začne veljati naslednji dan po
objavi v Uradnem listu Republike Slovenije.
Št. 0070-47/2013
Ljubljana, dne 27. marca 2013
EVA 2013-3330-0046
dr. Jernej Pikalo l.r.
Minister
za izobraževanje,
znanost in šport

Obrazec za spričevalo
Obrazec za spričevalo
o končanem programu
Obrazec za spričevalo
končani stopnji
Obrazec za izpis iz
evidence
Obrazec za obvestilo
o letnih ocenah