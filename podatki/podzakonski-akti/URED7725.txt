1. člen
S to uredbo se določa pristojni organ v zvezi z izvajanjem
Uredbe (EU) 2017/745 Evropskega parlamenta in Sveta z dne 5. aprila 2017 o
medicinskih pripomočkih, spremembi Direktive 2001/83/ES, Uredbe (ES)
št. 178/2002 in Uredbe (ES) št. 1223/2009 ter razveljavitvi direktiv
Sveta 90/385/EGS in 93/42/EGS (UL L št. 117 z dne 5. 5. 2017,
str. 1; v nadaljnjem besedilu: Uredba 2017/745/EU).
2. člen
Pristojni organ za izvajanje te uredbe in Uredbe 2017/745/EU
je Javna agencija Republike Slovenije za zdravila in medicinske pripomočke.
3. člen
V skladu s prvim odstavkom 41. člena Uredbe 2017/745/EU
se vsi dokumenti, zahtevani na podlagi 38. in 39. člena Uredbe
2017/745/EU, predložijo v slovenskem ali angleškem jeziku.
4. člen
Ta uredba začne veljati naslednji dan po objavi v Uradnem listu
Republike Slovenije.
Št. 00725-5/2018
Ljubljana, dne 8. marca 2018
EVA 2018-2711-0008
Vlada Republike Slovenije
dr. Miroslav Cerar l.r.
Predsednik