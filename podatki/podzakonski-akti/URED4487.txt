1. člen
S to uredbo se določi ureditveno območje
mednarodnega mejnega prehoda Vinica (v nadaljnjem besedilu: mejni prehod) na
podlagi Elaborata za ugotavljanje javne koristi za mednarodni mejni prehod
Vinica, ki ga je izdelal Proplus, d.o.o., Maribor pod št. 24/E/2006 januarja 2007, in je na vpogled na Ministrstvu za javno upravo, Direktoratu za investicije, nepremičnine in
skupne službe državne uprave, Tržaška 21, Ljubljana.
2. člen
(1) Ureditveno območje obsega:
a) 
nepremičnine, potrebne za opravljanje
varnostnega, carinskega in inšpekcijskega nadzora, ter neposredno okolico z
objekti, ki so potrebni za smotrno in varno odvijanje prometa, in sicer
zemljišča oziroma deli zemljišč parc. št. 2088, 2089, 2090, 2091, 2092, 2694/129,
2694/138, 2694/140, k.o. Učakovci;
b) 
trase za izgradnjo infrastrukturnih objektov in
naprav, potrebnih za nemoteno delovanje mejnega prehoda, ki so električni vod,
vodovod, kanalizacija ter telefonski kabel, ki sicer potekajo znotraj
ureditvenega območja, razen za vodovod, in to za izvedbo vodovodnega priključka
cev v dolžini cca 160 m na zemljišču parc. št. 2694/128, k. o. Učakovci, ter TK
priključek - in sicer za izvedbo TK priključka v dolžini cca 7,5 m na zemljišču
parc. št. 2093 ter TK priključka v dolžini cca 4 m in jaška na zemljišču parc.
št. 2101, obe k. o. Učakovci.
(2) Meja ureditvenega območja je
prikazana v elaboratu iz prejšnjega člena in je razvidna iz pregledne situacije
v merilu 1 : 1000, ki je kot priloga sestavni del te uredbe.
3. člen
Urbanistična podlaga za določitev
ureditvenega območja mejnega prehoda je prostorski izvedbeni akt Občine
Črnomelj. Ureditveno področje mejnega prehoda urejajo:
-      
Odlok o prostorskih sestavinah dolgoročnega plana občine Črnomelj za
obdobje 1986–2000 in družbenega plana občine Črnomelj za obdobje 1986 do leta
1990 (SDL, št. 2/81, 13/90, 7/91 in 11/91 ter Uradni list RS, št. 45/95, 57/95,
43/00, 81/03, 119/03 in 79/04),
-      
Odlok o prostorsko ureditvenih pogojih za območja Krajevnih skupnosti
Dragatuš (delno), Sinji Vrh in Vinica (Uradni list RS, št. 70/95, 121/03 in
51/06).
4. člen
Območje mejnega prehoda zajema zemljišča,
namenjena:
-      
za novogradnjo, postavitev objekta carinarnice in policije,
-      
za odstranitev obstoječih objektov,
-      
za rušitev vseh utrjenih površin in izvedbo novih voznih površin,
-      
za ureditev parkirišč in potrebne infrastrukture,
-      
za zunanjo ureditev.
5. člen
Šteje se, da je za namene gradnje iz prejšnjega
člena na ureditvenem območju iz 2. člena te uredbe izkazana javna korist.

Priloga: Območje meddržavnega mejnega prehoda Vinica

Uredba o določitvi ureditvenega območja
mednarodnega mejnega prehoda Vinica (Uradni list RS, št. 21/07)
vsebuje naslednjo prehodno in končno določbo:
»6. člen
Z dnem uveljavitve te uredbe lahko
pooblaščeni investitor prične s pripravljalnimi deli na območju mejnega
prehoda.
7. člen
Ta uredba začne veljati naslednji dan po
objavi v Uradnem listu Republike Slovenije.«.

Uredba o spremembi Uredbe o določitvi
ureditvenega območja mednarodnega mejnega prehoda Vinica (Uradni list RS, št. 110/10) vsebuje naslednjo končno določbo:
»3. člen
Ta uredba začne veljati naslednji dan po
objavi v Uradnem listu Republike Slovenije.«.