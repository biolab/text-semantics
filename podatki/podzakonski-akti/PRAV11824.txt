1. člen
S tem pravilnikom se določajo vrsta, oblika
in način dajanja podatkov za odmero dohodnine od dobička iz kapitala od
odsvojitve vrednostnih papirjev in drugih deležev ter investicijskih kuponov.
2. člen
Zavezanci za dajanje podatkov, določeni v
339. členu Zakona o davčnem postopku (Uradni list RS, št. 13/11 – uradno
prečiščeno besedilo, 32/12 in 94/12, v nadaljnjem besedilu: ZDavP-2), dostavijo
podatke po vrstah, v obliki in na način, določen v Prilogi, ki je sestavni del
tega pravilnika.
3. člen
Podatki se pošljejo v elektronski obliki po
sistemu eDavki na spletni naslov http://edavki.durs.si.
4. člen
(1) Če pri zavezancu za dajanje
podatkov nastanejo statusne spremembe zaradi združitve in delitve, predloži
podatke za odmero dohodnine ustrezni pravni naslednik.
(2) Ob stečaju ali likvidaciji
zavezanca za dajanje podatkov, kadar ni pravnega naslednika, pošlje podatke za
odmero dohodnine stečajni ali likvidacijski upravitelj.
(3) Ob prenehanju obstoja zavezanca za
dajanje podatkov iz drugih razlogov pošlje podatke pravna ali fizična oseba,
pri kateri so shranjene poslovne knjige in knjigovodska dokumentacija.

Priloga:
Oblika in način dostave podatkov za odmero dohodnine od dobička iz kapitala od
odsvojitve vrednostnih papirjev in drugih deležev ter investicijskih kuponov 

Pravilnik o dostavi podatkov za odmero
dohodnine od dobička iz kapitala od odsvojitve vrednostnih papirjev in drugih
deležev ter investicijskih kuponov (Uradni list RS, št. 92/13) vsebuje naslednjo končno določbo:
»5. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembi Pravilnika o dostavi
podatkov za odmero dohodnine od dobička iz kapitala od odsvojitve vrednostnih
papirjev in drugih deležev ter investicijskih kuponov (Uradni list RS, št. 90/14) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije, uporablja pa se že za dostavo
podatkov za davčno leto 2014. 
Ne glede na prejšnji odstavek osebne družbe
ne pošiljajo podatkov o izplačilih deležev v dobičku družbenikom osebne družbe,
ki se odpišejo od njihovih kapitalskih deležev, opravljenih do vključno 25.
aprila 2014.«.