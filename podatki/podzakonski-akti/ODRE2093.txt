1. člen
Na podlagi objavljenega indeksa rasti cen življenjskih potrebščin
v obdobju januar–december 2010 se v skladu z 19. členom Pravilnika o sklepanju
zakonske zveze (Uradni list RS, št. 71/03, 131/04, 73/05, 55/07 in 31/08; v
nadaljnjem besedilu: pravilnik):
1.     
nominalne vrednosti iz drugega odstavka 14. člena pravilnika uskladijo
tako, da je od 1. januarja 2011:
- 
matičar vsake 3 leta upravičen do sredstev za nakup svečane obleke v
višini do največ 186,72 eurov;
2.     
nominalne vrednosti iz četrtega odstavka 14. člena pravilnika uskladijo
tako, da od 1. januarja 2011: 
- 
za urejenost na dan sklepanja zakonskih zvez pripada matičarju povračilo
stroškov v višini do največ 39,41 eurov;
3.     
nominalne vrednosti iz prvega odstavka 18. člena pravilnika uskladijo
tako, da je od 1. januarja 2011:
- 
pooblaščena oseba za sklenitev zakonske zveze upravičena do povračila
stroškov v višini 49,79 eurov, za vsako naslednjo opravljeno sklenitev zakonske
zveze na isti dan pa v višini 10,37 eurov.
2. člen
Ta odredba velja za leto 2011.
3. člen
Ta odredba začne veljati naslednji dan po objavi v Uradnem listu
Republike Slovenije.
Št. 007-7/2011
Ljubljana, dne 28. januarja 2011
EVA 2011-2611-0033
dr. Ivan Svetlik l.r.
Minister
za delo, družino
in socialne zadeve
 
Soglašam!
Irma Pavlinič Krebs l.r.
Ministrica
za javno upravo