1. člen
(1) S to odredbo se sprejme Program promocije sektorja
pridelave in predelave sadja za obdobje 2021–2023, ki zajema ukrep skupna
splošna promocija sektorja pridelave in predelave sadja in informiranje o sadju
ter promocija sadja in proizvodov iz sadja iz sheme kakovosti »izbrana
kakovost« (v nadaljnjem besedilu: ukrep).
(2) Sredstva za Program promocije sektorja pridelave in
predelave sadja za obdobje 2021–2023 se dodelijo v skladu s Smernicami Evropske
unije o državni pomoči v kmetijskem in gozdarskem sektorju ter na podeželju za
obdobje od 2014 do 2020 (UL C št. 204 z dne 1. 7. 2014,
str. 1), zadnjič spremenjenimi z Obvestilom Komisije o spremembi Smernic
Evropske unije o državni pomoči v kmetijskem in gozdarskem sektorju ter na
podeželju za obdobje od 2014 do 2020 v zvezi z obdobjem njihove uporabe in o
začasnih prilagoditvah zaradi upoštevanja učinka pandemije COVID-19 (UL C
št. 424 z dne 8. 12. 2020, str. 30), (v nadaljnjem
besedilu: Smernice EU).
2. člen
Program iz prejšnjega člena je kot Priloga sestavni del te
odredbe.
PREHODNA IN KONČNA DOLOČBA
3. člen
(1) Aktivnosti promocije in informiranja iz ukrepa se
začnejo izvajati naslednji dan po objavi naznanila o prejetju odločitve Evropske
komisije o združljivosti sheme državne pomoči po tej odredbi s Pogodbo o
delovanju Evropske unije (Prečiščena različica Pogodbe o Evropski uniji,
UL C št. 202 z dne 7. 6. 2016, str. 13; v nadaljnjem
besedilu: Pogodba o delovanju EU) ter se izvajajo do 31. decembra 2024.
(2) Minister, pristojen za kmetijstvo, gozdarstvo in
prehrano, objavi naznanilo iz prejšnjega odstavka v Uradnem listu Republike
Slovenije.
4. člen
Ta odredba začne veljati petnajsti dan po objavi v Uradnem
listu Republike Slovenije.
Št. 007-27/2021
Ljubljana, dne 10. avgusta 2021
EVA 2021-2330-0004
Dr. Jože Podgoršek
minister
za kmetijstvo, gozdarstvo in prehrano

Priloga:
Program promocije sektorja sadja za obdobje 2021–2023