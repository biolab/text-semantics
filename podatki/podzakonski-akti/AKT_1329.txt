1. člen
(vsebina splošnega akta)
Ta splošni akt natančneje ureja tehnična in druga vprašanja
pri načrtovanju in gradnji razdelilnih točk, stavbne fizične infrastrukture in
v njej pasivne komunikacijske infrastrukture pri gradnji novih večstanovanjskih
in nestanovanjskih stavb ter pri rekonstrukciji stavbne fizične oziroma pasivne
komunikacijske infrastrukture.
2. člen
(zahteve za razdelilno točko)
(1) Razdelilna točka
mora izpolnjevati naslednje zahteve:
1.     
omogočati mora enostavno prespajanje izvedenih hišnih komunikacijskih
povezav na dostopovne povezave vsaj trem različnim operaterjem (npr. s
konektorji), brez fizičnega posega v pasivno komunikacijsko infrastrukturo, ki
vodi od razdelilne do omrežne priključne točke,
2.     
nameščena mora biti v omarici,
3.     
mora onemogočati nepooblaščen fizični dostop s tehničnim varovanjem
(npr. ključavnico),
4.     
mora biti ustrezno zavarovana pred vlago, vodo in prahom,
5.     
mora biti nameščena v stavbi, na stavbi ali v njeni neposredni bližini,
6.     
imeti mora skrbnika, ki skrbi za njeno fizično dostopnost in
7.     
mora biti jasno označena kot takšna s kontaktnimi podatki in nazivom
njenega skrbnika.
(2) V vsakem delu novo
zgrajene stavbe (do posameznega naročnika), kjer se zaključuje stavbna fizična
in pasivna komunikacijska infrastruktura, mora biti izvedena priključna doza.
3. člen
(zahteve za stavbno fizično in pasivno komunikacijsko
infrastrukturo v večstanovanjskih in nestanovanjskih stavbah)
(1) Stavbna fizična
oziroma pasivna komunikacijska infrastruktura v večstanovanjskih in
nestanovanjskih stavbah morata izpolnjevati naslednje zahteve:
1.     
od razdelilne točke do vsake omrežne priključne točke mora biti zgrajena
stavbna fizična infrastruktura, ki omogoča namestitev pasivne komunikacijske
infrastrukture brez gradbenih posegov vsaj dvema operaterjema,
2.     
vsa pasivna komunikacijska infrastruktura od vsake omrežne priključne
točke se mora zaključevati v razdelilni točki,
3.     
pasivna komunikacijska infrastruktura mora biti nameščena v ustrezni
stavbni fizični infrastrukturi, ki omogoča njeno menjavo brez gradbenih
posegov,
4.     
do vsakega nadstropja večstanovanjske ali nestanovanjske stavbe mora
biti nameščena stavbna fizična infrastruktura ali stavbna fizična
infrastruktura in v njej pasivna fizična infrastruktura za priključitev
brezžičnih dostopovnih točk,
5.     
imeti morata skrbnika, ki skrbi za njuno fizično dostopnost in
6.     
stavbna fizična oziroma pasivna komunikacijska infrastruktura morata
biti ustrezno označeni, tako da je razvidno, do katerega dela stavbe
(naročnika) potekata.
(2) Celotna stavbna
fizična oziroma pasivna komunikacijska infrastruktura, vključno z razdelilno
točko in dovodi do razdelilne točke, morata biti ustrezno dokumentirani v
skladu z dejanskim stanjem.
PREHODNA IN KONČNA DOLOČBA
4. člen
(prenehanje uporabe)
Z dnem uveljavitve tega splošnega akta se preneha uporabljati
Splošni akt o minimalnih zahtevah pri načrtovanju in izvedbi dostopovnih in
razdelilnih točk (Uradni list RS, št. 39/18
in 130/22 – ZEKom-2).
5. člen
(začetek veljavnosti)
Ta splošni akt začne veljati trideseti dan po objavi v
Uradnem listu Republike Slovenije.
Št. 0073-35/2022/13 
Ljubljana, dne 21. marca 2023 
EVA 2023-3150-0013
Mag. Tanja Muha
v.d. direktorja