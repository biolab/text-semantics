1. člen
S tem pravilnikom se sprejme gozdnogospodarski načrt gozdnogospodarske
enote Istra (2009–2018), št. 14‑09/09
z dne 19. 8. 2009, ki ga je za obdobje od 1. januarja 2009 do 31. decembra 2018
izdelal Zavod za gozdove Slovenije, Območna enota Sežana.
2. člen
Gozdnogospodarska enota Istra, ki meri 34.338,19 ha, se nahaja
v Kraškem gozdnogospodarskem območju, v občinah Izola, Piran in Mestni občini
Koper oziroma v katastrskih občinah Koper, Šmarje, Gažon, Semedela, Pomljan,
Koštabona, Krkavče, Boršt, Marezige, Vanganel, Bertoki, Ankaran, Oltra, Sveti
Jernej, Hribi, Škofije, Plavje, Tinjan, Rožar, Dekani, Sveti Anton, Truške,
Topolovec, Gradin, Pregara, Sočerga, Movraž, Kubed, Loka, Črni Kal, Gabrovica,
Osp, Socerb, Črnotiče, Podpeč, Hrastovlje, Izola, Korte, Malija, Cetore, Piran,
Portorož, Sečovlje, Sveti Peter in Nova vas.
3. člen
V gozdnogospodarski enoti Istra je s 1. januarjem 2009 ugotovljeno
naslednje stanje gozdov:
A)    
lastništvo: 71,5% zasebnih gozdov v lasti fizičnih ali pravnih oseb,
26,0% državnih gozdov in 2,5% gozdov lokalnih skupnosti;
B)    
površina: 14.187,59 ha, od katere je 13.465,92 ha večnamenskih gozdov,
50,82 ha gozdov s posebnim namenom, v katerih gozdnogospodarski ukrepi niso
dovoljeni in 670,85 ha varovalnih gozdov;
C)   
lesna zaloga: 103,9 m3/ha, od tega 29,2 m3/ha
iglavcev in 74,7 m3/ha listavcev;
D)   
tekoči letni prirastek: 2,57 m3/ha, od tega 0,68 m3/ha
iglavcev in 1,89 m3/ha listavcev.
4. člen
(1) V gozdnogospodarskem načrtu gozdnogospodarske enote Istra
(2009–2018) je ob upoštevanju usmeritev iz gozdnogospodarskega načrta Kraškega
gozdnogospodarskega območja, izdelanega za obdobje od 1. januarja 2001 do 31. Decembra
2010, ugotovljenega stanja gozdov, analize preteklega gospodarjenja,
zakonitosti razvoja gozdov ter pridobljenih spoznanj pri spremljanju razvoja
gozdov v gozdnogospodarski enoti Istra določeno, da so najbolj poudarjene
funkcije gozdov, ki določajo način gospodarjenja z gozdom:
-       
proizvodne funkcije na površini 1.149,00 ha,
-       
ekološke funkcije na površini 3.817,80 ha ter
-       
socialne funkcije na površini 587,28 ha.
(2) Na podlagi funkcij gozdov in njihovega ovrednotenja so v
gozdnogospodarskem načrtu gozdnogospodarske enote Istra (2009–2018) določeni
cilji gospodarjenja z gozdom in gozdnim prostorom ter usmeritve za njihovo
doseganje.
5. člen
(1) Na podlagi ciljev in usmeritev iz drugega odstavka prejšnjega
člena so v gozdnogospodarski enoti Istra za obdobje od 1. januarja 2009 do 31.
decembra 2018 določeni naslednji ukrepi:
-       
najvišji možni posek v višini 213.195 m3, od tega 75.427 m3
iglavcev in 137.768 m3 listavcev,
-       
gojitvena dela, potrebna za ohranitev in razvoj gozdov, na površini
91,95 ha,
-       
nega drogovnjaka na površini 729,50 ha,
-       
varstvena dela, potrebna za zaščito pred požari, in sicer gradnja 37,4
km protipožarnih presek, vzdrževanje 797,7 km protipožarnih presek, postavitev
56 protipožarnih tabel, vzdrževanje 650 protipožarnih tabel ter vzdrževanje 8,5
km protipožarnih zidov,
-       
varstvena dela, potrebna za zaščito pred boleznimi in žuželkami, v
obsegu 35 delovnih dni,
-       
nega habitatov prosto živečih živali, in sicer vzdrževanje grmišč na
površini 1,70 ha, vzdrževanje travinj na površini 193,80 ha ter vzdrževanje
vodnih površin v obsegu 32 delovnih dni.
(2) V gozdnogospodarskem načrtu gozdnogospodarske enote Istra
(2009–2018) so določeni ukrepi in načini njihove izvedbe tudi na ravneh
rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Istra, v obdobju od uveljavitve tega
pravilnika do 31. decembra 2018, se morajo upoštevati cilji, usmeritve in
ukrepi, določeni v gozdnogospodarskem načrtu gozdnogospodarske enote Istra (2009–2018).
7. člen
Po en izvod gozdnogospodarskega načrta gozdnogospodarske enote
Istra (2009–2018) je na vpogled na sedežu Zavoda za gozdove Slovenije, Območne
enote Sežana, Partizanska 49, Sežana, na sedežu Zavoda za gozdove Slovenije, Krajevne
enote Koper, Staničev trg 19, Koper in na Ministrstvu za kmetijstvo, gozdarstvo
in prehrano, Dunajska 58, Ljubljana, kjer se hrani tudi dokumentacija v zvezi s
postopkom sprejemanja gozdnogospodarskega načrta gozdnogospodarske enote Istra
(2009–2018).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 322-01-14-11/2001/7
Ljubljana, dne 26. novembra 2009
EVA 2009-2311-0049
prof. dr. Milan Pogačnik l.r.
Minister
za kmetijstvo,
gozdarstvo in prehrano