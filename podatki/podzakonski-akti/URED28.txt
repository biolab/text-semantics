1. člen
Ta uredba določa posebne zahteve v zvezi z
emisijo snovi pri odvajanju tehnološke odpadne vode (v nadaljnjem besedilu:
odpadna voda) iz objektov in naprav za proizvodnjo sredstev za lepljenje, in
sicer:
-      
mejne vrednosti parametrov odpadne vode in
-      
posebne ukrepe v zvezi z zmanjševanjem emisije
snovi.
Za vprašanja o emisiji snovi v vode, ki
niso urejena s to uredbo, se uporablja uredba o emisiji snovi in toplote pri
odvajanju odpadnih voda iz virov onesnaževanja (Uradni list RS, št. 35/96; v
nadaljnjem besedilu: uredba).
2. člen
Določbe te uredbe veljajo za objekte in
naprave za proizvodnjo želatine in njenih derivatov, kleja in lepil, če se pri
tem uporabljajo surovine živalskega izvora (v nadaljnjem besedilu: vir onesnaževanja).
3. člen
Določbe te uredbe ne veljajo za vir
onesnaževanja, če:
-      
povprečni dnevni pretok odpadne vode ne presega
15 m3/dan,
-      
letna količina odpadne vode ne presega 4.000 m3,
-      
obremenjevanje z odpadno vodo ne presega 50 PE,
in
-      
v odpadni vodi za nobeno od nevarnih snovi,
določenih s predpisi o emisiji snovi pri odvajanju odpadnih vod iz virov
onesnaževanja, letna količina ne presega količine za nevarne snovi, določene v
prilogi 2 uredbe.
Določbe te uredbe ne veljajo tudi za
odpadno vodo iz vira onesnaževanja:
-      
iz hladilnih sistemov in parnih generatorjev
znotraj vira onesnaževanja,
-      
iz naprav za pripravo vode znotraj vira
onesnaževanja,
-      
za komunalno odpadno vodo, ki nastaja v virih
onesnaževanja.
4. člen
Mejne vrednosti parametrov odpadne vode iz
virov onesnaževanja za iztok neposredno v vode in v kanalizacijo so določene v
prilogi 1, ki je sestavni del te uredbe.
5. člen
Ministrstvo, pristojno za varstvo okolja (v
nadaljnjem besedilu: ministrstvo), lahko na podlagi vloge upravljavca ali
lastnika vira onesnaževanja, določi večjo koncentracijo usedljivih snovi v
odpadni vodi za vir onesnaževanja, kot je to določeno v prilogi 1, če je iz
dokumentacije, ki je priložena vlogi, razvidno, da zaradi odvajanja odpadne
vode iz vira onesnaževanja v javno kanalizacijo, na vtoku v komunalno ali
skupno čistilno napravo koncentracija usedljivih snovi ne presega 10 mg/l.
6. člen
Posebni ukrepi, ki jih upravljavec ali
lastnik vira onesnaževanja lahko izvaja zaradi čim manjšega onesnaževanja iz
vira onesnaževanja, so:
1.    
zmanjšanje porabe sveže vode z uporabo
čistilnih postopkov, varčnih z vodo (npr. visokotlačno pranje, večkratno
uporabo čistilnih vod);
2.    
vračanje očiščene odpadne vode in kondenzatov
iz uparjalnika v proizvodnjo;
3.    
vključevanje padavinske vode v krogotok
čistilnih vod;
4.    
opustitev uporabe organskih topil (zlasti
halogeniranih topil) za predhodno obdelavo surovine;
5.    
prednostna uporaba konservirnih sredstev za
kožni in kostni klej, ki nimajo lastnosti nevarnih snovi;
6.    
opustitev uporabe halogeniranih (snovi)
kemikalij za dezodoriranje odpadnih voda;
7.    
ukrepi, ki zagotavljajo enakomeren vtok odpadne
vode na čistilno napravo iz neposrednih in posrednih virov onesnaževanja;
8.    
fizikalno-kemijsko čiščenje odpadne vode pri
odvajanju odpadne vode na skupno čistilno napravo in uporaba mehanskih
postopkov (sejanje, sedimentacija, nevtralizacija, flotacija);
9.    
fizikalno-kemijsko in biološko čiščenje odpadne
vode z odstranjevanjem ogljika in nitrifikacijo ter odstranjevanjem dušika in
fosforja pri neposrednem odvajanju odpadne vode v vodotok;
10. 
odstranjevanje trdnih ostankov iz proizvodnje
in ostankov iz obdelave odpadne vode.
7. člen
Nadzor nad izvajanjem te uredbe opravljajo
inšpektorji, pristojni za varstvo okolja.

Priloga
1: Mejne vrednosti parametrov odpadne vode iz virov onesnaževanja

Uredba o emisiji snovi pri odvajanju odpadnih
vod iz objektov in naprav za proizvodnjo sredstev za lepljenje (Uradni list RS,
št. 11/01)
vsebuje naslednjo prehodno in končno določbo: 
»8. člen
Upravljavci ali lastniki virov
onesnaževanja morajo obstoječe vire onesnaževanja prilagoditi določbam te
uredbe do 31. decembra 2002.
9. člen
Ta uredba začne veljati petnajsti dan po
objavi v Uradnem listu Republike Slovenije.«.

Uredba o spremembah in dopolnitvah uredbe o emisiji
snovi pri odvajanju odpadnih vod iz objektov in naprav za proizvodnjo sredstev
za lepljenje (Uradni list RS, št. 109/01) vsebuje naslednjo končno določbo:
»2. člen
Ta uredba začne veljati 1. januarja
2002.«.