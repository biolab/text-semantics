1. člen
Ta odredba prepoveduje uporabo fitofarmacevtskega sredstva
Casoron -G, ki vsebuje aktivno snov diklobenil, na nekmetijskih površinah na
celotnem območju občin, ki ležijo na Ljubljanskem polju, Ljubljanskem Barju,
Sorškem polju, Kranjskem polju in v dolini Kamniške Bistrice.
2. člen
Občine, za katere velja ta prepoved, so naslednje: 
-       
Ljubljansko polje: Mestna občina Ljubljana; 
-       
Ljubljansko Barje: Vrhnika, Borovnica, Brezovica, Ig, Škofljica,
Dobrova-Polhov Gradec; 
-       
Sorško polje: Škofja Loka, Medvode, Kranj; 
-       
Kranjsko polje: Kranj, Šenčur, Cerklje, Vodice, Komenda; 
-       
Dolina Kamniške Bistrice: Mengeš, Trzin, Domžale, Dol pri Ljubljani,
Kamnik.
3. člen
Na območju iz prejšnjega člena velja prepoved uporabe
fitofarmacevtskega sredstva Casoron -G, ki vsebuje aktivno snov diklobenil, na
nekmetijskih površinah, do izdelave ocene vpliva aktivne snovi diklobenil na
zdravje ljudi in okolje in sprejema odločitve o registracijskem statusu
diklobenila v Republiki Sloveniji.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 327-02-19/2002
Ljubljana, dne 27. februarja 2002.
Minister 
za kmetijstvo, gozdarstvo in prehrano 
mag. Franc But l. r.