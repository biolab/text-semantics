1. člen
Ta pravilnik določa pogoje za določitev
bolezni zaradi izpostavljenosti azbestu, oceno zmanjšanja življenjskih funkcij
in merila za določanje višine odškodnine za posamezne vrste poklicnih bolezni
zaradi izpostavljenosti azbestu.
2. člen
(1) Pogoji za določitev bolezni zaradi
izpostavljenosti azbestu so obvezni in dopolnilni. Obvezno mora biti za vse
bolezni dokazana vzročna zveza med izpostavljenostjo azbestu in boleznijo,
delovna anamneza, ocena tveganja in dokaz onesnaženja s strani znanega
onesnaževalca in diferencialno diagnostično izključeni drugi vzroki bolezni.
(2) Za ugotavljanje mezotelioma iz
tretjega odstavka 2. člena Zakona o odpravljanju posledic dela z azbestom
(Uradni list RS, št. 15/07 – uradno prečiščeno besedilo; v nadaljnjem besedilu:
zakon) mora biti obvezno dokazana vzročna zveza med izpostavljenostjo azbestu
na ozemlju Republike Slovenije in nastankom bolezni.
(3) Pogoji za določitev posameznih
bolezni zaradi izpostavljenosti azbestu so naslednji:
1.    
Azbestoza
1.1   Radiološke
spremembe na rtg posnetku prsnih organov, ki je posnet in odčitan po
priporočilih Mednarodne organizacije dela (v nadaljnjem besedilu: MOD) iz leta
2003, najmanj kategorija 1.
1.2   Dokaz pljučne intersticijske fibroze s
CT z visoko ločljivostjo.
1.3   Patohistološki izvid, značilen za
pljučno fibrozo.
1.4   Restriktivne in/ali obstruktivne
motnje ventilacije.
1.5   Znižana difuzijska kapaciteta za CO.
1.6   Klinična
slika v razvitejši fazi bolezni: dispneja, kašelj, betičasti prsti, znaki
popuščanja desnega srca.
1.7   Najnižja
intenziteta izpostavljenosti azbestu: praviloma prekoračena mejna vrednost za
azbest 0,1 vl/cm3.
1.8   Najkrajše
trajanje izpostavljenosti azbestu: več mesecev do več let in/ali večkratne kratkotrajne
izpostavljenosti visokim intenzitetam azbestnih vlaken.
1.9   Indukcijska doba: več let.
Za postavitev
diagnoze azbestoze mora biti poleg obveznih pogojev izpolnjen tudi eden od
pogojev v točkah 1.1, 1.2 ali 1.3.
2.    
Bolezen plevre
2.1   Radiološke
spremembe: jasno vidni obojestranski ali izjemoma enostranski plevralni plaki
in/ali jasno vidna difuzna zadebelitev plevre, obojestransko ali izjemoma
enostransko, brez ali s kalcinacijami, brez ali s prizadetostjo perikarda
in/ali jasno vidne zarastline obeh listov plevre enostransko ali obojestransko
in/ali viden plevralni izliv eno ali obojestransko, na rtg posnetku, ki je
posnet in odčitan po priporočilih MOD iz leta 2003.
2.2   Spremembe iz prejšnje točke vidne na
CT prsnih organov visoke ločljivosti.
2.3   Upad pljučne funkcije pri obsežnejši
prizadetosti plevre.
2.4   Pri
benignem plevralnem izlivu so klinično lahko bolečine v prsnem košu in oteženo
dihanje.
2.5   Najnižja
intenziteta izpostavljenosti azbestu: praviloma prekoračena mejna vrednost za
azbest 0,1 vl/cm3.
2.6   Najkrajše
trajanje izpostavljenosti azbestu: več mesecev do več let in/ali večkratne
kratkotrajne izpostavljenosti visokim intenzitetam azbestnih vlaken.
2.7   Indukcijska doba: več kot 10 let.
Za postavitev
diagnoze bolezni plevre mora biti poleg obveznih pogojev izpolnjen tudi eden od
pogojev v točkah 2.1 ali 2.2
3.    
Pljučni rak
3.1   Patohistološki izvid, ki potrjuje
pljučni rak.
3.2   Klinična
slika, diagnostika, zdravljenje in prognoza se ne razlikujejo od pljučnega
raka, ki ni povezan z izpostavljenostjo azbestu.
3.3   Lahko je okvarjena pljučna funkcija.
3.4   Najkrajše
trajanje izpostavljenosti: več let in/ali večkratne kratkotrajne
izpostavljenosti visokim intenzitetam azbestnih vlaken.
3.5   Indukcijska doba: več kot 10 let.
Za postavitev
diagnoze pljučnega raka mora biti poleg obveznih pogojev izpolnjen tudi pogoj
iz točke 3.1.
4.    
Maligni mezoteliom plevre in/ali peritoneja
4.1   Patohistološki izvid, ki potrjuje
maligni mezoteliom.
4.2   Klinična
slika, diagnostika, zdravljenje in prognoza se ne razlikujejo od malignega
mezotelioma, ki ni vzročno povezan z izpostavljenostjo azbestu.
4.3   Lahko okvarjena pljučna funkcija.
4.4   Najkrajše
trajanje izpostavljenosti: več let in/ali večkratne kratkotrajne
izpostavljenosti visokim intenzitetam azbestnih vlaken.
4.5   Indukcijska doba: več kot 15 let.
Za postavitev
diagnoze maligni mezoteliom plevre in/ali peritoneja mora biti poleg obveznih
pogojev izpolnjen tudi pogoj iz točke 4.1.
5.    
Rak druge lokalizacije
5.1   Patohistološki izvid, ki potrjuje
maligno obolenje.
5.2   Klinična
slika, diagnostika, zdravljenje in prognoza, se ne razlikujejo od maligne
bolezni neazbestne etiologije.
5.3   Praviloma je okvarjena funkcija
prizadetega organa.
5.4   Najkrajše
trajanje izpostavljenosti: več let in/ali večkratne kratkotrajne
izpostavljenosti visokim intenzitetam azbestnih vlaken.
5.5   Indukcijska doba: več let.
Za postavitev diagnoze rak druge
lokalizacije mora biti poleg obveznih pogojev izpolnjen tudi pogoj iz točke
5.1.
3. člen
Ocena zmanjšanja življenjskih funkcij pri
boleznih iz prejšnjega člena temelji na stopnji funkcijske okvare prizadetega
organa oziroma organskega sistema, in sicer:
1.    
Ni zmanjšanja življenjskih funkcij (normalna pljučna funkcija in/ali
funkcija drugih prizadetih organov in sistemov).
2.    
Zmanjšanje življenjskih funkcij lažje stopnje (lažja okvara pljučne
funkcije in/ali lažje funkcijske okvare drugih prizadetih organov in sistemov).
3.    
Zmanjšanje življenjskih funkcij srednje stopnje (srednja okvara pljučne
funkcije in/ali srednja funkcijska okvara drugih prizadetih organov in
sistemov).
4.    
Zmanjšanje življenjskih funkcij težje stopnje (težja okvara pljučne
funkcije in/ali težja funkcijska okvara drugih prizadetih organov in sistemov).
4. člen
(1) Izbrani osebni zdravnik osebo, pri
kateri je postavljen sum na bolezen zaradi izpostavljenosti azbestu ali pooblaščeni
zdravnik specialist medicine dela zaposleno osebo, pri kateri je postavljen sum
na bolezen zaradi izpostavljenosti azbestu, napotita na obravnavo k
pooblaščenemu zdravniku specialistu medicine dela iz seznama iz 4.a člena tega
pravilnika (v nadaljnjem besedilu: pooblaščeni zdravnik).
(2) Pooblaščeni zdravnik vodi diagnostični
postopek pri postavitvi suma bolezni iz 4. člena zakona, zbere vso potrebno
zdravstveno dokumentacijo, ki sestoji iz izvidov, ki so potrebni za
ugotavljanje pogojev za določitev posameznih bolezni zaradi izpostavljenosti
azbestu in jo za verifikacijo bolezni zaradi izpostavljenosti azbestu pošlje
interdisciplinarni skupini iz 9. člena zakona.
(3) Oseba, ki uveljavlja pravice po
zakonu, pošlje interdisciplinarni skupini iz 9. člena zakona listinska dokazila
ali izjave dveh prič, ki dokazujejo delo in izpostavljenost azbestu.
4.a člen
Seznam pooblaščenih zdravnikov izda
minister, pristojen za zdravje.
4.b člen
Sredstva za delo in stroške, povezane z
delom pooblaščenega zdravnika iz 4. člena tega pravilnika zagotavlja Ministrstvo
za delo, družino in socialne zadeve iz proračuna Republike Slovenije na podlagi
sklenjene pogodbe.
5. člen
Interdisciplinarna skupina iz 9. člena
zakona opravi določitev bolezni zaradi izpostavljenosti azbestu in oceno
zmanjšanja življenjskih funkcij na podlagi zbrane zdravstvene in ostale
dokumentacije, po potrebi pa lahko zahteva tudi dodatne diagnostične postopke
ali dopolnitev ostale dokumentacije.
5.a člen
(1) Interdisciplinarna skupina iz 9.
člena zakona deluje v dveh ali več senatih.
(2) Interdisciplinarna skupina iz 9.
člena zakona:
-      
pregleda listinska dokazila in izjave prič iz tretjega odstavka 4. člena
tega pravilnika, iz katerih je razvidna vzročna zveza med izpostavljenostjo
azbestu na delovnem mestu in boleznijo oziroma vzročna zveza med
izpostavljenostjo azbestu na ozemlju Republike Slovenije in nastankom mezotelioma,
-      
obravnava zbrano dokumentacijo,
-      
izda mnenje, za katero od bolezni iz 4. člena zakona je oseba zbolela,
-      
oceni zmanjšanje življenjskih funkcij zaradi bolezni.
(3) Sredstva za delo in stroške,
povezane z delom interdisciplinarne skupine iz 9. člena zakona, zagotavlja
Ministrstvo za delo, družino in socialne zadeve na podlagi sklenjene pogodbe.
6. člen
Znesek
odškodnine zaradi posamezne vrste bolezni se določi po naslednji shemi:


IZRAČUN VIŠINE ODŠKODNINE


 

 

ZMANJŠANJE ŽIVLJENJSKIH
  FUNKCIJ V %

 

 


VRSTA
BOLEZNI

FINANČNA OSNOVA
(v eur)

Nepomembno 1

Lažje stopnje 2

Srednje stopnje 3

Težje stopnje 4

Pričakovan razvoj bolezni v
  %

Starost (za vsako leto do
  75 faktor 0,01)

MAKSIMUM


Azbestoza

9.866,47

10

20

30

50

50

(75-starost)x0,01

21.423,52


Plaki parietalne plevre

6.434,65
 

10
 

20
 

30
 

50
 

20
 

(75-starost)x0,01
 

12.207,50
 


Difuzne zadebelitve plevre

6.434,65
 

10
 

20
 

30
 

50
 

20
 

(75-starost)x0,01
 

12.207,50
 


Benigni plevralni izliv

6.434,65
 

10
 

20
 

30
 

50
 

30
 

(75-starost)x0,01

13.281,76
 


Kronični plevralni izliv

6.434,65
 

10
 

20
 

30
 

50
 

80
 

(75-starost)x0,01
 

15.851,76
 


Pljučni rak, maligni
  mezoteliom in drugi raki, ki so posledica izpostavljenosti azbestu

15.443,16
 

10
 

20
 

30
 

50
 

100
 

(75-starost)x0,01
 

42.826,48
 


 

 

 

 

 

 

 

 

 


Skupna višina odškodnine = O + (Ox
  zmanjšanje življenjskih funkcij) + (Ox pričakovan razvoj bolezni) + (Ox
  starost)


Zneski se usklajujejo enkrat letno v mesecu
januarju z indeksom rasti cen življenjskih potrebščin.
7. člen
Interdisciplinarna skupina iz 9. člena
zakona ima sedež na Kliničnem inštitutu za medicino dela, prometa in športa v
Ljubljani.
8. člen
Register oseb zbolelih zaradi
izpostavljenosti azbestu vodi Klinični inštitut za medicino dela, prometa in
športa v Ljubljani.

Pravilnik o pogojih za določitev bolezni
zaradi izpostavljenosti azbestu in merilih za določitev višine odškodnine
(Uradni list RS, št. 61/07)
vsebuje naslednji končni določbi:
»9. člen
Z dnem uveljavitve tega pravilnika se
preneha uporabljati Pravilnik o določitvi poklicnih bolezni zaradi izpostavljenosti
azbestu (Uradni list RS, št. 26/97).
10. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o pogojih za določitev bolezni zaradi izpostavljenosti azbestu in
merilih za določitev višine odškodnine (Uradni list RS, št. 92/08)
vsebuje naslednjo prehodno in končno določbo:
»4. člen
Minister, pristojen za zdravje, izda seznam
iz 4.a člena pravilnika v treh mesecih od dneva uveljavitve tega pravilnika.
5. člen
Ta pravilnik začne veljati petnajsti dan po
objavi v Uradnem listu Republike Slovenije.«.