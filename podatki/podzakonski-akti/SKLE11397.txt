1. člen
(Namen in področje uporabe smernic)
(1) Evropski bančni organ je na podlagi prvega odstavka 16.
člena Uredbe (EU) št. 1093/2010 Evropskega parlamenta in Sveta z dne
24. novembra 2010 o ustanovitvi Evropskega nadzornega organa (Evropski
bančni organ) in o spremembi Sklepa št. 716/2009/ES ter razveljavitvi Sklepa Komisije
2009/78/ES (UL L št. 331 z dne 15. decembra 2010, str. 12; v nadaljevanju
Uredba (EU) št. 1093/2010) dne 12. januarja 2018 objavil Smernice o
enotnih razkritjih v skladu s členom 473a Uredbe (EU) št. 575/2013 v zvezi s
prehodnimi ureditvami za zmanjšanje vpliva uvedbe MSRP 9 na kapital (v nadaljevanju:
smernice), ki so objavljene na njegovi spletni strani.
(2) Smernice iz prvega odstavka tega člena določajo
enotno obliko razkritja informacij, ki se zahtevajo v 473a. členu Uredbe
EU 575/2013 Evropskega parlamenta in Sveta z dne 26. junija 2013 o bonitetnih
zahtevah za kreditne institucije in investicijska podjetja ter o spremembi
Uredbe (EU) št. 648/2012 (UL L št. 176 z dne 27. junija 2013, str. 1; v
nadaljevanju Uredba (EU) št. 575/2013), kot je bila dopolnjena z Uredbo (EU)
2017/2395 Evropskega parlamenta in Sveta z dne 12. decembra 2017 o
spremembi Uredbe (EU) št. 575/2013 (UL L št. 345 z dne 27. decembra 2017,
str. 27).
(3) Smernice se uporabljajo za:
1.     
kreditne institucije, kot so opredeljene v 1. točki prvega odstavka 4.
člena Uredbe (EU) št. 575/2013;
2.     
pristojne organe, kot so opredeljeni v točki (i) drugega odstavka 4.
člena Uredbe (EU) št. 1093/2010.
2. člen
(Vsebina sklepa in obseg uporabe smernic)
(1) S tem sklepom Banka Slovenije določa uporabo smernic
za:
1.     
banke in hranilnice, ki so v skladu z ZBan-2 pridobile dovoljenje za
opravljanje bančnih storitev v Republiki Sloveniji (v nadaljevanju banke) in ki
morajo izpolnjevati nekatere ali vse zahteve glede razkritij iz dela 8 Uredbe
(EU) št. 575/2013;
2.     
Banko Slovenije, kadar v skladu z ZBan-2 v vlogi pristojnega organa
izvaja pristojnosti in naloge nadzora nad bankami iz 1. točke tega odstavka.
(2) Banke iz 1. točke prvega odstavka tega člena v
celoti upoštevajo določbe smernic v delu, v katerem so naslovljene nanje.
(3) Banka Slovenije bo pri opravljanju nalog in
pristojnosti nadzora v skladu z ZBan-2 in Uredbo (EU) št. 575/2013 v celoti
upoštevala določbe smernic v delu, v katerem se nanašajo na izvajanje nalog in
pooblastil pristojnega organa.

Sklep o uporabi Smernic o enotnih razkritjih v
skladu s členom 473a Uredbe (EU) št. 575/2013 v zvezi s prehodnimi ureditvami
za zmanjšanje vpliva uvedbe MSRP 9 na kapital (Uradni list RS, št. 11/18) vsebuje naslednji končni določbi:
»3. člen
(Uveljavitev sklepa)
Ta sklep začne veljati naslednji dan po objavi v Uradnem
listu Republike Slovenije, uporabljati pa se začne 20. marca 2018.
4. člen
(Prenehanje veljavnosti
sklepa)
Sklep velja do konca prehodnega obdobja iz šestega odstavka
473a. člena Uredbe (EU) št. 575/2013, ki se zaključi z 31. decembrom 2022.«.

Sklep o uporabi Smernic o spremembi Smernic
EBA/GL/2018/01 o enotnih razkritjih v skladu s členom 473a Uredbe (EU)
št. 575/2013 (CRR) v zvezi s prehodnimi ureditvami za zmanjšanje vpliva
uvedbe MSRP 9 na kapital za zagotovitev skladnosti s »quick fix« spremembo
CRR kot odziv na pandemijo covida-19 (EBA/GL/2020/12) (Uradni list RS, št. 140/20) spreminja 4. člen sklepa tako, da
se glasi:
»4. člen
(Prenehanje veljavnosti
sklepa)
Sklep velja do konca prehodnega obdobja iz šestega odstavka
473a. člena Uredbe (EU) št. 575/2013.«;
ter vsebuje naslednjo končno določbo:
»3. člen
(veljavnost sklepa)
Ta sklep začne veljati naslednji dan po objavi v Uradnem
listu Republike Slovenije in velja do konca prehodnih obdobij iz prvega
odstavka 468. člena ter šestega in
šestega a odstavka 473a. člena Uredbe (EU) št. 575/2013.«.