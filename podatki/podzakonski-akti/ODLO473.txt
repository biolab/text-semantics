1. člen
Služba Vlade Republike Slovenije za lokalno samoupravo (v
nadaljnjem besedilu: služba) se organizira kot vladna služba z delovnim
področjem, določenim s tem odlokom in z drugimi predpisi.
2. člen
Služba opravlja naslednje naloge: 
-       
pripravlja analize obstoječega stanja razvoja lokalne samouprave v
državi in usklajuje delo pri pripravi sistemskih rešitev, 
-       
pripravlja po sklepu Vlade Republike Slovenije predloge zakonov s
področja lokalne samouprave ter sodeluje pri pripravi področne zakonodaje v
zadevah lokalne samouprave, 
-       
pripravlja strokovne podlage za odločanje Vlade Republike Slovenije na
področjih, ki se nanašajo na lokalno samoupravo, 
-       
obravnava vprašanja uresničevanja lokalne samouprave, organizacije in
delovanja lokalnih organov in služb ter nudi strokovno pomoč v zvezi s tem, 
-       
v sodelovanju z lokalnimi skupnostmi pripravlja in oblikuje merila za
delo občinskih organov in občinske uprave, 
-       
pripravlja strokovne podlage za določanje vsebine izpopolnjevanja
strokovne izobrazbe in vsebine programa strokovnega izpita iz področja
organizacije in delovanja lokalne samouprave, 
-       
pripravlja strokovne podlage s področja lokalne samouprave za udeležbo
predstavnikov Vlade Republike Slovenije v delu političnih in strokovnih teles
mednarodnih inštitucij ter za neposredno sodelovanje vlade z organizacijami in
ustanovami drugih držav na tem področju, 
-       
neposredno sodeluje v strokovnih telesih Sveta Evrope s področja lokalne
samouprave, 
-       
skrbi za izvajanje Evropske listine lokalne samouprave, 
-       
opravlja druge naloge s področja lokalne samouprave.
3. člen
Služba opravlja naloge iz prejšnjega člena v sodelovanju z
ministrstvi in strokovnimi službami Vlade Republike Slovenije.
4. člen
Službo vodi direktor.
Direktorja službe imenuje in razrešuje vlada na predlog
predsednika vlade.
Vlada lahko na predlog predsednika vlade poveri vodenje
službe ministru.
4.a člen
Pri vodenju službe ima direktor enaka pooblastila, kot jih
ima minister pri vodenju ministrstva.
Direktor službe ima namestnika. Namestnik nadomešča
direktorja, kadar je odsoten ali zadržan.
Direktor je za delo službe odgovoren predsedniku vlade in
vladi.
5. člen
Akt o notranji organizaciji in sistemizaciji delovnih mest v
službi izda direktor službe po predhodnem soglasju Vlade Republike Slovenije v
30 dneh po uveljavitvi tega odloka.

Odlok o organizaciji in delovnem področju
službe Vlade Republike Slovenije za lokalno samoupravo (Uradni list RS, št. 68/96) vsebuje naslednji končni določbi:
»6. člen
Z dnem uveljavitve tega odloka prenaha veljati sklep o
ustanovitvi Službe Vlade Republike Slovenije za reformo lokalne samouprave
(Uradni list RS, št. 72/93).
7. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok o spremembi in dopolnitvi odloka organizaciji
in delovnem področju službe Vlade Republike Slovenije za lokalno samoupravo
(Uradni list RS, 69/00) vsebuje naslednjo končno določbo:
»3. člen
Ta odlok začne veljati naslednji dan po objavi v Uradnem
listu Republike Slovenije.«.