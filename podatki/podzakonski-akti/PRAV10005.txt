I. SPLOŠNE DOLOČBE
1. člen
(namen pravilnika)
Ta pravilnik določa podrobnejšo vsebino in
način izdelave, ukrepanja v okolju divjadi, roke in postopke sprejemanja, način
predstavitve ter način spremljanja izvajanja načrtov za gospodarjenje z gozdovi
in upravljanje z divjadjo.
2. člen
(podatki)
(1) Podatki in temeljne prostorske podlage
za načrte za gospodarjenje z gozdovi in upravljanja z divjadjo se praviloma
pripravijo v obliki, primerni za računalniško obdelavo in hranjenje v
prostorskem informacijskem sistemu. Prostorski podatki morajo biti v državnem
koordinatnem sistemu. Zbiranje in prikaz podatkov v načrtih se opravita na
način, ki omogoča primerjavo s predhodnimi načrti. 
(2) Vsi dokumenti, ki so bili izdelani ali
pridobljeni v postopku priprave načrtov za gospodarjenje z gozdovi in
upravljanje z divjadjo, so dokumentarno gradivo, ki ga je treba hraniti najmanj
do sprejema novega načrta za gospodarjenje z gozdovi in upravljanje z divjadjo.
Vsi podatki, ki so bili zbrani za pripravo načrtov za gospodarjenje z gozdovi
in upravljanje z divjadjo, so del zbirke podatkov o stanju in razvoju gozdov
ter populacij divjadi (v nadaljnjem besedilu: zbirka podatkov). 
(3) Podatki iz prejšnjega odstavka se
morajo hraniti na dveh ločenih mestih v obliki, ki zagotavlja trajen
računalniški zapis. 
(4) Vse grafične podatke, ki so podlaga
načrtom za gospodarjenje z gozdovi in upravljanje z divjadjo, je potrebno
izdelati in hraniti tudi v njihovem metapodatkovnem zapisu. 
(5) Zbirka podatkov, ki jo vodi Zavod za
gozdove Slovenije (v nadaljnjem besedilu: ZGS), vsebuje bazo podatkov o: 
-       
stalnih vzorčnih ploskvah, 
-       
odsekih, 
-       
sestojih, 
-       
funkcijah, 
-       
poseku, 
-       
izvedenih gojitvenih, varstvenih in drugih delih, 
-       
gozdnih prometnicah, 
-       
gozdnih združbah, 
-       
izjemnih drevesih v gozdnem prostoru, 
-       
odvzemu divjadi, 
-       
škodah od divjadi, 
-       
vzorčnih ploskvah za spremljanje objedenosti gozdnega mladja od divjadi,
-       
opravljenih delih v življenjskem okolju divjadi. 
(6) Vsi podatki iz prejšnjega odstavka
morajo biti prostorsko opredeljeni. 
(7) Za vse podatke, ki jih je ZGS uporabil
pri izdelavi načrtov za gospodarjenje z gozdovi in upravljanje z divjadjo, pa
jih ni samostojno pridobil, mora biti v načrtu za gospodarjenje z gozdovi in
upravljanje z divjadjo naveden njihov vir. 
(8) Zbirka podatkov se ažurira vsako leto,
tako da se vanjo vnesejo novo pridobljeni podatki prejšnjega leta najkasneje do
1. aprila tekočega leta.
II. PROSTORSKA DELITEV ZA POTREBE NAČRTOVANJA GOSPODARJENJA Z
GOZDOVI
3. člen
(gospodarske kategorije gozdov)
Po gospodarskih kategorijah se gozdovi
delijo na: 
-       
večnamenske gozdove; 
-       
gozdove s posebnim namenom, v katerih so gozdnogospodarski ukrepi
dovoljeni; 
-       
gozdove s posebnim namenom, v katerih gozdnogospodarski ukrepi niso
dovoljeni oziroma so dovoljeni le izjemoma; 
-       
varovalne gozdove.
4. člen
(rastiščnogojitveni razred)
(1) Rastiščnogojitveni razredi (v
nadaljnjem besedilu: RGR) na ravni gozdnogospodarskih območij (v nadaljnjem
besedilu: GGO) in RGR na ravni gozdnogospodarskih enot (v nadaljnjem besedilu:
GGE) se oblikujejo po skupinah rastišč in gospodarskih kategorijah gozdov, pri
čemer je treba upoštevati vrstno sestavo in zgradbo gozdnih sestojev ter cilje
gospodarjenja. Izjemoma se lahko v isti RGR uvrstijo večnamenski gozdovi in
gozdovi s posebnim namenom, če pri slednjih režim oziroma omejitve
gospodarjenja ne zahtevajo posebnega načina gospodarjenja z gozdovi. 
(2) Podrobnost oblikovanja RGR mora
smiselno slediti prostorskemu merilu GGE oziroma GGO. RGR na ravni GGO se
praviloma členijo na več RGR na ravni GGE. 
(3) Podlaga za oblikovanje RGR so
vegetacijske karte in druga fitocenološka gradiva, izdelana v skladu s
standardno srednjeevropsko fitocenološko metodo (Braun-Blanquet). 
(4) RGR se oblikujejo v okviru naslednjih
skupin rastišč: 
-       
vrbovja, topolovja, črnojelševja in sivojelševja; 
-       
dobova-belogabrovja in brestovja z ozkolistnim jesenom; 
-       
gradnova-belogabrovja na karbonatnih in mešanih kamninah; 
-       
gradnova-belogabrovja in hrastovja na silikatnih kamninah; 
-       
podgorska bukovja na karbonatnih in mešanih kamninah; 
-       
podgorska bukovja na silikatnih kamninah; 
-       
gorska, zgornjegorska in subalpinska bukovja na karbonatnih in mešanih
kamninah; 
-       
gorska in zgornjegorska bukovja na silikatnih kamninah; 
-       
jelova-bukovja; 
-       
javorovja, velikojesenovja in lipovja; 
-       
toploljubna bukovja; 
-       
gozdovi in grmišča toploljubnih listavcev; 
-       
kisloljubna rdečeborovja; 
-       
bazoljubna rdečeborovja in črnoborovja; 
-       
jelovja in smrekovja na karbonatnih in mešanih kamninah; 
-       
jelovja in smrekovja na silikatnih kamninah; 
-       
barjanska smrekovja in ruševja; 
-       
macesnovja; 
-       
ruševja.
5. člen
(oblikovanje GGE)
(1) GGO se razdeli na GGE zaradi izdelave
in spremljanja izvajanja načrtov za gospodarjenje z gozdovi. 
(2) Meje GGE praviloma potekajo po mejah
katastrskih občin oziroma po naravnih mejah. Površina gozdov v GGE meri
praviloma od 3.000 do 6.000 ha.
6. člen
(delitev GGE na oddelke in odseke)
(1) Površina GGE se razdeli na oddelke, ti
pa se razdelijo še na odseke, če je to potrebno, zaradi načrtovanja in
spremljanja gospodarjenja z gozdovi. 
(2) Oddelek je trajna ureditvena enota.
Meje oddelka praviloma potekajo po mejah katastrskih občin oziroma parcel, po
razvodnicah, vodah, komunikacijah, presekah in drugih opaznih mejah. V območju
strnjenih gozdov so oddelki praviloma veliki 20–60 ha, drugje so lahko večji. 
(3) Odsek je najnižja ureditvena enota.
Odseki se oblikujejo tako, da je glede na rastišče, zgradbo gozdov ali njihovih
funkcij omogočeno razlikovanje ciljev in smernic na ravni RGR. Meja odseka
praviloma ne seka parcelne meje. Površina delov parcele v različnih odsekih se
oceni. Odsek praviloma ni manjši kot 3 ha.
7. člen
(označevanje ureditvenih enot)
(1) Meje ureditvenih enot se vrišejo na
topografske in pregledne katastrske načrte merila 1:5.000 oziroma 1:10.000. Na
terenu se meje načrtovalnih enot označijo samo v gozdu. Gostota oznak mora biti
tolikšna, da je zagotovljena razpoznavnost meje. 
(2) Označene meje ureditvenih enot ne
določajo posestnih mej. ZGS skrbi za obnavljanje mej ureditvenih enot na
terenu.
8. člen
(oznake ureditvenih enot na terenu)
(1) Na terenu se meje ureditvenih enot
praviloma označijo z rdečimi vodoravnimi črtami širine 15–20 mm in dolžine 15
cm (na tanjšem drevju lahko tudi manj) na deblih stoječega drevja približno 170
cm od tal, in sicer: 
-       
meja GGE s tremi črtami v razmiku 10 mm; 
-       
meja oddelka z dvema črtama in s številkami, debeline 10 mm in višine 80
mm, zapisanimi nad črtama; 
-       
meja odseka z eno črto in malimi tiskanimi črkami, debeline 10 mm in
višine 80 mm, zapisanimi nad črto (nad črto se lahko zariše tudi pika, če je to
potrebno zaradi razlikovanja meje odseka od posestnih mej). 
(2) Oznake ureditvenih enot se lahko
namestijo tudi na vraščene skale. 
(3) Številke in črke za označitev oddelkov
in odsekov se na terenu praviloma zapišejo samo na križišča mej in na
presečišča mej s pomembnejšimi potmi.
III. GOZDNOGOSPODARSKI IN LOVSKO UPRAVLJAVSKI NAČRTI OBMOČIJ
1. Splošno
9. člen
(vsebina načrta)
(1) Splošni del gozdnogospodarskega in
lovsko upravljavskega načrta območja (v nadaljnjem besedilu: območni načrt)
vsebuje: 
-       
opis GGO; 
-       
opis lovsko upravljavskega območja (v nadaljnjem besedilu: LUO); 
-       
oceno stanja in razvoja gozdov (podatke za prikaz ocene stanja in
razvoja gozdov se pridobi iz gozdnogospodarskih načrtov GGE);
-       
presojo uspešnosti gospodarjenja z gozdovi, presojo trajnostnega gospodarjenja
z gozdovi in opredelitev glavnih problemov pri gospodarjenju z gozdovi; 
-       
analizo preteklega upravljanja z divjadjo, opravljenih ukrepov v
življenjskem okolju divjadi in opredelitev glavnih problemov upravljanja z
divjadjo; 
-       
oceno stanja populacij divjadi in oceno stanja življenjskega okolja
divjadi s presojo naravnega ravnovesja in usklajenosti divjadi z njenim
okoljem; 
-       
utemeljitev in prikaz območij s poudarjenimi funkcijami gozdov;
-       
določitev ciljev, usmeritev in ukrepov za gospodarjenje z gozdovi; 
-       
določitev ciljev in usmeritev za upravljanje z divjadjo na lovnih in
nelovnih površinah; 
-       
okvirno ekonomsko ovrednotenje gospodarjenja z gozdovi;
-       
določitev ureditvenih obdobij gozdnogospodarskih načrtov GGE. 
(2) Prostorski del območnega načrta vsebuje:
-       
prikaz območja gozdov in drugih gozdnih zemljišč; 
-       
v okviru gozdov in drugih gozdnih zemljišč se prikažejo območja, ki so
po prostorskih planskih aktih namenjena drugim rabam; 
-       
prikaz območij, ki so razglašena za varovalni gozd, gozdni rezervat oziroma
za gozd s posebnim namenom, ter zavarovana in varovana območja po predpisih, ki
urejajo varstvo okolja, ohranjanje narave in upravljanje z vodami; 
-       
določitev območij posamičnega gozdnega drevja in skupin gozdnega drevja
zunaj ureditvenih naselij, ki so pomembna za ohranjanje in razvoj krajine ali
življenjskega prostora divjadi; 
-       
prikaz zasnove gozdne infrastrukture in drugih prostorskih ureditev v
gozdnem prostoru; 
-       
določitev območij, na katerih sta mogoči ježa in vožnja s kolesom brez
motorja po označenih gozdnih vlakah in drugih poteh. 
(3) Na ravni GGO se obravnava vsebine iz
prve, tretje, četrte, sedme, osme, desete in enajste alinee prvega odstavka
tega člena, na ravni LUO pa vsebino iz druge, pete, šeste in devete alinee
prvega odstavka tega člena. 
(4) (črtan).
2. Opis GGO in LUO
10. člen
(opis GGO)
Opis GGO vsebuje: 
-       
opis naravnih razmer in opredelitev predelov z enotnimi krajinskimi
značilnostmi, pri čemer se opišejo zlasti lega območja v krajini, orografija,
značilnosti podnebja, hidrološke in hidrogeološke razmere, gozdnatost, matične
kamnine in tla, gozdne združbe s pregledno karto, značilnosti prosto živečih
živalskih vrst; 
-       
opis družbeno-gospodarskih razmer, ki zajema zlasti demografska gibanja
ter stanje in organiziranost gozdarske dejavnosti; 
-       
lastništvo gozdov (deleži gozdov po lastniških kategorijah: zasebni
gozdovi, državni gozdovi, gozdovi lokalnih skupnosti; za zasebne gozdove se
navede tudi njihova posestna sestava po velikostnih razredih); 
-       
gospodarske kategorije gozdov; 
-       
odprtost gozdov z gozdnimi prometnicami in javnimi cestami ter razmere
za pridobivanje lesa.
11. člen
(opis LUO)
Opis LUO vsebuje: 
-       
opis LUO in pomen, ki ga ima pri upravljanju z divjadjo na območju
Republike Slovenije; 
-       
tabelarni in kartni prikaz LUO; 
-       
seznam lovišč in lovišč s posebnim namenom (v nadaljnjem besedilu: LPN)
ter pregledno karto lovišč in LPN v območju.
3. Ocena stanja gozdov
12. člen
(ocena stanja in razvoja gozdov)
(1) Na ravni GGO se navedejo naslednje
značilnosti gozdov:
-       
stanje in razvoj gozdnih površin;
-       
lesna zaloga gozdov in njena sestava po skupinah drevesnih vrst in
debelinskih razredih;
-       
tekoči letni prirastek po debelinskih razredih;
-       
ocena ranljivosti gozdov zaradi naravnih ujm (npr.: požar, veter, žled
in sneg).
(2) Oceno stanja gozdov se smiselno prikaže
tudi po lastniških kategorijah.
4. Presoja uspešnosti gospodarjenja z
gozdovi, presoja trajnostnega gospodarjenja z gozdovi in opredelitev glavnih
problemov pri gospodarjenju z gozdovi
13. člen
(presoja uspešnosti gospodarjenja z
gozdovi)
(1) Presoja uspešnosti gospodarjenja z
gozdovi zajema: 
-       
pregled realizacije načrtovanih ukrepov preteklega območnega načrta; 
-       
pregled poseka ter opravljenih gojitvenih in varstvenih del ter del za
vzdrževanje življenjskega okolja prostoživečih živali; 
-       
presojo doseganja ciljev in presojo učinkovitosti izvedenih ukrepov; 
-       
ustreznost postavljenih ciljev, usmeritev in ukrepov v preteklem
območnem načrtu; 
-       
doseganje ekonomskih učinkov; 
-       
zagotavljanje socialnih in ekoloških funkcij gozdov. 
(2) Presojo uspešnosti gospodarjenja z
gozdovi se smiselno prikaže tudi po lastniških kategorijah.
14. člen
(presoja trajnostnega gospodarjenja z
gozdovi)
Presoja trajnostnega gospodarjenja z
gozdovi zajema:
-       
strukturo gozdov in njihove spremembe po razvojnih fazah oziroma
zgradbah sestojev;
-       
oceno uspešnosti pomlajevanja ter strukturo mladovij oziroma podmladka
in drogovnjakov po zasnovi;
-       
objedenost mladja;
-       
strukturo gozdov po negovanosti;
-       
strukturo gozdov po kakovosti odraslega drevja;
-       
poškodovanost drevja;
-       
ohranjenost naravne drevesne sestave in ekološka prilagojenost populacij
gozdnega drevja;
-       
presojo ohranjanja biotske raznovrstnosti, zlasti v pogledu vplivov
izvedenih ukrepov na stanje rastlinskih in živalskih vrst, njihovih habitatov
ter habitatnih tipov, ki se prednostno ohranjajo v ugodnem stanju, in tistih
živalskih vrst ter njihovih habitatov, ki pomembno vplivajo na gozdni
ekosistem;
-       
količino in strukturo odmrlega drevja;
-       
zdravstveno stanje gozdov.
15. člen
(opredelitev glavnih problemov pri
gospodarjenju z gozdovi)
Na podlagi presoje uspešnosti preteklega
gospodarjenja z gozdovi in presoje uspešnosti trajnostnega gospodarjenja z
gozdovi se na ravni GGO opredeli temeljne probleme pri gospodarjenju z gozdovi.
5. Analiza preteklega upravljanja z
divjadjo, opravljenih ukrepov v življenjskem okolju divjadi in opredelitev
glavnih problemov upravljanja z divjadjo
16. člen
(analiza preteklega upravljanja z
divjadjo)
Analiza preteklega upravljanja z divjadjo
za obdobje preteklih deset let za LUO obsega: 
-       
ugotovitev o odvzemu posameznih vrst divjadi po številu in strukturi; 
-       
ugotovitev o višini, vzrokih in trendih izgub divjadi; 
-       
ugotovitev bioloških kazalnikov pri uplenjeni parkljasti divjadi; 
-       
oceno primernosti načrtovanega odvzema v preteklem obdobju in pojasnitev
vzrokov za morebitna odstopanja; 
-       
ugotovitev o nastalih škodah od in na divjadi v preteklem ureditvenem
obdobju.
17. člen
(analiza opravljenih ukrepov v
življenjskem okolju divjadi)
Analiza opravljenih ukrepov v življenjskem
okolju divjadi zajema analizo izvedenih ukrepov v habitatih divjadi, analizo
ukrepov za izboljšanje prehranskih razmer divjadi in analizo ukrepov za
preprečevanje škod od divjadi.
18. člen
(opredelitev glavnih problemov upravljanja
z divjadjo)
Na podlagi analize preteklega upravljanja z
divjadjo in opravljenih ukrepov v življenjskem okolju divjadi se na ravni LUO
opredelijo temeljni problemi pri upravljanju z divjadjo.
6. Ocena stanja populacij divjadi in ocena
stanja življenjskega okolja divjadi s presojo naravnega ravnovesja in
usklajenosti divjadi z njenim okoljem
19. člen
(ocena stanja populacij divjadi)
(1) Ocena stanja populacij divjadi se
ugotavlja na podlagi analize preteklega upravljanja z divjadjo, na podlagi
analize drugih za divjad pomembnih podatkov ter s sistematičnimi opazovanji in
temelji na naslednjih kriterijih: 
-       
oceni trendov številčnosti populacij divjadi vseh vrst divjadi, z oceno
prostorske razporeditve posameznih populacij divjadi (v osrednjih in robnih
površinah poseljenosti, navezavami na sosednja LUO ter ugotovljenimi smermi
spreminjanja življenjskega prostora); 
-       
oceni medsebojnih vplivov populacij različnih vrst divjadi; 
-       
oceni spolne in starostne strukture pri parkljasti divjadi; 
-       
oceni zdravstvenega stanja pri vrstah divjadi, kjer je to ugotovljeno na
podlagi podrobnejše analize izgub pri posameznih vrstah, raziskav v zadnjem
analiziranem obdobju ali na podlagi sistematičnih spremljanj s strani
pristojnih institucij. 
(2) Ocena stanja populacij divjadi se razen
za nivo celotnega LUO lahko izdela tudi za skupine lovišč oziroma LPN, izjemoma
pa za posamezna lovišča oziroma LPN znotraj LUO.
20. člen
(ocena stanja življenjskega okolja
divjadi)
Ocena stanja življenjskega okolja divjadi
je izdelana v okviru LUO oziroma za skupine lovišč oziroma LPN, izjemoma pa za
posamezna lovišča oziroma LPN znotraj LUO in vsebuje zlasti analizo prehranskih
in bivalnih razmer za posamezne vrste divjadi in analizo vplivov druge rabe
prostora na bivalne razmere.
21. člen
(presoja stanja populacij divjadi in
njenega življenjskega okolja)
(1) Presoja stanja populacij divjadi in
njenega življenjskega okolja je izdelana na podlagi analize trendov bioloških
in gospodarskih kazalnikov, ki so specifični za posamezno vrsto divjadi in so
določeni v smernicah za pripravo območnega načrta.
(2) Smernice iz prejšnjega odstavka v
skladu s predpisi, ki urejajo divjad in lovstvo, pripravi ZGS skupaj z
ministrstvom, pristojnim za divjad in lovstvo, Lovsko zvezo Slovenije in
Kmetijsko gozdarsko zbornico Slovenije.
7. Utemeljitev in prikaz območij s
poudarjenimi funkcijami gozdov
22. člen
(opredelitev območij s poudarjenimi
funkcijami gozdov)
(1) Funkcije gozda in območja s
poudarjenimi funkcijami gozdov so:
1.     
funkcija varovanja gozdnih zemljišč in sestojev (v nadaljnjem besedilu:
varovalna funkcija): varovanje rastišča in njegove okolice pred posledicami
vseh vrst erozijskih procesov, zlasti zagotavljanje (ohranjanje) odpornosti tal
na erozijske pojave, ki jih povzročajo mraz, sneg, voda in veter; preprečevanje
razvoja (pojavljanja) zemeljskih in snežnih plazov, podorov in usadov;
preprečevanje poglabljanja pobočnih jarkov; preprečevanje premeščanja naplavin;
zadrževanje drobnega plovnega materiala; ohranjanje rodovitnosti gozdnih tal.
Poudarjeno varovalno funkcijo imajo zlasti gozdovi na gornji gozdni meji, na
poplavnih, erozijskih, plazljivih ali plazovitih območjih, določenih v skladu s
predpisi, ki urejajo vode, na zelo strmih pobočjih, sušnih legah, plitvih
skalovitih ali kamnitih tleh;
2.     
hidrološka funkcija: mehansko in biološko čiščenje vode, ki odteče ali
pronica z gozdnih površin, ter uravnavanje vodnega režima z zadrževanjem
hitrega odtekanja padavinske vode (dežja) s površja (po pobočju in v globino),
počasnejšim taljenjem snega, ohranjanjem vode v gozdnih tleh in rastlinah in
zakasnjenim pronicanjem vode iz gozdnih tal v sušnih obdobjih. Poudarjeno
hidrološko funkcijo imajo zlasti gozdovi v vodovarstvenih območjih, določenih v
skladu s predpisi, ki urejajo vode;
3.     
funkcija ohranjanja biotske raznovrstnosti: zagotavljanje življenjskega
prostora rastlinskim in živalskim življenjskim združbam, zlasti tistih vrst,
katerih življenjski ciklus je pomembno povezan z gozdom, ohranjanje biotske
raznovrstnosti in zagotavljanje naravnega ravnovesja. Poudarjeno funkcijo
ohranjanja biotske raznovrstnosti imajo zlasti gozdovi z izjemnimi biotopi,
gozdovi s habitati redkih ali ogroženih rastlinskih ali živalskih vrst, s
habitati, ki so lokalno pomembni za obstoj in ohranitev populacij prostoživečih
živalskih vrst, s habitati in habitatnimi tipi, ki se po predpisih, ki urejajo
ohranjanje narave, ohranjajo v ugodnem stanju, ter gozdovi, ki imajo status
posebnega varstvenega območja, potencialnega posebnega ohranitvenega območja
ali ekološko pomembnega območja. Poudarjeno funkcijo iz te točke imajo tudi
mirne cone, pasišča in zimovališča prostoživečih živalskih vrst, grmišča in
predeli okoli kaluž in drugih vodnih virov namenjenih prostoživečim živalim;
4.     
klimatska funkcija: manjšanje hitrosti in spreminjanje smeri vetrov;
vpliv na temperaturo in vlažnost zraka ter na razmerje med plini v ozračju
(proizvodnja kisika, skladiščenje ogljika v lesu in tleh). Poudarjeno klimatsko
funkcijo imajo zlasti gozdovi, ki varujejo naselja ter kmetijske površine pred
škodljivimi učinki vetra in mraza ter gozdovi na območjih stalnih ali pogostih
močnih vetrov, ki lahko povzročajo vetrolome ali deformirano rast gozdnega
drevja;
5.     
zaščitna funkcija: zaščito prometnic, naselij in drugih objektov pred
naravnimi pojavi, kot so padanje kamenja in peska, snežni zameti, bočni vetrovi
in zdrsi zemljišča, ter zagotavljanje varnosti bivanja in prometa. Poudarjeno
zaščitno funkcijo opravljajo zlasti gozdovi na strmih pobočjih nad cesto ali
železnico ter pod njo;
6.     
higiensko-zdravstvena funkcija: izboljšanje kakovosti in ohranjanje
zdravega življenjskega okolja ter blaženje škodljivih vplivov imisij z
absorpcijo sestavin onesnaženega ozračja, intenzivnejšo termiko in turbulenco
ter izolacijo pred hrupom. Poudarjeno higiensko-zdravstveno funkcijo imajo
zlasti gozdovi v neposredni bližini večjih naselij, bolnic in zdravilišč, ter
gozdovi, ki se nahajajo v pasu med naselji oziroma bivalnimi objekti ter večjimi
viri hrupa, smradu, sevanja in onesnaženja, kot so npr. avtocesta, železnica,
termoelektrarne, kamnolomi in peskokopi, večje farme, smetišča, sežigalnice in
predelovalnice odpadkov, dirkališča ipd.;
7.     
obrambna funkcija: varovanje zemljišč in objektov, pomembnih za javno
varnost, obrambo, zunanje zadeve ter obveščevalno in varnostno dejavnost
državnih organov Republike Slovenije. Poudarjeno obrambno funkcijo imajo zlasti
gozdovi, ki se uporabljajo kot poligoni za urjenje policijskih ali vojaških
enot, ter gozdovi, ki varujejo črpališča pitne vode, policijske, vojaške ipd.
objekte;
8.     
rekreacijska funkcija: omogočanje aktivnosti, ki telesno ali duševno
sproščajo in krepijo, vključno z nabiranjem gozdnih plodov za lastne potrebe.
Poudarjeno rekreacijsko funkcijo imajo gozdovi z ustreznimi naravnimi danostmi,
dostopnostjo in dosegljivostjo ter rekreacijsko infrastrukturo (poti, objekti);
9.     
turistična funkcija: zadovoljevanje potreb obiskovalcev, ki zaradi
oddiha ali razvedrila začasno spremenijo svoj kraj bivanja. Poudarjeno
turistično funkcijo opravljajo gozdovi v okolici turističnih krajev, v katerih
se nahajajo turistični objekti, turistične točke in znamenitosti ali po katerih
se odvija turistično vodenje;
10.  
poučna funkcija: ozaveščanje in posredovanje znanj o gozdu ter
gospodarjenju z njim laični ali strokovni javnosti. Poudarjeno poučno funkcijo
imajo gozdovi, ki se uporabljajo kot učni prostor (gozdne učilnice), gozdovi,
po katerih so speljane oziroma v katerih se nahajajo gozdne, naravoslovne, ipd.
poti, učni in demonstracijski objekti za izvajanje praktičnega pouka v sistemu
gozdarskega izobraževanja in poklicnega usposabljanja ipd.;
11.  
raziskovalna funkcija: načrtno zbiranje, opazovanje in ugotavljanje
dejstev o gozdovih, njihovem izkoriščanju in rabi. Raziskovalno funkcijo imajo
zlasti gozdovi, v katerih so postavljene raziskovalne ploskve, raziskovalni
objekti, razne merilne naprave ipd. s katerimi v okviru raziskovalnih projektov
ali programov upravljajo raziskovalne institucije;
12.  
funkcija varovanja naravnih vrednot: varovanje redkih, dragocenih,
znamenitih ali drugih vrednih naravnih pojavov. Poudarjeno funkcijo varovanja
naravnih vrednot imajo gozdovi ali deli gozdov, ki imajo po predpisih, ki
urejajo ohranjanje narave, status naravne vrednote, zavarovana območja ter
izjemna drevesa v gozdnem prostoru;
13.  
funkcija varovanja kulturne dediščine: varstvo in ohranjanje območij ali
objektov, ki so rezultat ustvarjalnosti človeka in njegovih različnih
dejavnosti, družbenega razvoja in dogajanj, značilnih za posamezna obdobja v
slovenskem in širšem prostoru. Poudarjeno funkcijo varovanja kulturne dediščine
imajo zlasti gozdovi ali njihovi deli, ki imajo po predpisih, ki urejajo
varstvo kulturne dediščine, status kulturne dediščine, ali se nahajajo v
njihovi neposredni okolici, ter ostanki ohranjenih tradicionalnih oblik
gospodarjenja z gozdovi (npr. steljniki, panjevci, gaji, logi);
14.  
estetska funkcija: omogočanje doživljanja skladnosti likovnih in
funkcionalnih prvin v krajini. Poudarjeno estetsko funkcijo imajo predvsem z
estetskega vidika edinstveni/ posebni gozdovi v izjemnih krajinah in območjih
nacionalne prepoznavnosti po predpisih, ki urejajo prostor, ter območjih
kulturne krajine po predpisih, ki urejajo varstvo kulturne dediščine, v
območjih krajinske pestrosti po predpisih, ki urejajo ohranjanje narave ter
gozdovi, namenjeni zakrivanju degradacijskih procesov ali drugih vizualno
motečih elementov v krajini;
15.  
lesnoproizvodna funkcija: proizvajanje nadzemne lesne mase, ki jo je
možno gospodarsko izkoriščati. Poudarjeno lesnoproizvodno funkcijo imajo
gozdovi z visoko rastnostjo na rastiščih z visoko proizvodno zmogljivostjo;
16.  
funkcija pridobivanja drugih gozdnih dobrin: izkoriščanje nelesnih
materialnih koristi iz gozda, z izjemo divjadi in rekreativne rabe gozdov. Poudarjeno
funkcijo pridobivanja drugih gozdnih dobrin imajo zlasti gozdovi, ki se gojijo
zaradi plodov, gozdni semenski objekti, gozdovi, kjer se intenzivno odvija
steljarjenje, čebelja paša, pridobivanje smole in drevesnih sokov, pridobivanje
okrasnega drevja;
17.  
lovnogospodarska funkcija: gospodarjenje s populacijami divjadi.
Poudarjeno lovnogospodarsko funkcijo imajo zlasti gozdovi oziroma gozdni
prostor v lovnih oborah. Poudarjeno lovnogospodarsko funkcijo imajo tudi
predeli okoli rukališč, krmišč, krmnih njiv ter predeli, kjer se intenzivno
izvaja lovni turizem.
(2) Območja s poudarjenimi funkcijami iz
prejšnjega odstavka poleg gozda vključujejo tudi druga gozdna zemljišča in
tista negozdna zemljišča, ki so z gozdom ekološko oziroma funkcionalno povezana
ter skupaj z gozdom zagotavljajo uresničevanje njegovih funkcij.
(3) Za negozdna zemljišča iz prejšnjega
odstavka se štejejo:
-       
v gorski gozdnati krajini vse površine naravnih ekosistemov, kot so
naravna travišča in skalovja oziroma pobočni grušči, ki ležijo pod drevesno
mejo, ter območja ekstenzivne (gozdne) paše. Ne glede na prejšnji stavek se za
negozdna zemljišča ne štejejo urejeni planinski pašniki;
-       
v gozdni krajini nenaseljene senožeti in lazi in vsi morebitni naravni
ekosistemi iz prejšnje alineje;
-       
v gozdnati krajini nenaseljene senožeti, lazi in vsi morebitni drugi
naravni ekosistemi, kot so naravna travišča in skalovja oziroma pobočni grušči,
če se pojavljajo kot osredki znotraj gozda na površinah do 2 ha. Ne glede na
prejšnji stavek se za negozdna zemljišča ne štejejo vsa druga kmetijska
zemljišča, tudi tista, ki so v okviru samotnih kmetij (celkov), če so večja kot
0,5 ha;
-       
v kmetijski in primestni krajini nenaseljeni osredki kmetijskih zemljišč
znotraj gozdnih kompleksov, če so manjši kot 0,5 ha.
(4) Tipi krajin iz prejšnjega odstavka se
določijo po naslednjih merilih:
-       
v gorsko gozdnato krajino se štejejo območja v gorskem in subalpinskem
vegetacijskem pasu, ki poleg gozda vključujejo tudi naravna travišča, gorske
pašnike in skalovja oziroma pobočne grušče;
-       
v gozdno krajino se štejejo območja v gorskem in podgorskem pasu, kjer
gozd popolnoma prevladuje (gozdnatost je večja kot 85%), in v njih ni kmetij
oziroma drugih trajnih naselij;
-       
v gozdnato krajino se štejejo območja v nižinskem, gričevnatem,
podgorskem in delno tudi gorskem pasu, kjer se gozd mozaično prepleta z
drugimi, pretežno kmetijskimi rabami tal, in praviloma pokriva 40 do 85%
površine;
-       
v kmetijsko in primestno krajino spadajo vsa druga območja.
(5) Gozdnatost iz druge alineje prejšnjega
odstavka se ugotavlja na krajinsko zaokroženih območjih, velikih nekaj
kvadratnih kilometrov.
23. člen
(ovrednotenje funkcij gozdov)
(1) Funkcija gozda se ovrednoti s tremi
stopnjami poudarjenosti, in sicer: 
-       
1. stopnja: funkcija določa način gospodarjenja z gozdom; 
-       
2. stopnja: funkcija pomembno vpliva na način gospodarjenja z gozdom; 
-       
3. stopnja: funkcija le deloma vpliva na način gospodarjenja z gozdom. 
(2) Funkcije gozda se ovrednotijo v skladu
s prejšnjim členom.
24. člen
(črtan)
25. člen
(utemeljitev in prikaz območij s
poudarjenimi funkcijami gozdov)
Utemeljitev in prikaz območij s
poudarjenimi funkcijami gozdov na ravni GGO zajema:
-       
pregledno karto skupin funkcij gozdov, kot sestavni del območnega
načrta, in karto funkcij gozdov v merilu 1:25.000 v obliki interaktivne karte;
-       
utemeljitev pomena funkcij gozda ter določitev usmeritev oziroma
omejitev pri gospodarjenju na območjih s poudarjenimi funkcijami;
-       
opredelitev večfunkcionalnih območij.
8. Določitev ciljev, usmeritev in ukrepov za
gospodarjenje z gozdovi
26. člen
(določitev ciljev gospodarjenja ter
usmeritev in ukrepov na ravni GGO)
(1) Na ravni GGO se določijo cilji
gospodarjenja z gozdovi v GGO, ki vključujejo zlasti temeljne učinke, ki naj bi
bili glede na specifične naravne, gospodarske in posestne razmere ter glede na
potrebe po zagotavljanju funkcij gozdov uresničeni z gospodarjenjem z gozdovi. 
(2) Glede na analizo trajnostnega
gospodarjenja, izpostavljene glavne probleme pri gospodarjenju, cilje
gospodarjenja in usmeritve, določene v Nacionalnem gozdnem programu, se določi
strateške usmeritve za gospodarjenje z gozdovi v GGO, ki zajemajo zlasti:
-       
razvoj gozdnih površin po krajinsko enotnih območjih;
-       
usmerjanje razvoja gozdnih sestojev za posamezne gospodarske kategorije
gozdov (način obnove gozdov, intenzivnost nege in prioritete vlaganj v gozdove,
premene, intenzivnost sečnje);
-       
temeljne odločitve in prioritete za zagotavljanje varstva gozdov,
vključno z varovanjem biotske in genetske pestrosti gozdov;
-       
sanacije poškodovanih gozdov in usmeritve za delo z gozdovi, ogroženimi
po naravnih ujmah (npr.: požar, veter, žled in sneg);
-       
posebnosti gospodarjenja v različnih lastniških kategorijah;
-       
usmeritve glede funkcij gozdov;
-       
usmeritve za usklajevanje odnosov med živalsko in rastlinsko komponento
gozda;
-       
usmeritve za tehnologijo pridobivanja lesa;
-       
usmeritve za odpiranje gozdov z gozdnimi prometnicami in njihovo
pripravo oziroma gradnjo ter vzdrževanje gozdnih cest;
-       
usmeritve za delo s semenskimi objekti.
(3) Na ravni GGO se določijo naslednji
ukrepi: 
-       
možni posek po lastniških kategorijah; 
-       
okvirne potrebe in prioritete po gojitvenih in varstvenih delih po
lastniških kategorijah; 
-       
okvirne potrebe po delih za ohranitev in okrepitev funkcij gozdov; 
-       
potrebni ukrepi za izboljšanje življenjskih razmer prosto živečih živali;
-       
okvirna ocena vlaganj v gozdno infrastrukturo.
27. člen
(gozdnogojitveni cilj, gozdnogojitvene
usmeritve in ukrepi na ravni RGR GGO)
(1) Glede na stanje in razvojne značilnosti
gozdnih sestojev, poudarjenosti funkcij gozdov in z upoštevanjem potencialne
drevesne sestave in zgradbe gozda ter prirastoslovnih zakonitosti danih
rastišč, se določi gozdnogojitveni cilj, ki vključuje: 
-       
zgradbo gozdnih sestojev; 
-       
drevesno sestavo; 
-       
končno ali optimalno lesno zalogo; 
-       
kakovost gozdnih lesnih sortimentov. 
(2) Gozdnogojitvene usmeritve določajo:
-       
prevladujoči gozdnogojitveni sistem; 
-       
dolžino proizvodnega razdobja in dolžino pomladitvene dobe; 
-       
način in obseg obnavljanja sestojev; 
-       
intenzivnost in oceno nujnosti nege ter varstva gozdov. 
(3) (črtan).
9. Določitev ciljev in usmeritev za
upravljanje z divjadjo na lovnih in nelovnih površinah
28. člen
(cilji)
Cilji za upravljanje z divjadjo po
posameznih vrstah morajo vsebovati: 
-       
opredelitev trenda relativne številčnosti in prostorske razporeditve
divjadi po posameznih vrstah; 
-       
ciljno stanje življenjskega okolja divjadi glede bivalnih in prehranskih
razmer.
29. člen
(usmeritve)
Opredelitev usmeritev za upravljanje z
divjadjo po posameznih vrstah na podlagi opredeljenih ciljev vsebuje zlasti: 
-       
usmeritve za določitev ukrepov v populacijah divjadi v LUO ali v
posameznih predelih LUO; 
-       
določitev osrednjih in robnih površin življenjskega prostora posameznih
populacij divjadi za doseganje želene ciljne številčnosti ter smeri širjenja
populacij divjadi v LUO ali v posameznih predelih LUO; 
-       
usmeritve za opazovanje in spremljanje številčnosti, strukture in
zdravstvenega stanja divjadi; 
-       
usmeritve za izboljšanje prehranskih in bivalnih razmer divjadi; 
-       
usmeritve za preprečevanje škod od in na divjadi.
10. Okvirno ekonomsko ovrednotenje
gospodarjenja z gozdovi
30. člen
(okvirno ekonomsko ovrednotenje
gospodarjenja z gozdovi)
Okvirno ekonomsko ovrednotenje
gospodarjenja z gozdovi se opravi po lastniških kategorijah na podlagi
pričakovanih dohodkov iz gozdov in vlaganj v gozdove.
11. Določitev ureditvenih obdobij
gozdnogospodarskih načrtov GGE
31. člen
(določitev ureditvenih obdobij
gozdnogospodarskih načrtov GGE)
Za vse GGE, ki ležijo na GGO, se določi
ureditveno obdobje gozdnogospodarskih načrtov GGE oziroma roki za obnovo teh
načrtov. Ureditveno obdobje gozdnogospodarskih načrtov GGE se navaja z
letnicama pri čemer prva letnica označuje začetek navedenega leta (1. januar),
druga pa konec navedenega leta (31. december).
12. Priloga
32. člen
(priloga k območnemu načrtu)
V prilogi k območnemu načrtu se prikaže
povzetek stanja in ukrepov na ravneh:
a)    
GGO, ki ga sestavljajo podatki o:
- 
površini gozdov po lastniških kategorijah,
- 
gozdnih fondih po gospodarskih kategorijah gozdov in rastiščnogojitvenih
razredih,
- 
strukturi gozdov po razvojnih fazah oziroma zgradbah sestojev,
- 
strukturi gozdov po zasnovi, negovanosti in sestojnem sklepu,
- 
lesni zalogi in njeni sestavi po skupinah drevesnih vrst in debelinskih
razredih (posebej za gozdove z načrtovanim posekom in posebej za vse gozdove
GGE),
- 
tekočem letnem prirastku po debelinskih razredih (posebej za gozdove z
načrtovanim posekom in posebej za vse gozdove GGO),
- 
načrtovanih gojitvenih in varstvenih delih,
- 
načrtovanih drugih delih za zagotavljanje ekoloških in socialnih funkcij
gozdov;
b)    
RGR GGO, ki ga sestavljajo podatki o:
- 
površinah gozdov po lastniških kategorijah,
- 
lesni zalogi in njeni sestavi po skupinah drevesnih vrst in debelinskih
razredih,
- 
strukturi gozdov po razvojnih fazah in zgradbah sestojev,
- 
tekočem letnem prirastku po debelinskih razredih,
- 
možnem poseku,
- 
načrtovanih gojitvenih in varstvenih delih;
c)    
lastniških kategorij, ki ga sestavljajo podatki
o:
- 
gozdnih fondih po gospodarskih kategorijah gozdov,
- 
strukturi gozdov po razvojnih fazah oziroma zgradbi sestojev,
- 
strukturi gozdov po drevesni sestavi,
- 
lesni zalogi in njeni strukturi,
- 
načrtovanih gojitvenih in varstvenih delih;
č)    občin, ki ga sestavljajo
podatki o:
- 
površini gozdov po lastniških kategorijah,
- 
gozdnih fondih po gospodarskih kategorijah gozdov in rastiščnogojitvenih
razredih,
- 
načrtovanih gojitvenih in varstvenih delih.
13. Postopek sprejema območnih načrtov
33. člen
(postopek izdelave območnih načrtov)
(1) V letu pred začetkom ureditvenega
obdobja morajo biti zbrani vsi podatki in pridobljena vsa gradiva, potrebna za
izdelavo osnutka območnega načrta, zlasti naravovarstvene smernice,
kulturnovarstvene smernice ter smernice s področja upravljanja z vodami. V tem
letu ZGS na krajevno običajen način in na spletnih straneh ZGS obvesti lastnike
gozdov, lovske organizacije, območne enote Kmetijsko gozdarske zbornice
Slovenije, lokalne skupnosti in zainteresirano javnost o možnosti dajanja pobud
in predlogov. Rok za zbiranje pobud traja od 1. novembra do 31. decembra v letu
pred začetkom ureditvenega obdobja. V istem letu se pošlje na ministrstvo,
pristojno za okolje, ter v vednost na ministrstvo, pristojno za gozdarstvo in
lovstvo (v nadaljnjem besedilu: ministrstvo), obvestilo o nameri izdelave
načrta v skladu s predpisi, ki urejajo varstvo okolja in ohranjanje narave.
(2) Osnutek območnega načrta določi
strokovni svet ZGS in ga v prvem letu ureditvenega obdobja z vlogo za odreditev
javne razgrnitve pošlje na ministrstvo. Vlogi mora biti priložen osnutek
območnega načrta, zapisnik strokovnega sveta ZGS o določitvi osnutka in kopija
odločbe ministrstva, pristojnega za okolje, o potrebi po izvedbi celovite
presoje vplivov na okolje (v nadaljnjem besedilu: CPVO). V vlogi se navedeta
tudi primeren čas in kraj javne razgrnitve ter javne obravnave osnutka
območnega načrta. 
(3) Sklep o javni razgrnitvi osnutka
območnega načrta se objavi na spletnih straneh ministrstva. O času in kraju ter
trajanju javne razgrnitve ter javne obravnave osnutka območnega načrta ZGS
lastnike gozdov, pristojno območno enoto Kmetijsko gozdarske zbornice
Slovenije, krajevno pristojno Območno združenje upravljavcev lovišč in lovišč s
posebnim namenom (v nadaljnjem besedilu: OZUL), pristojno območno enoto Zavoda
Republike Slovenije za varstvo narave, krajevne lokalne skupnosti in
zainteresirano javnost obvesti s pisnimi vabili, obvestili na oglasnih deskah
občin in na druge krajevno običajne načine. 
(4) Svet območne enote ZGS zavzame stališče
do pripomb in predlogov podanih na javni razgrnitvi in javni obravnavi osnutka
območnega načrta. Stališče sveta območne enote ZGS se mora upoštevati pri
izdelavi predloga območnega načrta. 
(5) Po določitvi predloga območnega načrta
na seji sveta ZGS se vloga za pridobitev soglasja skupaj s predlogom območnega
načrta v elektronski obliki posreduje ministru, pristojnemu za okolje, prostor
in vode ter ohranjene narave. 
(6) ZGS posreduje ministrstvu vlogo za
sprejem območnega načrta, h kateri morajo biti priloženi najmanj: 
-       
predlog območnega načrta, 
-       
soglasje ministra, pristojnega za okolje, prostor in vode ter ohranjene
narave, 
-       
zapisnik seje sveta ZGS, na kateri je bil določen predlog območnega
načrta.
34. člen
(postopek izdelave območnih načrtov v
primeru CPVO)
(1) V primeru ugotovljene potrebe po
izvedbi CPVO ZGS izdela okoljsko poročilo v skladu s predpisi, ki urejajo
varstvo okolja. Okoljsko poročilo in območni načrt se obravnavata na strokovnem
svetu ZGS, po določitvi osnutka območnega načrta pa posredujejo na ministrstvo,
pristojno za okolje, v postopek pridobitve mnenja o ustreznosti okoljskega
poročila. 
(2) Vlogi za odreditev javne razgrnitve iz
drugega odstavka prejšnjega člena se poleg predpisanih dokumentov priloži tudi
mnenje iz prejšnjega odstavka ali izjava, da mnenje ni bilo izdano v roku,
določenem s predpisi, ki urejajo varstvo okolja. 
(3) Obvestilo o času in kraju javne razgrnitve
ter javne obravnave osnutka območnega načrta se objavi tudi v dnevnem časopisu.
(4) Pri izdelavi predloga območnega načrta
mora ZGS upoštevati tudi pisna mnenja o sprejemljivosti vplivov izvedbe
območnega načrta na okolje, ki jih pripravijo pristojna ministrstva in druge
organizacije v postopku CPVO.
35. člen
(podpisniki območnih načrtov)
(1) Osnutek in predlog območnega načrta
podpišejo delavec ZGS, odgovoren za pripravo območnega načrta, vodja območne
enote ZGS ter direktor ZGS. 
(2) Minister, pristojen za gozdarstvo in
lovstvo (v nadaljnjem besedilu: minister), podpiše območni načrt, ko ga sprejme
Vlada Republike Slovenije.
36. člen
(število izdelanih izvodov območnih
načrtov ter njihovo hranjenje in arhiviranje)
(1) Območni načrt se izdela v štirih
izvodih, od katerih prejme en izvod ministrstvo, en izvod ZGS izroči
pristojnemu regionalnemu arhivu, dva izvoda pa ZGS trajno hrani. 
(2) Po sprejemu novega območnega načrta
ministrstvo vse izvode starega območnega načrta izroči Arhivu Republike Slovenije.
(3) Vsi zainteresirani lahko dobijo kopije
območnih načrtov proti plačilu materialnih stroškov.
IV. GOZDNOGOSPODARSKI NAČRTI GGE
1. Splošno
37. člen
(vsebina gozdnogospodarskega načrta GGE)
(1) Gozdnogospodarski načrt GGE sestavljajo
besedilo, tabelarni, kartni in prostorski del. 
(2) Besedilo gozdnogospodarskega načrta GGE
vsebuje: 
-       
opis GGE; 
-       
prikaz funkcij gozdov; 
-       
opis stanja gozdov; 
-       
analizo preteklega gospodarjenja in razvoja gozdov; 
-       
določitev intenzivnosti gospodarjenja z gozdovi; 
-       
določitev ciljev, usmeritev in ukrepov za gospodarjenje z gozdovi; 
-       
okvirno ekonomsko presojo gospodarjenja z gozdovi. 
(3) Tabelarni, kartni in prostorski del
gozdnogospodarskega načrta GGE se izdelajo kot ločene priloge h
gozdnogospodarskemu načrtu GGE.
2. Opis GGE
38. člen
(opis GGE)
(1) Opis GGE vsebuje: 
1.     
prikaz lege GGE v prostoru glede na GGO, občine in katastrske občine; 
2.     
naravne razmere: 
- 
reliefne, hidrološke, geološke, klimatske in druge podobne značilnosti, 
- 
gozdnatost in krajinske značilnosti, 
- 
gozdne združbe, 
- 
značilnosti živalskega sveta; 
3.     
gospodarske in družbene razmere: 
- 
struktura gozdne posesti, 
- 
demografske razmere, 
- 
gospodarske in druge dejavnosti, povezane z gozdom, 
- 
tehnologija pridobivanja lesa, 
- 
trendi glede spreminjanja rabe gozdnih površin. 
(2) Pri prikazovanju strukture gozdne
posesti se gozdove uvršča v lastniške kategorije: 
-       
državnih gozdov; 
-       
gozdov lokalnih skupnosti (občin, mestnih, četrtnih, krajevnih
skupnosti); 
-       
zasebnih gozdov, ki so lahko v lasti fizičnih ali pravnih oseb.
3. Prikaz funkcij gozdov
39. člen
(prikaz funkcij gozdov)
(1) Prikaz funkcij gozdov vsebuje:
-       
karto funkcij gozdov iz območnega načrta;
-       
opredelitev usmeritev in ukrepov za uresničevanje posameznih funkcij;
-       
podrobno opredelitev večfunkcionalnih območij.
(2) Če pride v času veljavnosti območnega
načrta zaradi novih ali spremenjenih okoliščin v GGE do potrebe po spremembi
utemeljitve ali vrednotenja funkcije gozda, se to spremembo vnese v
gozdnogospodarski načrt GGE ob redni obnovi načrta kot predlog utemeljitve
oziroma vrednotenja funkcije. Ta predlog se upošteva pri naslednji spremembi
oziroma sprejemu novega območnega načrta.
4. Opis stanja gozdov
40. člen
(gospodarske kategorije gozdov, RGR in
gozdne združbe)
Na ravni GGE se navede razdelitev gozdov na
gospodarske kategorije gozdov, RGR in gozdne združbe.
41. člen
(stanje in razvoj gozdov)
(1) Na ravni GGE in RGR se navedejo
naslednje značilnosti gozdov:
-       
lesna zaloga gozdov in njena sestava po skupinah drevesnih vrst in
debelinskih razredih; vir: stalne vzorčne ploskve oziroma opisi sestojev v RGR,
kjer se lesna zaloga ugotavlja z okularnim ocenjevanjem;
-       
prirastek, ki se za GGE in za RGR, v katerih se ugotavlja z vzorčnimi
metodami, prikaže po debelinskih razredih.
(2) Na ravni GGE se poleg podatkov iz
prvega odstavka tega člena navedejo tudi: 
-       
struktura gozdov po tipih sestojev, pri čemer se upoštevajo zgradba
oziroma razvojna faza in vrstna sestava sestoja in dejstvo, da površina sestoja
praviloma ni manjša od 0,5 ha.; vir: letalski posnetki, opisi sestojev,
gozdnogojitveni načrti; 
-       
lesna zaloga in prirastek z opisom načina njunega ugotavljanja ter možni
posek, in sicer po gospodarskih kategorijah in RGR ter lastniških kategorijah; 
-       
objedenost mladja; vir: ploskve posebnih popisov; 
-       
število odmrlega drevja – samo za RGR, v katerih se ugotavlja lesna
zaloga s stalnimi vzorčnimi ploskvami; vir: stalne vzorčne ploskve. 
(3) Na ravni RGR se poleg podatkov iz
prvega odstavka tega člena navedeta tudi površina mladovja in podmladka ter
njuna sestava po drevesnih vrstah; vir: opisi sestojev. 
(4) Po lastniških kategorijah se navedejo
gozdni fondi in njihove spremembe glede na podatke iz preteklega
gozdnogospodarskega načrta GGE. 
(5) Na ravni odseka se navedejo: 
-       
površina gozdov po lastniških kategorijah; 
-       
opis rastišča, in sicer lega (interval nadmorske višine na 10 m
natančno), položaj v pokrajini (ravnina, vznožje, pobočje, greben), relief
(gladko do valovito, jarkasto do grebenasto, stopničasto do skokovito,
kotanjasto do vrtačasto), ekspozicija, povprečni naklon v stopinjah, kamnina,
kamenitost oziroma skalovitost (v odstotku od površine); 
-       
prevladujoče gozdne združbe – največ tri; 
-       
kratek opis prevladujočih sestojev z omembo sestojnih posebnosti v
odseku in navedbo podatka o vrstni ohranjenosti; 
-       
lesna zaloga gozdov in njihova sestava po drevesnih vrstah; vir: opisi
sestojev; 
-       
površinski delež razvojnih faz oziroma zgradb sestojev; 
-       
površina mladovja in podmladka skupaj ter njuna sestava po drevesnih
vrstah; vir: opisi sestojev; 
-       
tarife po skupinah drevesnih vrst; 
-       
način spravila z navedbo povprečne spravilne razdalje v odseku, in sicer
v metrih na 50 m natančno, ter površinski delež odprtosti gozda za spravilo.
42. člen
(ugotavljanje površine gozdov)
(1) Površina gozdov se ugotavlja s
projekcijo ustreznih posnetkov, pridobljenih z metodami daljinskega zaznavanja
in se po potrebi preveri na terenu. 
(2) Meja gozda se določi s postopkom
digitalizacije (merilo 1:5.000) in se kot vektorski sloj gozdnih sestojev vodi
v gozdarskem informacijskem sistemu.
(3) Na ravni odsekov in na višjih ravneh se
površine gozdov navajajo na 0,01 ha natančno. 
(4) Površina gozda se po posameznih
parcelah ugotavlja s prekrivanjem kartnih prikazov območja gozda in parcel ter
se po potrebi preveri na terenu.
43. člen
(ugotavljanje lesne zaloge in prirastka)
(1) V lesno zalogo se vključuje drevje s
premerom 10 cm in več na prsni višini (1,3 m). Na tem drevju se ugotavlja tudi
prirastek. 
(2) Lesno zalogo in prirastek za GGE
pridobimo s seštevanjem lesnih zalog oziroma prirastkov po RGR. 
(3) Lesna zaloga po RGR se ugotavlja z
vzorčnimi metodami ali okularnim ocenjevanjem. 
(4) Med vzorčnimi metodami za ugotavljanje
lesne zaloge in prirastka je osnovna metoda stalnih vzorčnih ploskev. Za
dopolnitev natančnosti ocene lesne zaloge gozda po metodi stalnih vzorčnih
ploskev se po potrebi lahko uporabijo druge vzorčne metode. 
(5) Lesna zaloga po sestojih se okularno
ocenjuje. Za izboljšanje okularne ocene se uporabljajo primerjalne ploskve ali
metoda hitre izmere temeljnice. 
(6) Z vzorčnimi metodami se ugotavljata lesna
zaloga in prirastek v RGR večnamenskih gozdov in gozdov s posebnim namenom, v
katerih so gozdnogospodarski ukrepi dovoljeni, in pri katerih so zagotovljeni
naslednji pogoji: 
-       
rastišče ima v povprečju proizvodno zmogljivost 4 m³ ali več na hektar
letno; 
-       
RGR je tako velik, da je mogoče z racionalno gostoto vzorčne mreže
izpolniti pogoj o natančnosti ocene lesne zaloge iz desetega odstavka tega
člena oziroma z drugimi manjšimi RGR, ki izpolnjujejo pogoje iz tega odstavka,
obsega dovolj veliko površino, da je na njej mogoče izpolniti pogoj iz desetega
odstavka tega člena, ter se s tem omogoči korekcija okularno ocenjenih lesnih
zalog manjših RGR razredov. 
(7) V drugih gozdovih se lesna zaloga in
prirastek ocenjujeta okularno. Ne glede na pogoje iz prejšnjega odstavka se
lahko okularno ocenjuje tudi lesna zaloga v RGR, katerih rastišča imajo v
povprečju proizvodno zmogljivost 4 m³ ali več na hektar letno, če obsegajo
gozdove z zelo nekakovostnim drevjem in nizko lesno zalogo. 
(8) Lesna zaloga gozdov v odseku se ugotovi
tako, da se seštejejo okularno ocenjene lesne zaloge sestojev v odseku. V
primeru, da je odsek sestavni del RGR razreda oziroma skupine manjših RGR, za
katere se lesna zaloga ugotavlja z vzorčnimi metodami, se seštevek okularno
ocenjenih lesnih zalog sestojev ustrezno popravi tako, da so seštevki okularno
ugotovljenih lesnih zalog vseh odsekov takega razreda oziroma skupine razredov
enaki lesni zalogi RGR oziroma skupine manjših RGR, ki je bila ugotovljena z
vzorčnimi metodami. 
(9) V primerih, ko se lesna zaloga
ugotavlja z vzorčnimi metodami, se za lesno zalogo šteje aritmetična sredina
lesnih zalog na vzorčnih ploskvah. 
(10) Vzorčna napaka ocene lesne zaloge za
gozdove, za katere se lesna zaloga ugotavlja z vzorčnimi metodami, pri tveganju
5 odstotkov na ravni GGE ne sme presegati 10 odstotkov, na ravni posameznega
RGR pa praviloma ne 15 odstotkov. 
(11) Dokler v RGR, v katerih se lesna
zaloga ugotavlja s stalnimi vzorčnimi ploskvami, prirastka ni mogoče ugotoviti
iz sosledja meritev premerov drevja, se prirastek ugotavlja z vrtanjem drevja.
Prav tako se z vrtanjem drevja ugotovi prirastek za vse druge RGR, če za drevje
v njih še niso bile ugotovljene ustrezne prirastne krivulje.
44. člen
(opis sestojev)
(1) Podatki opisov sestojev se pridobivajo
z neposrednim opisovanjem na terenu oziroma iz gozdnogojitvenih načrtov ter iz
letalskih posnetkov. Več prostorsko ločenih sestojev je mogoče opisati z enim
samim opisom. 
(2) Opis sestojev zajema naslednje podatke
o stanju sestojev: površino, lesno zalogo na hektar, delež drevesnih vrst glede
na lesno zalogo, razvojno fazo oziroma zgradbo, delež podmladka, drevesno
sestavo mladovja in podmladka glede na površino (tri najbolj zastopane drevesne
vrste), sklep, zasnovo, negovanost. 
(3) V gozdovih RGR, kjer se lesna zaloga
ugotavlja z okularnim ocenjevanjem, se za skupine drevesnih vrst oceni tudi
struktura lesne zaloge po debelinskih razredih.
5. Analiza preteklega gospodarjenja z
gozdovi
45. člen
(analiza preteklega gospodarjenja z
gozdovi)
(1) Analiza preteklega gospodarjenja z
gozdovi zajema: 
1.     
pregled realizacije načrtovanih ukrepov preteklega gozdnogospodarskega
načrta GGE po RGR in na nivoju GGE; 
2.     
pregled poseka ter opravljenih gojitvenih in varstvenih del ter del za
vzdrževanje življenjskega okolja (v nadaljnjem besedilu: dela) vsaj za obdobje
zadnjih dvajset let, in sicer: 
- 
skupni posek, prikazan po skupinah drevesnih vrst, vrstah sečnje,
debelinskih razredih in koledarskih letih, 
- 
posek po RGR, prikazan po skupinah drevesnih vrst in debelinskih razredih,
- 
opravljena dela skupaj za GGE, po oblikah lastništva in po RGR; 
3.     
posek po lastniških kategorijah, prikazan po vrstah sečnje in
debelinskih razredih; 
a)   
pregled razvoja: 
-   gozdnih površin: zaraščanje negozdnih in krčitev gozdnih površin
glede na položaj v prostoru in vzroke, 
-   višine lesne zaloge gozdov ter njene debelinske in vrstne sestave, 
-   višine prirastka ter njegove debelinske in vrstne sestave
(iglavci/listavci), 
-   lastniške strukture gozdov, 
-   zgradbe sestojev oziroma razvojnih faz gozda; 
b)   
presojo trajnostnega gospodarjenja, zlasti v pogledu: 
-   strukture gozdov po razvojnih fazah oziroma zgradbah sestojev; vir:
opisi sestojev,
-   strukture gozdov po sestojnem sklepu – za razvojne faze mladovje,
drogovnjak in debeljak; vir: opisi sestojev, letalski posnetki,
-   strukture gozdov po ohranjenosti; vir: odsek,
-   strukture mladovij oziroma podmladka in drogovnjakov po zasnovi;
vir: opisi sestojev,
-   strukture gozdov po negovanosti; vir: opisi sestojev,
-   strukture gozdov po kakovosti odraslega drevja, vir: stalne vzorčne
ploskve,
-   poškodovanosti drevja; vir: stalne vzorčne ploskve,
-   doseganja ciljev, upoštevanja usmeritev in učinkovitosti izvedenih
ukrepov, 
-   ustreznosti postavljenih ciljev, usmeritev (zlasti presoja dolžine
proizvodne dobe) in ukrepov v preteklem gozdnogospodarskem načrtu GGE, 
-   ekonomskih učinkov, 
-   zagotavljanja socialnih in ekoloških funkcij gozdov; 
c)   
presojo razvoja gozdov v pogledu trajnosti; 
d)   
ohranjanje biotske raznovrstnosti, zlasti presojo vplivov izvedenih
ukrepov na stanje rastlinskih in živalskih vrst, njihovih habitatov ter
habitatnih tipov, ki se prednostno ohranjajo v ugodnem stanju, in tistih
živalskih vrst ter njihovih habitatov, ki pomembno vplivajo na gozdni
ekosistem.
4.     
gradnja gozdnih prometnic.
(2) Presoja iz 3. točke pod b) prejšnjega
odstavka se opravi s pomočjo modela, ki temelji na primerjavi trenutnega stanja
površin, temeljnice, lesne zaloge in prirastka po posameznih razvojnih fazah z
istovrstnimi modelnimi podatki. Pri tem se uporabi podatke iz donosnih tablic,
najustreznejših glede drevesne vrste, rastišča in sistema gospodarjenja,
oziroma spoznanja, pridobljena na izbranih stalnih ploskvah za podobna rastišča
in zgradbe sestojev. Na ravni GGE skupaj, in posebej za gospodarske gozdove, se
grafično prikaže razmerje med obstoječimi in modelnimi deleži posameznih
razvojnih faz oziroma debelinskih razredov. Prikažejo se ločeni modeli za
enodobne in raznodobne gozdove. 
(3) Na podlagi analize preteklega
gospodarjenja in razvoja gozdov se na ravni GGE opredeli temeljne probleme pri
gospodarjenju z gozdovi.
6. Določitev intenzivnosti gospodarjenja z
gozdovi
46. člen
(določitev intenzivnosti gospodarjenja z
gozdovi)
(1) Površino gozdov v GGE se glede
intenzivnosti gospodarjenja razvrsti v štiri stopnje, in sicer ničelna, nizka,
srednja in visoka, pri čemer se upošteva naslednja merila: 
-       
proizvodno sposobnost rastišč, 
-       
poudarjenost ekoloških in socialnih funkcij gozda, 
-       
zgradbo gozda, 
-       
velikost gozdne posesti in 
-       
interes ter potrebe gozdnih posestnikov po pridobivanju gozdnih
proizvodov. 
(2) Stopnje iz prejšnjega odstavka se
uporabijo zlasti za določanje podrobnosti gozdnogojitvenega načrtovanja in
natančnosti zbiranja podatkov o gozdovih ter za opredelitev območij, kjer
posamična izbira drevja za posek ni obvezna.
7. Določitev ciljev, usmeritev in ukrepov za
gospodarjenje z gozdovi
47. člen
(določitev cilja gospodarjenja z gozdovi,
usmeritev in ukrepov na ravni GGE)
(1) Na ravni GGE se določi cilj
gospodarjenja z gozdovi v GGE, ki vključuje zlasti temeljne učinke, ki naj bi
bili glede na specifične naravne, gospodarske in posestne razmere ter glede na
potrebe po zagotavljanju funkcij gozdov uresničeni z gospodarjenjem z gozdovi v
GGE. V primeru, da GGE zajema posebna varstvena območja – območja Natura 2000,
se vključijo cilji in ukrepi, potrebni za zagotavljanje ugodnega stanja
rastlinskih in živalskih vrst, njihovih habitatov in habitatnih tipov po
predpisih in programih, ki urejajo ohranjanje narave in se po potrebi
podrobneje določijo. 
(2) Skladno s ciljem in opredeljenimi
problemi gospodarjenja z gozdovi se v GGE določijo usmeritve gospodarjenja z
gozdovi v GGE, ki zajemajo zlasti: 
-       
trajnostno rabo / izkoriščanje gozdnih proizvodov; 
-       
gospodarjenje z gozdnimi semenskimi objekti; 
-       
gojenje in varstvo gozdov; 
-       
gospodarjenje v varovalnih gozdovih in gozdovih s posebnim namenom; 
-       
tehnologijo pridobivanja lesa ter gradnjo in vzdrževanje gozdnih
prometnic;
-       
ohranjanje biotske raznovrstnosti in zagotavljanje ugodnega stanja
rastlinskih in živalskih vrst, njihovih habitatov in habitatnih tipov (območja
Natura 2000); 
-       
gospodarjenje s posamičnim gozdnim drevjem in skupinami gozdnega drevja
zunaj naselij, ki se jih določi po krajinsko enovitih predelih; 
-       
poseganje v gozd in gozdni prostor ter ukrepe na drugih gozdnih
zemljiščih. 
(3) Na ravni GGE se določijo naslednji
ukrepi: 
-       
možni posek po vrstah sečenj, ločeno za iglavce in listavce in po
lastniških kategorijah; 
-       
potrebna gojitvena in varstvena dela po lastniških kategorijah; 
-       
potrebni ukrepi za izboljšanje življenjskih razmer prosto živečih
živali; 
-       
potrebni ukrepi za zagotavljanje ugodnega stanja rastlinskih in
živalskih vrst, njihovih habitatov in habitatnih tipov (območja Natura 2000).
48. člen
(določitev gozdnogojitvenega cilja,
gozdnogojitvenih usmeritev in ukrepov na ravni RGR)
(1) Na ravni RGR se določi gozdnogojitveni
cilj, ki vključuje: 
-       
ciljno drevesno sestavo gozdov; 
-       
ciljno stanje gozdov v pogledu razvojnih faz oziroma zgradbe sestojev; 
-       
ciljno in končno ali optimalno lesno zalogo; 
-       
ciljno kakovost sestojev; 
-       
obdobje, ko naj bi bilo doseženo ciljno stanje. 
(2) Na ravni RGR se določijo tudi
gozdnogojitvene usmeritve, ki zagotavljajo uresničitev gozdnogojitvenega cilja.
Z njimi se določijo: 
-       
predvideni gozdnogojitveni sistemi oziroma načini obnavljanja sestojev; 
-       
proizvodno razdobje, obhodnjica, povprečna pomladitvena doba in končna
lesna zaloga sestojev; 
-       
optimalno gozdnogojitveno ukrepanje za podobne sestoje v pogledu zgradbe
in sestave, pri čemer se upoštevajo tudi posebnosti, ki izhajajo iz
poudarjenosti funkcij gozdov in različnih lastniških kategorij; 
-       
varstvene usmeritve za gozdne habitatne tipe v primeru, da GGE zajema
posebna varstvena območja – območja Natura 2000, na osnovi varstvenih usmeritev
za ohranitev ugodnega stanja rastlinskih in živalskih vrst, njihovih habitatov
in habitatnih tipov po predpisih in programih, ki urejajo ohranjanje narave. 
(3) Na ravni RGR se skladno z
gozdnogojitvenim ciljem in gozdnogojitvenimi usmeritvami določijo naslednji
ukrepi: 
-       
možni posek po vrstah sečenj, ločeno za iglavce in listavce;
-       
potrebna gojitvena, varstvena in druga dela za zagotavljanje ekoloških
in socialnih funkcij gozdov.
49. člen
(določitev usmeritev in ukrepov na ravni
odsekov)
(1) Po odsekih se določijo naslednje
usmeritve za gospodarjenje z gozdovi v odseku: 
-       
usmeritev za zagotavljanje funkcij gozdov, s katero se določijo način
dela z gozdom in potrebni ukrepi za zagotavljanje posameznih funkcij gozda; 
-       
usmeritev za izbiro drevja za posek, s katero se za prevladujoče sestoje
določijo vrsta sečnje in glavni poudarki pri izbiri drevesnih vrst (podlaga:
gozdnogojitvene smernice iz opisov sestojev); 
-       
usmeritev za gojitvena dela, s katero se določijo glavni poudarki pri
najpotrebnejših gojitvenih delih (podlaga: gozdnogojitvene smernice iz opisov
sestojev). 
(2) Po odsekih se po lastniških kategorijah
določijo naslednji ukrepi: 
-       
možni posek; 
-       
potrebna gojitvena, varstvena in druga dela za zagotavljanje ekoloških
in socialnih funkcij gozdov.
8. Okvirna ekonomska presoja gospodarjenja z
gozdovi
50. člen
(okvirna ekonomska presoja gospodarjenja z
gozdovi)
Okvirna ekonomska presoja gospodarjenja z
gozdovi se opravi po lastniških kategorijah na podlagi pričakovanega dohodka od
lesa (upoštevajoč možni posek, povprečne aktualne cene lesa, povprečne stroške
pridobivanja lesa in pričakovane stroške vzdrževanja gozdnih cest) ter stroškov
načrtovanih gojitvenih in varstvenih del.
9. Priloge
51. člen
(tabelarni del gozdnogospodarskega načrta
GGE)
V prilogi h gozdnogospodarskemu načrtu GGE
se prikaže povzetek stanja in ukrepov na ravneh:
a)    
GGE, ki ga sestavljajo podatki o:
- 
površini gozdov po lastniških kategorijah,
- 
gozdnih fondih po gospodarskih kategorijah gozdov in rastiščnogojitvenih
razredih,
- 
strukturi gozdov po razvojnih fazah oziroma zgradbah sestojev,
- 
strukturi gozdov po zasnovi, negovanosti in sestojnem sklepu,
- 
lesni zalogi in njeni sestavi po skupinah drevesnih vrst in debelinskih
razredih (posebej za gozdove z načrtovanim posekom in posebej za vse gozdove
GGE),
- 
tekočem letnem prirastku po debelinskih razredih (posebej za gozdove z
načrtovanim posekom in posebej za vse gozdove GGE),
- 
možnem poseku in evidenci realiziranega poseka,
- 
načrtovanih gojitvenih, varstvenih in drugih delih za zagotavljanje
ekoloških in socialnih funkcij gozdov ter evidenci realiziranih del;
b)    
RGR, ki ga sestavljajo podatki o:
- 
površini gozdov po lastniških kategorijah,
- 
lesni zalogi in njeni sestavi po skupinah drevesnih vrst in debelinskih
razredih,
- 
tekočem letnem prirastku po debelinskih razredih,
- 
možnem poseku in evidenci realiziranega poseka,
- 
načrtovanih gojitvenih, varstvenih in drugih delih za zagotavljanje
ekoloških in socialnih funkcij gozdov ter evidenci realiziranih del;
c)    
lastniških kategorij, ki ga sestavljajo podatki
o:
- 
gozdnih fondih po gospodarskih kategorijah gozdov,
- 
strukturi gozdov po razvojnih fazah oziroma zgradbah sestojev,
- 
strukturi gozdov po drevesni sestavi,
- 
lesni zalogi in njeni strukturi,
- 
možnem poseku in evidenci realiziranega poseka,
- 
načrtovanih gojitvenih, varstvenih in drugih delih za zagotavljanje
ekoloških in socialnih funkcij gozdov ter evidenci realiziranih del;
č)    odsekov.
52. člen
(kartni del gozdnogospodarskega načrta
GGE)
(1) Kartni del gozdnogospodarskega načrta
GGE sestavljajo karte v merilu 1:25.000 ali večjem merilu, izdelane na podlagi
državne topografske karte v merilu 1:25.000, ki dopolnjujejo vsebine iz
besedila gozdnogospodarskega načrta GGE, in vsebujejo zlasti podatke o: 
-       
gozdni površini in gozdnem robu, 
-       
mreži oddelkov in odsekov, 
-       
tipih sestojev, 
-       
skupinah rastišč, 
-       
predelih, kjer je treba zaradi varovanja gozdnega ekosistema prilagoditi
izvajanje del v gozdu, 
-       
območjih z nizko gostoto in z ugotovljeno ogroženostjo posamezne vrste,
pomembne za gozdni ekosistem, 
-       
habitatih redkih in ogroženih vrst, 
-       
za gozdni ekosistem pomembnih biotopih, 
-       
gospodarskih kategorijah, 
-       
RGR, 
-       
požarni ogroženosti gozdov, 
-       
območjih s poudarjenimi ekološkimi in socialnimi funkcijami gozdov, 
-       
strugah potokov, hudournikov in drugih vodnih poteh, 
-       
načrtovanih ukrepih oziroma delih, 
-       
območjih, kjer posamična izbira drevja za posek ni obvezna, 
-       
gozdne prometnice, 
-       
najprimernejših oblikah/tehnologijah in omejitvah glede pridobivanja
gozdnih lesnih proizvodov, gozdnih semenskih objektih. 
(2) Na isti karti se lahko združuje več
sorodnih vsebin pod pogojem, da je zagotovljena njena preglednost in
uporabnost. Vsaka karta mora biti zložena v format A4, tako da je naslovnica v
zgornjem desnem kotu. Vsaka karta mora biti opremljena z zaporedno številko,
merilom, naslovom in legendo. Izdela se tudi seznam kart.
53. člen
(prostorski del gozdnogospodarskega načrta
GGE)
(1) Prostorski del gozdnogospodarskega
načrta GGE je povzetek vsebin gozdnogospodarskega načrta GGE, ki so namenjene
usklajevanju različnih interesov v gozdnem prostoru. Sestavljajo ga karte v
preglednem merilu, preglednice in kratek komentar, izdelan pa je po naslednjih
poglavjih in vsebinah: 
a)    
stanje in razvoj gozdnih površin: 
- 
gozdne površine iz preteklega načrta, 
- 
novo določene gozdne površine, 
- 
zemljišča v zaraščanju, ki se z načrtom še ne bodo določila kot gozd, 
- 
površine, ki so bile v preteklem ureditvenem obdobju izkrčene; 
b)    
večfunkcionalna območja:
- 
območja gozdov, kjer se pojavlja več funkcij, ki vplivajo na
gospodarjenje, vendar nobena druge funkcije po svojem pomenu ne izključuje, 
- 
območja gozdov, kjer se pričakuje oziroma so možni konflikti med
različnimi funkcijami gozda; 
c)     intenzivnost gospodarjenja z gozdovi v skladu s 46. členom tega
pravilnika; 
d)     območja gozdov s posebnim namenom in varovalnih gozdov, kjer pravni
režimi dopuščajo izkoriščanje gozdnih proizvodov, ter varovane površine
(varovalni gozdovi, gozdovi s posebnim namenom, kjer izkoriščanje lesa ni
dovoljeno – režimi ne dopuščajo izkoriščanja gozdnih proizvodov); 
e)     gozdovi za sanacijo in stanje gozdov po standardih kakovosti okolja
in merilih občutljivosti, ranljivosti ali obremenjenosti okolja; 
f)      območja gozdov, pomembna za ohranitev prosto živečih živali, in
območja, pomembna za ohranitev biotske raznovrstnosti po predpisih, ki urejajo
ohranjanje narave; 
g)     varstvena in ogrožena območja gozdov po predpisih, ki urejajo vode;
h)     območja gozdov, kjer je dopustno krčenje gozda; 
i)       pregled in zasnova gozdne infrastrukture ter drugih prostorskih
ureditev v gozdnem prostoru: 
- 
odprtost gozdov s prometnicami, 
- 
območja, ki niso zadostno odprta z gozdnimi cestami,
- 
območja, ki niso zadostno odprta z gozdnimi vlakami.
(2) Območja iz druge in tretje alinee točke
i) prejšnjega odstavka se določijo kot tista območja, kjer je gradnja gozdnih
prometnic potrebna in dopustna z vseh vidikov trajnostnega gospodarjenja z
gozdovi.
10. Spremljanje izvajanja gozdnogospodarskih
načrtov GGE
54. člen
(splošno)
Izvajanje gozdnogospodarskih načrtov GGE se
spremlja na podlagi letnih evidenc posekanega drevja ter opravljenih gojitvenih
in varstvenih del ter evidenc drugih del in dogodkov v GGE. Evidenci posekanega
in neizkoriščenega drevja sta skupaj podlaga za ugotavljanje stopnje
realizacije možnega poseka na vseh ravneh, na katerih se spremlja izvajanje
gozdnogospodarskih načrtov GGE.
55. člen
(evidentiranje poseka)
(1) Podlaga za evidentiranje poseka so
terenski obrazec za vpis drevja za posek, v katerega se vpisuje za posek
izbrano drevje po drevesnih vrstah, debelinskih stopnjah, vrstah in vzrokih
poseka ter evidentiranje nedovoljenih posekov. 
(2) Do konca februarja se za vsako preteklo
leto za vsako GGE v evidenci poseka ažurirajo podatki o poseku na ravni
odsekov, RGR in lastniških kategorij.
(3) Za gozdove, v katerih se lesna zaloga
in prirastek ugotavljata s stalnimi vzorčnimi ploskvami, se posek in količina
neizkoriščenega drevja za celotno ureditveno obdobje skupaj ocenita tudi iz
podatkov meritev na vzorčnih ploskvah.
56. člen
(dopustna odstopanja od možnega poseka)
(1) Dopustna preseganja možnega poseka so: 
-       
5 odstotkov na ravni GGE; 
-       
20 odstotkov na ravni RGR; 
-       
v primeru sanitarne sečnje zaradi nepredvidenih sprememb v gozdovih 30
odstotkov na ravni GGE;
-       
brez omejitve na ravni RGR v primeru sanitarne sečnje zaradi
nepredvidenih sprememb v gozdovih;
-       
30 odstotkov na ravni oddelka, ki ga je možno preseči v primeru
nepredvidenih sprememb v gozdovih ali na podlagi komisijskega ogleda, pri
katerem mora biti navzoč tudi pooblaščeni predstavnik ministrstva.
(2) Za nepredvidene spremembe v gozdovih iz
prejšnjega odstavka se štejejo vremenske in vodne ujme, emisije, gozdni požari,
pojavi rastlinskih bolezni in prenamnoženih populacij žuželk gozdnega drevja.
57. člen
(evidenca gojitvenih, varstvenih in drugih
del)
(1) Podlaga za evidentiranje gojitvenih,
varstvenih in drugih del so izdane odločbe v upravnem postopku na podlagi
zakona, ki ureja gozdove ter spremljanje opravljenih del v zvezi z njimi, zapisniki
o prevzemu del, ki so financirana ali sofinancirana iz proračuna Republike
Slovenije, ter zapisi o vseh drugih opravljenih gojitvenih, varstvenih in
drugih delih.
(2) Do konca februarja se za vsako preteklo
leto za vsako GGE v evidenci gojitvenih, varstvenih in drugih del ažurirajo
podatki o opravljenih delih na ravni odsekov, RGR in lastniških kategorij.
58. člen
(evidentiranje drugih dogodkov v zvezi z
gozdovi)
(1) Zaradi spremljanja različnih drugih
dogodkov v gozdovih ali v zvezi z njimi se na ravni GGE vodi gozdna kronika, v
katero se tekoče zapisujejo vsi dogodki, ki vplivajo na gospodarjenje z
gozdovi, najpozneje pa se kronika za preteklo leto napiše do konca marca
naslednjega leta. 
(2) V gozdni kroniki se vodijo zlasti
naslednji podatki: 
-       
ujme, gozdni požari in drugi izredni dogodki (plazovi, usadi, poplave
ipd.); 
-       
pojavljanje bolezni in škodljivcev; 
-       
vremenske značilnosti posameznih let (suše, deževja, višina in dolžina
trajanja snežne odeje, pozebe in mrazovi ipd.); 
-       
fenološka opazovanja; 
-       
obiski strokovne ali laične javnosti; 
-       
druge oblike sodelovanja gozdarstva z javnostjo; 
-       
rekreativne in turistične prireditve; 
-       
dogajanja na učnih poteh in gozdnih rezervatih; 
-       
posegi v gozdove; 
-       
cvetenje in semenenje gozdnega drevja; 
-       
pridobivanje nelesnih gozdnih dobrin; 
-       
priprava, gradnja in vzdrževanje gozdnih prometnic; 
-       
uporabljene tehnologije pri pridobivanju lesa; 
-       
posebni dogodki v zvezi z izjemnimi drevesi v gozdnem prostoru.
59. člen
(spremljanje izvajanja gozdnogospodarskih
načrtov GGE)
Za zagotovitev spremljanja izvajanja
gozdnogospodarskih načrtov GGE ZGS pripravi vsako leto izpis podatkov o
opravljenih delih ter poseku na ravni GGE ter lastniških kategorij. Izpis
podatkov o poseku se pripravi tudi na ravni oddelka. Izpise podatkov ter
podatke iz evidenc po tem pravilniku se v obliki, primerni za računalniško
obdelavo, posreduje ministrstvu za vsako preteklo leto najkasneje do konca
meseca marca prihodnjega leta.
60. člen
(dopustna odstopanja pri izvajanju
gozdnogospodarskih načrtov GGE)
(1) Na polovici ureditvenega obdobja ZGS
izdela analizo izvajanja gozdnogospodarskega načrta GGE, s katero preveri, ali
so nastopili razlogi za spremembo oziroma dopolnitev gozdnogospodarskega načrta
GGE. 
(2) Ministru je treba predložiti pobudo za
spremembo ali dopolnitev gozdnogospodarskega načrta GGE, če: 
-       
zaradi razlogov iz drugega odstavka 15. člena Zakona o gozdovih (Uradni
list RS, št. 30/93, 13/98 – odl. US, 56/99 – ZON, 67/02, 110/02 – ZGO-1, 115/06
in 110/07) gozdnogospodarskega načrta GGE ni mogoče izvajati tako, da posek ne
bi presegel načrtovanega možnega poseka v okviru dopustnih preseganj iz 56.
člena tega pravilnika; 
-       
so se izvedle krčitve gozdov na več kot 10 odstotkih površine oziroma
vsaj 10 odstotkih skupne lesne zaloge; 
-       
so bili uveljavljeni novi predpisi, iz katerih izhaja, da režimi
zahtevajo zmanjšanje možnega poseka za najmanj 10 odstotkov; 
-       
so bili uveljavljeni novi predpisi, iz katerih izhaja, da režimi
zahtevajo povečan obseg vlaganj v gozdove za najmanj 10 odstotkov. 
(3) Gozdnogospodarski načrt GGE je treba
spremeniti oziroma dopolniti tudi, če je hkrati nastopilo več različnih
okoliščin iz prejšnjega odstavka, katerih kombinacija povzroči, da na 20
odstotkih površine gozdov gozdnogospodarskega načrta GGE ni možno izvajati.
11. Postopek sprejema gozdnogospodarskih
načrtov GGE
61. člen
(postopek izdelave gozdnogospodarskih
načrtov GGE)
(1) V letu pred začetkom ureditvenega
obdobja morajo biti zbrani vsi podatki in pridobljena vsa gradiva, potrebna za
izdelavo osnutka gozdnogospodarskega načrta GGE, zlasti naravovarstvene
smernice, kulturnovarstvene smernice, smernice s področja upravljanja z vodami
in okoljska izhodišča. V tem letu ZGS na krajevno običajen način in na spletnih
straneh ZGS obvesti lastnike gozdov in zainteresirano javnost o možnosti
dajanja pobud. Rok za zbiranje pobud traja od 1. marca do 31. maja v letu pred
začetkom ureditvenega obdobja. V istem letu se pošlje na ministrstvo, pristojno
za okolje, ter v vednost na ministrstvo obvestilo o nameri izdelave plana v
skladu s predpisi, ki urejajo varstvo okolja in ohranjanje narave. 
(2) Osnutek gozdnogospodarskega načrta GGE
določi strokovni svet območne enote ZGS in ga do 31. maja v prvem letu
ureditvenega obdobja z vlogo za odreditev javne razgrnitve pošlje na
ministrstvo. Vlogi mora biti priložen osnutek gozdnogospodarskega načrta GGE,
zapisnik strokovnega sveta območne enote ZGS o določitvi osnutka, zapisnik o
posredovanih pobudah lastnikov gozdov in zainteresirane javnosti s pojasnilom,
kako so se pobude upoštevale pri pripravi osnutka gozdnogospodarskega načrta
GGE, ter kopija odločbe ministrstva, pristojnega za okolje, o potrebi po
izvedbi CPVO. V vlogi se navedeta tudi primeren čas in kraj javne razgrnitve
ter javne obravnave osnutka gozdnogospodarskega načrta GGE. 
(3) Sklep o javni razgrnitvi osnutka
gozdnogospodarskega načrta GGE se objavi na spletnih straneh ministrstva. O
času in kraju ter trajanju javne razgrnitve ter javne obravnave osnutka
gozdnogospodarskega načrta GGE ZGS lastnike gozdov, pristojno območno enoto Kmetijsko
gozdarske zbornice Slovenije in zainteresirano javnost obvesti s pisnimi
vabili, obvestili na oglasnih deskah občin in na druge krajevno običajne
načine. 
(4) Svet območne enote ZGS zavzame stališče
do pripomb in predlogov podanih na javni razgrnitvi in javni obravnavi osnutka
gozdnogospodarskega načrta GGE. Stališče sveta območne enote ZGS se mora
upoštevati pri izdelavi predloga gozdnogospodarskega načrta GGE. 
(5) Nemudoma, najpozneje pa v sedmih dneh
po določitvi predloga gozdnogospodarskega načrta GGE, se vloga za pridobitev
mnenja skupaj s predlogom gozdnogospodarskega načrta GGE v elektronski obliki
posreduje občinam na območju katerih leži GGE ter pristojni območni enoti
Zavoda Republike Slovenije za varstvo narave. Za dan določitve predloga gozdnogospodarskega
načrta GGE se šteje dan seje sveta območne enote ZGS ali dan, ko se izteče rok
za dopolnitve, določene na tej seji. 
(6) ZGS posreduje ministrstvu vlogo za
sprejem gozdnogospodarskega načrta GGE, h kateri morajo biti priloženi najmanj:
-       
predlog gozdnogospodarskega načrta GGE, 
-       
mnenje Zavoda Republike Slovenije za varstvo narave, 
-       
mnenja občin, na območju katerih leži GGE, 
-       
zapisnik seje sveta območne enote ZGS, na kateri je bil določen predlog
gozdnogospodarskega načrta GGE.
62. člen
(postopek izdelave gozdnogospodarskih
načrtov GGE v primeru CPVO)
(1) V primeru ugotovljene potrebe po
izvedbi CPVO ZGS izdela okoljsko poročilo v skladu s predpisi, ki urejajo
varstvo okolja. Okoljsko poročilo in gozdnogospodarski načrt GGE se obravnavata
na strokovnem svetu ZGS, po določitvi osnutka gozdnogospodarskega načrta GGE pa
posredujejo na ministrstvo, pristojno za okolje, v postopek pridobitve mnenja o
ustreznosti okoljskega poročila. 
(2) Vlogi za javno razgrnitev iz drugega
odstavka prejšnjega člena se poleg predpisanih dokumentov priloži tudi mnenje
iz prejšnjega odstavka ali izjava, da mnenje ni bilo izdano v roku, določenem s
predpisi, ki urejajo varstvo okolja. 
(3) Obvestilo o času in kraju javne
razgrnitve ter javne obravnave osnutka gozdnogospodarskega načrta GGE se objavi
tudi v dnevnem časopisu. 
(4) Pri izdelavi predloga
gozdnogospodarskega načrta GGE mora ZGS upoštevati tudi pisna mnenja o
sprejemljivosti vplivov izvedbe gozdnogospodarskega načrta GGE na okolje, ki
jih pripravijo pristojna ministrstva in druge organizacije v postopku CPVO. 
(5) Nemudoma po seji sveta območne enote
ZGS se predlog gozdnogospodarskega načrta GGE pošlje ministrstvu, pristojnemu
za okolje, v potrditev. 
(6) Vlogi za sprejem gozdnogospodarskega
načrta GGE iz šestega odstavka prejšnjega člena se priloži tudi sklep
ministrstva, pristojnega za okolje, o potrditvi gozdnogospodarskega načrta GGE.
63. člen
(postopek izdelave gozdnogospodarskih
načrtov GGE v primeru posebnih varstvenih območij)
(1) V primeru, da GGE zajema posebna
varstvena območja – območja Natura 2000 se po določitvi osnutka
gozdnogospodarskega načrta GGE pošlje na ministrstvo, pristojno za ohranjanje
narave ter v vednost na ministrstvo obvestilo o nameri za določitev
gozdnogospodarskega načrta GGE kot plana, neposredno povezanega ali potrebnega
za varstvo območij Natura 2000. 
(2) Vlogi za sprejem gozdnogospodarskega
načrta GGE iz šestega odstavka 61. člena tega pravilnika se priloži sklep
ministra, pristojnega za ohranjanje narave, o potrditvi načrta za plan,
potreben za ohranjanje ugodnega stanja habitatnih tipov in habitatov vrst na
teh območjih.
64. člen
(podpisniki gozdnogospodarskih načrtov
GGE)
(1) Gozdnogospodarski načrt GGE podpišejo
delavec ZGS, odgovoren za pripravo gozdnogospodarskega načrta GGE, delavec,
odgovoren za gozdnogospodarsko načrtovanje na območni enoti ZGS, vodja območne
enote ZGS ter direktor ZGS. 
(2) S svojim podpisom podpisniki iz
prejšnjega odstavka prevzemajo odgovornost: 
-       
za strokovnost izdelave gozdnogospodarskega načrta GGE, 
-       
da je gozdnogospodarski načrt GGE izdelan v skladu s tem pravilnikom, 
-       
da so bile pri pripravi gozdnogospodarskega načrta GGE v največji možni
meri, glede na ekosistemske in zakonske omejitve, upoštevane potrebe, predlogi
in zahteve lastnikov gozdov.
65. člen
(število izdelanih izvodov
gozdnogospodarskih načrtov GGE ter njihovo hranjenje in arhiviranje)
(1) Gozdnogospodarski načrt GGE se izdela v
treh izvodih, od katerih prejme en izvod ministrstvo, en izvod ZGS izroči
pristojnemu regionalnemu arhivu, izvod, v katerega je vpisana evidenca poseka
in gojitvenih del, pa ZGS trajno hrani. 
(2) Po sprejemu novega gozdnogospodarskega
načrta GGE ministrstvo vse izvode starih gozdnogospodarskih načrtov GGE izroči
Arhivu Republike Slovenije. 
(3) Vsi zainteresirani lahko dobijo kopije
gozdnogospodarskih načrtov GGE proti plačilu materialnih stroškov.
66. člen
(spremembe in dopolnitve
gozdnogospodarskih načrtov GGE)
(1) Pobudo za spremembo oziroma dopolnitev
gozdnogospodarskega načrta GGE lahko vloži fizična ali pravna oseba, ki izkaže
svoj pravni interes. ZGS vloži pobudo po uradni dolžnosti. 
(2) Rok za vložitev pobude iz prejšnjega
odstavka je najkasneje do 1. oktobra v šestem letu ureditvenega obdobja. 
(3) O pobudi odloči minister najkasneje v
enem mesecu od njenega prejema. 
(4) Sprememba oziroma dopolnitev
gozdnogospodarskega načrta GGE se izdela za tisti del načrta, ki ga je treba
spremeniti ali dopolniti. V spremembi ali dopolnitvi gozdnogospodarskega načrta
GGE mora biti zagotovljena skladnost vseh njegovih ravni. 
(5) Sprememba ali dopolnitev
gozdnogospodarskega načrta GGE se izdela v enakem številu izvodov kot
gozdnogospodarski načrt GGE. V vseh izvodih gozdnogospodarskega načrta GGE, ki
je spremenjen ali dopolnjen, se to na strani, kjer je podpis ministra, označi: 
-       
z žigom ministrstva, 
-       
s številko spremembe oziroma dopolnitve in z datumom sprejema sprememb
in dopolnitev gozdnogospodarskega načrta GGE.
12. Letni načrti GGE
67. člen
(vsebina letnega gozdnogospodarskega
načrta GGE)
Letni gozdnogospodarski načrt GGE vsebuje
usmeritve in ukrepe za gospodarjenje z gozdovi v GGE, ki okvirno temeljijo na
usmeritvah preteklega gozdnogospodarskega načrta GGE oziroma njegove morebitne
spremembe ali dopolnitve, in sicer na ravneh RGR razredov, lastniških kategorij
in GGE. Potrebna gojitvena, varstvena in druga dela za zagotavljanje ekoloških
in socialnih funkcij gozda se določijo tudi na ravni odsekov.
V. GOZDNOGOJITVENI NAČRTI
1. Splošno
68. člen
(določitev sestojev in negovalnih enot)
Oddelek oziroma odsek sta načrtovalni enoti
v gozdnogojitvenem načrtu. Zaradi določitve gozdnogojitvenih ciljev, smernic in
ukrepov, ki se morajo upoštevati pri izvedbi del v gozdovih po posameznih
ekosistemih, oziroma njihovih delih, se oddelki oziroma odseki delijo na
sestoje, ki predstavljajo negovalne enote.
2. Vsebina gozdnogojitvenih načrtov
69. člen
(splošno)
Gozdnogojitveni načrt sestavljajo: 
-       
opisni del gozda za oddelke oziroma odseke iz gozdnogospodarskega načrta
GGE;
-       
opisni del gozdnogojitvene vsebine na ravni negovalnih enot; 
-       
opisni del tehnološke vsebine; 
-       
kartni del.
70. člen
(načrtovalna enota)
Na ravni načrtovalne enote se v
gozdnogojitvenem načrtu določijo:
a)    
stanje gozda, pri katerem se:
- 
navede RGR, ki mu pripada dana načrtovalna enota;
- 
navede opis rastišča;
- 
na kratko opišejo sestojne razmere v načrtovalni enoti (lesna zaloga,
delež pomembnejših drevesnih vrst v lesni zalogi oziroma njihov površinski
delež, prevladujoče razvojne faze oziroma zgradba sestojev, mladovje in
pomladek ter povprečne tarife);
- 
iz gozdnogospodarskega načrta GGE povzamejo funkcije gozdov;
- 
opišejo razmere za sečnjo in spravilo lesa;
b)    
usmeritve in omejitve:
- 
pri izbiri drevja za možni posek;
- 
pri gojitvenih in varstvenih delih;
- 
pri delih za ohranjanje in krepitev ekoloških in socialnih funkcij
gozda;
- 
na območjih, kjer posamična izbira dreves za možni posek ni obvezna;
- 
na območjih, kjer se dovoljuje paša v gozdu in pogoji zanjo;
- 
druge usmeritve in omejitve;
c)    
ukrepi:
- 
možni posek;
- 
gojitvena, varstvena in druga dela za zagotavljanje ekoloških in
socialnih funkcij gozdov.
71. člen
(negovalna enota)
Na ravni negovalne enote se v
gozdnogojitvenem načrtu določijo:
a)    
ukrepi:
- 
možni posek,
- 
gozdnogojitvena in varstvena dela;
b)    
pogoji za izvedbo del, ki so specifični za
negovalno enoto.
72. člen
(tehnološka vsebina)
(1) V tehnološkem delu gozdnogojitvenega
načrta se:
-       
določijo načini in pogoji pridobivanja lesa po spravilnih poljih,
-       
prostorsko opredeli novogradnja vlak in prostorov za skladiščenje lesa,
-       
v primeru novogradnje ali rekonstrukcije vlak se izdela elaborat vlak,
kjer se navedejo pogoji za izgradnjo in rekonstrukcijo.
(2) Elaborat vlak je sestavni del
gozdnogojitvenega načrta.
73. člen
(črtan)
74. člen
(kartni del gozdnogojitvenega načrta)
(1) Sestavni del gozdnogojitvenega načrta
je karta (po potrebi tudi več kart) v merilu 1:2.500 ali 1:5.000 z vrisanimi:
-       
načrtovalnimi in negovalnimi enotami;
-       
ekocelicami, potmi in posameznimi objekti, ki so potrebni za ohranjanje
in pospeševanje ekoloških in socialnih funkcij gozdov, ter semenski objekti;
-       
transportnimi mejami in spravilnimi polji;
-       
obstoječimi cestami in vlakami, ter idejne trase vlak;
-       
prostori za skladiščenje lesa;
-       
parcelami s parcelnimi številkami.
(2) Ne glede na določbo iz prejšnjega
odstavka se kartni del gozdnogojitvenega načrta izdela v manjšem merilu
(1:10.000 ali 1:25000), kjer je intenzivnost gospodarjenja majhna ali v
gozdovih, kjer sploh niso načrtovani možni posek ali gozdnogojitvena dela.
3. Sodelovanje lastnikov gozdov pri pripravi
gozdnogojitvenih načrtov
75. člen
(sodelovanje lastnikov gozdov pri pripravi
gozdnogojitvenih načrtov)
(1) Ko ZGS začne s pripravo ali obnovo
gozdnogojitvenega načrta, najprej izdela osnutek gozdnogojitvenega načrta, ki
vsebuje najmanj: 
-       
karto z vrisanimi negovalnimi enotami, območji, kjer posamična izbira
dreves za posek ni obvezna, in parcelnimi mejami; 
-       
predlog ukrepov (možni posek in gojitvena ter varstvena dela) po
posameznih negovalnih enotah; 
-       
način in pogoje spravila lesa. 
(2) ZGS pisno povabi lastnike gozdov na
predstavitev osnutka iz prejšnjega odstavka. To predstavitev sestavlja terenski
ogled z diskusijo ter razgrnitev osnutka gozdnogojitvenega načrta v prostorih
pristojne krajevne enote ZGS. 
(3) Lastniki gozdov lahko na osnutek
gozdnogojitvenega načrta podajo svoje pripombe ustno na zapisnik ob terenskem
ogledu ali ob razgrnitvi osnutka ter pisno na naslov pristojne krajevne enote
ZGS. Njihove predloge, potrebe in zahteve mora ZGS pri izdelavi
gozdnogojitvenega načrta upoštevati, v kolikor niso v nasprotju z
gozdnogospodarskim načrtom GGE. 
(4) Šteje se, da je lastnik gozda sodeloval
pri pripravi gozdnogojitvenega načrta, če se je udeležil njegove predstavitve
ali podal nanj pisne pripombe v roku 14 dni od njegove predstavitve. Če se
lastnik ne odzove povabilu na sodelovanje pri izdelavi gozdnogojitvenega
načrta, se šteje, da se z njim strinja.
4. Spremljanje uresničevanja, ažuriranje in
obnavljanje gozdnogojitvenih načrtov
76. člen
(spremljanje uresničevanja in ažuriranje
gozdnogojitvenih načrtov)
ZGS spremlja uresničevanje gozdnogojitvenih
načrtov na nivoju oddelka oziroma odseka ter jih glede na spremembe v gozdu
zaradi izvajanja gozdnogojitvenih ukrepov ali drugih razlogov sproti
dopolnjuje.
77. člen
(obnavljanje gozdnogojitvenih načrtov)
(1) Gozdnogojitveni načrt se obnovi, ko
zaradi dopolnitev postane nepregleden, ali če se sestoji ali funkcije gozdov
spremenijo v tolikšni meri (npr. zaradi ujme, požara), da je potrebno v znatnem
delu spremeniti vsebino gozdnogojitvenega načrta. 
(2) Ne glede na prejšnji odstavek lastnik
gozda lahko kadarkoli poda pobudo za obnovo gozdnogojitvenega načrta. Če
pristojna krajevna enota ZGS te pobude ne upošteva, lahko lastnik pri centralni
enoti ZGS pisno zahteva komisijsko preveritev gozdnogojitvenega načrta. Na
komisijsko preveritev se povabi tudi lastnika gozda, Kmetijsko gozdarsko zbornico
Slovenije ter ministrstvo. 
(3) Komisija, ki jo predlaga strokovni svet
in imenuje direktor ZGS, najkasneje v dveh mesecih po prejemu zahteve lastnika
preveri gozdnogojitveni načrt, sprejme sklep o potrebi po obnovi
gozdnogojitvenega načrta in o tem obvesti pristojno krajevno enoto ter vse
navzoče pri komisijski preveritvi. 
(4) Komisijo iz prejšnjega odstavka
sestavljajo trije člani, ki so zaposleni na ZGS, imajo izobrazbo gozdarske
smeri stopnje najmanj VII/1 in sedem let delovnih izkušenj na področju
gozdarstva.
5. Podpisniki gozdnogojitvenih načrtov
78. člen
(podpisniki gozdnogojitvenih načrtov)
Gozdnogojitveni načrt poleg izdelovalca
gozdnogojitvenega načrta podpiše tudi za krajevno enoto ZGS odgovoren delavec.
VI. DVOLETNI NAČRTI LUO
79. člen
(vsebina dvoletnih načrtov LUO)
(1) Dvoletni načrti LUO temeljijo na
usmeritvah iz območnih načrtov, analizah izvajanja preteklih dvoletnih načrtov
LUO in oceni stanja za obdobje predhodnih šestih let s poudarkom na zadnjih
dveh letih ter vsebujejo:
-       
analizo izvrševanja načrtovanih ukrepov upravljanja z divjadjo in
opravljenih ukrepov v življenjskem okolju divjadi;
-       
analizo vpliva divjadi na njeno življenjsko okolje;
-       
presojo doseganja ciljev iz 28. člena tega pravilnika in učinkovitosti
izvedenih ukrepov;
-       
ukrepe v populacijah divjadi in njihovem življenjskem okolju.
(2) V kolikor območni načrti za obdobje
veljavnosti dvoletnih načrtov LUO še niso sprejeti, temeljijo dvoletni načrti
LUO na usmeritvah iz območnih načrtov za preteklo obdobje.
80. člen
(analiza preteklega upravljanja z divjadjo
in opravljenih ukrepov v življenjskem okolju divjadi)
(1) Analiza preteklega upravljanja z
divjadjo temelji na podatkih za obdobje predhodnih šestih let, s poudarkom na
zadnjih dveh letih, kjer se ugotovi uresničevanje načrtovanega odvzema
posameznih vrst divjadi po številu, spolni in starostni strukturi ter
pojasnitev vzrokov za morebitna odstopanja.
(2) Analiza opravljenih ukrepov v
življenjskem okolju divjadi zajema analizo ukrepov za ohranitev habitatov,
analizo ukrepov za izboljšanje prehranskih razmer divjadi in analizo ukrepov za
preprečevanje škod od in na divjadi. Za obdobje predhodnih šestih let v
primerjavi z zadnjima dvema letoma se ugotovi uresničevanje načrtovanih ukrepov
in pojasni vzroke za morebitna odstopanja.
81. člen
(analiza vpliva divjadi na njeno
življenjsko okolje)
Analiza vpliva divjadi na njeno življenjsko
okolje temelji na podatkih za obdobje predhodnih šestih let s poudarkom na
zadnjih dveh letih, kjer se ugotovi:
-       
trend vpliva divjadi na gozdno vegetacijo;
-       
trend povzročenih škod, ki jih divjad povzroča na kmetijskih kulturah,
domačih živalih in objektih;
-       
trend povzročenih škod na divjadi.
82. člen
(presoja doseganje ciljev za upravljanje z
divjadjo in učinkovitosti izvedenih ukrepov)
(1) Presoja doseganja ciljev za upravljanje
z divjadjo iz območnega načrta temelji na podatkih za obdobje predhodnih šestih
let s poudarkom na zadnjih dveh letih, in sicer na podlagi:
-       
presoje uspešnosti upravljanja z divjadjo;
-       
presoje uspešnosti izvajanja ukrepov v življenjskem okolju divjadi;
-       
uspešnosti usklajevanja odnosa divjadi z njenim življenjskim okoljem.
(2) Na podlagi presoje doseganja ciljev
območnega načrta se oceni učinkovitost izvedenih ukrepov.
83. člen
(črtan)
84. člen
(ukrepi v populacijah divjadi in njenem življenjskem
okolju)
(1) Z ukrepi v populacijah posameznih vrst
divjadi so določeni odvzem divjadi ter morebitno naseljevanje ali dodajanje
divjadi.
(2) Odvzem divjadi je ob upoštevanju
značilnosti posameznih vrst divjadi določen za celotno LUO oziroma za skupine
lovišč oziroma LPN, izjemoma pa za posamezna lovišča oziroma LPN znotraj LUO.
Pri tem se upošteva prostorska razporeditev populacije znotraj in med LUO.
(3) Določitev odvzema divjadi vsebuje:
-       
število ter spolno in starostno strukturo za odvzem predvidenih osebkov,
z dopustnimi odstopanji;
-       
priporočilo za časovno dinamiko odvzema za posamezne vrste oziroma
kategorije parkljaste divjadi;
-       
kriterije za prostorsko porazdelitev odvzema po skupinah lovišč oziroma
posameznih loviščih.
(4) Ukrepi za naseljevanje divjadi morajo
temeljiti na ugotovitvah posebne študije ZGS, ki mora vsebovati preučitev
ustreznosti življenjskega okolja in možnosti trajnega preživetja naseljene
divjadi.
(5) Ukrepi v življenjskem okolju divjadi se
vrstno, količinsko ter prostorsko opredelijo, in sicer kot:
-       
ukrepi za nego habitatov divjadi v gozdnem in negozdnem prostoru;
-       
ukrepi za izboljšanje prehranskih razmer divjadi;
-       
ukrepi za preprečevanje škod od in na divjadi.
(6) Vrste ukrepov v življenjskem okolju
divjadi so navedene v Prilogi 1, ki je sestavni del tega pravilnika.
85. člen
(črtan)
86. člen
(postopek in roki za sprejemanje dvoletnih
načrtov LUO)
(1) Podatke, ki so potrebni za izdelavo
dvoletnega načrta LUO – izpolnjen obrazec Letni načrt lovišča oziroma lovišča s
posebnim namenom, ki je kot Priloga 2 sestavni del tega pravilnika in podatke
iz evidenc o odvzemu divjadi – posreduje upravljavec lovišča in LPN pristojni
območni enoti ZGS, ki je nosilec izdelave dvoletnega načrta LUO, in OZUL, v
elektronski obliki v prvem letu ureditvenega obdobja najkasneje do 10.
februarja.
(2) Do roka iz prejšnjega odstavka lahko
svoje predloge za izdelavo dvoletnega načrta LUO posredujejo pristojnim organom
iz prejšnjega odstavka tudi krajevno pristojne območne enote Zavoda Republike
Slovenije za varstvo narave, območne enote Kmetijsko gozdarske zbornice
Slovenije, lokalne skupnosti in druga zainteresirana javnost, v elektronski
obliki.
(3) Osnutek dvoletnega načrta LUO, ki ga na
podlagi predhodnega usklajevanja s krajevno pristojnim OZUL-om pripravijo
strokovne službe ZGS, pristojne za lovstvo, določi pa ga strokovni svet območne
enote ZGS. Osnutek dvoletnega načrta LUO mora ZGS objaviti na svoji spletni
strani najmanj štirinajst dni pred javno predstavitvijo. Osnutku mora ZGS
priložiti tudi preglednico načrtovanega in realiziranega odvzema po loviščih za
zadnja štiri leta. ZGS po izdelavi osnutka dvoletnega načrta LUO predstavi
temeljne vsebine dvoletnega načrta LUO na javni predstavitvi izvršilnemu organu
OZUL, območni enoti Zavoda Republike Slovenije za varstvo narave, pristojni
območni enoti Kmetijsko gozdarske zbornice Slovenije, lokalnim skupnostim in
drugim. Javna predstavitev osnutka letnega načrta LUO mora biti izvedena
najkasneje do 10. aprila tekočega leta. O poteku javne predstavitve osnutka
dvoletnega načrta LUO se vodi zapisnik.
(4) Na podlagi presoje zbranih konkretnih
pripomb, razvidnih iz zapisnika poteka javne predstavitve osnutka dvoletnega
načrta LUO, izdelajo strokovne službe ZGS, pristojne za lovstvo, predlog
dvoletnega načrta LUO. ZGS mora vsaki organizaciji, ki je posredovala konkretne
pripombe, pisno utemeljiti vzroke, zaradi katerih pripombe k osnutku dvoletnega
načrta LUO niso bile upoštevane. Predlog dvoletnega načrta LUO sprejme svet
območne enote ZGS na območju, ki je pristojno za določitev predloga dvoletnega
načrta LUO, najkasneje do 15. aprila tekočega leta. Priloga predloga dvoletnega
načrta LUO je tudi razdelitev dvoletnega odvzema parkljaste divjadi po loviščih
oziroma LPN, ki ga pripravi OZUL v sodelovanju z ZGS. Pred sprejetjem predloga
dvoletnega načrta LUO lahko svet območne enote ZGS zahteva dodatna pojasnila za
določene vsebine dvoletnega načrta LUO in na podlagi presoje pojasnil zahteva
upoštevanje utemeljenih pripomb z javne predstavitve.
(5) ZGS mora ministru predložiti v sprejem
predlog dvoletnega načrta LUO najkasneje do 25. aprila tekočega leta.
(6) Pred sprejetjem dvoletnega načrta LUO
lahko minister:
-       
od ZGS zahteva dodatna pojasnila za določene vsebine dvoletnega načrta
LUO, 
-       
preveri določene vsebine dvoletnega načrta LUO pri
znanstveno-raziskovalnih institucijah, ki delujejo na področju divjadi in
lovstva,
-       
sooči mnenja ZGS, znanstveno-raziskovalnih institucij iz prejšnje
alineje in ministrstva, pristojnega za divjad in lovstvo,
-       
predlog dvoletnega načrta LUO vrne ZGS, ki ga mora spremeniti oziroma
dopolniti v določenem roku v skladu z utemeljenimi usmeritvami
znanstveno-raziskovalne institucije iz druge alineje tega odstavka.
(7) Nosilec izdelave dvoletnega načrta LUO
je pristojna območna enota ZGS, ki teritorialno pokriva pretežni del LUO. Svet
območne enote ZGS, ki je pristojen za določitev predloga dvoletnega načrta LUO,
je tisti, ki teritorialno pokriva pretežni del LUO.
(8) ZGS po prejemu sklepa ministra o
sprejemu dvoletnih načrtov LUO le-te v elektronski obliki posreduje OZUL-om.
87. člen
(dopustna odstopanja)
(1) Dopustna odstopanja na ravni LUO ali
posameznih delih LUO se opredelijo v dvoletnih načrtih LUO. Dopustna odstopanja
ne smejo biti nižja, kot so določena v smernicah iz prvega odstavka 21. člena
tega pravilnika.
(2) V primerih večjih odstopanj na nivoju
LUO in lovišč ter LPN, se mora na podlagi poziva lovske inšpekcije po zaključku
leta opraviti strokovna presoja izvrševanja načrtovanih ukrepov. Presojo opravi
ministrstvo, pristojno za divjad in lovstvo. Na podlagi strokovne presoje se
sprejmejo nadaljnji ukrepi.
VII. LETNI NAČRT LOVIŠČA IN LPN
88. člen
(vsebina)
(1) Letni načrt lovišča in LPN vsebuje: 
-       
načrtovana dela v življenjskem okolju divjadi; 
-       
načrtovana dela na lovskih objektih; 
-       
načrt odvzema po posameznih vrstah divjadi; 
-       
načrt dodajanja divjadi; 
-       
načrtovana dela za preprečevanje škod od in na divjadi; 
-       
poročilo o ocenjevanju škod od in na divjadi; 
-       
poročilo o iskanju obstreljene ali ranjene divjadi in velikih zveri. 
(2) Letni načrt lovišča in LPN se pripravi
na obrazcu Letni načrt lovišča oziroma lovišča s posebnim namenom, ki je kot
Priloga 2 sestavni del tega pravilnika. 
(3) Letni načrt lovišča oziroma LPN iz
Priloge 2 vodijo upravljavci tudi v elektronski obliki, ki mora biti stalno na
vpogled resornemu ministrstvu, ZGS in lovski inšpekciji. Upravljavec lovišča
oziroma LPN mora imeti v arhivu shranjeno podpisano in žigosano tiskano verzijo
načrta.
89. člen
(uskladitev letnega načrta lovišča oziroma
LPN)
(1) Najpozneje 15 dni od začetka
veljavnosti sklepa, s katerim se sprejmejo dvoletni načrti LUO, morajo
upravljavci lovišč in LPN v LUO v sodelovanju z izvršilnim organom OZUL ter ZGS
zagotoviti, da se letni načrti lovišč in LPN uskladijo z dvoletnim načrtom LUO.
Uskladitev letnih načrtov lovišč in LPN z dvoletnim načrtom LUO se v drugem
letu veljavnosti dvoletnega načrta LUO opravi do 15. marca tekočega leta, potem
ko ZGS in OZUL opravita analizo opravljenih ukrepov v populacijah divjadi v
predhodnem letu.
(2) O uskladitvi letnih načrtov lovišč in
LPN z dvoletnim načrtom LUO izvršilni organ OZUL in ZGS vsako leto posebej
izdata pisni sklep ter podpišeta in žigosata tiskano verzijo usklajenih letnih
načrtov upravljavcev lovišč oziroma LPN.
(3) Do roka iz prvega in drugega odstavka
tega člena oziroma sprejema letnih načrtov lovišč in LPN se lahko izvaja le lov
na divjad, ki se v skladu z določbami predpisa, ki ureja vrste divjadi in
njihove lovne dobe, lahko lovi celo leto. Pri vrstah divjadi, za katere je
določen delni lovopust, je dovoljen lov v višini in strukturi do 70 odstotkov
od načrtovanega številčnega odvzema (brez dopustnih odstopanj), potrjenega v
veljavnem letnem načrtu lovišča in LPN iz prejšnjega leta. Ukrepi v
življenjskem okolju divjadi se v tem času izvajajo na način in v obsegu, kot so
bili načrtovani v potrjenem letnem načrtu lovišča in LPN iz preteklega leta. 
(4) Upravljavci lovišča oziroma LPN,
izvršilni organ OZUL in ZGS tekoče spremljajo realizacijo odvzema na podlagi
podatkov upravljavca lovišča oziroma LPN, ki so stalno na vpogled s pomočjo
računalniške aplikacije. Pri tem lahko v okviru kvot dvoletnega načrta LUO, ne
glede na tretji odstavek 86. člena tega pravilnika, najkasneje do 10. decembra
drugega leta veljavnosti dvoletnega načrta LUO spremenijo načrtovano razdelitev
odvzema parkljaste divjadi, pri čemer morajo navedeno spremembo vključiti v
letni načrti lovišč oziroma LPN po postopku iz tega člena.
(5) Upravljavci lovišč in LPN morajo do 31.
januarja tekočega leta za preteklo leto v elektronski obliki izpolniti podatke
o realizaciji letnega načrta lovišča ali LPN iz Priloge 2 tega pravilnika,
dostaviti na ZGS dokončno izpolnjen letni načrt lovišča ali LPN v tiskani
obliki in pripraviti osnutek letnega načrta lovišča ali LPN za tekoče leto v
elektronski obliki. Upravljavci lovišč in LPN morajo omogočiti ZGS tudi stalni
vpogled v elektronsko obliko letnega načrta lovišča ali LPN.
VIII. PRILOGE
(črtan)
90. člen
(črtan)
IX. NAVODILA
91. člen
(navodila)
ZGS v soglasju z ministrom pripravi
navodila za izdelavo načrtov za gospodarjenje z gozdovi in upravljanje z
divjadjo, ki vsebuje zlasti šifrante, terenske obrazce, obrazce preglednic,
navodila za sestavljanje zapisnikov, izdelavo kart ter tehnična navodila za
izdelavo prostorskih delov načrtov in kartiranje funkcij gozdov.

Priloga
1: Ukrepi v življenjskem okolju divjadi
Priloga
2: Letni načrt lovišča oziroma lovišča s posebnim namenom za leto _________
Priloga 3: (črtana)
Priloga 4: (črtana)
Priloga 5: (črtana)
Priloga 6: (črtana)

Pravilnik o načrtih za gospodarjenje z gozdovi
in upravljanje z divjadjo (Uradni list RS, št. 91/10) vsebuje naslednji končni določbi:
»X. KONČNI DOLOČBI
92. člen
(prenehanje
veljavnosti)
Z dnem uveljavitve tega pravilnika
prenehata veljati Pravilnik o gozdnogospodarskih in gozdnogojitvenih načrtih
(Uradni list RS, št. 5/98, 70/06 in 12/08) in Pravilnik o vsebini načrtov
upravljanja z divjadjo (Uradni list RS, št. 111/05).
93. člen
(začetek
veljavnosti)
Ta pravilnik začne veljati petnajsti dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o načrtih za gospodarjenje z gozdovi in upravljanje z divjadjo
(Uradni list RS, št. 200/20) vsebuje naslednjo končno določbo:
»KONČNA DOLOČBA
66. člen
(začetek veljavnosti in uporabe)
Ta pravilnik začne veljati naslednji dan po
objavi v Uradnem listu Republike Slovenije, uporabljati pa se začne 1. januarja
2021.«.