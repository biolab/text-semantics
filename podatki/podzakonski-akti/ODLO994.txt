I. SPLOŠNI DOLOČBI
1. člen
Proizvodno podjetje Proizvodni obrati
Golovec, p.o., ki je bilo ustanovljeno 25. 12. 1973 in je organizirano kot
gospodarska enota kazensko poboljševalnega zavoda Ljubljana po zakonu o izvrševanju
kazenskih sankcij (Uradni list SRS, št. 25/73) in je subjekt vpisa v sodnem
registru Okrožnega sodišča v Ljubljani, vpisan pod vložno številko 1/1787/00, z
matično številko 5104009, se s tem odlokom preoblikuje v Javni gospodarski
zavod Golovec Ljubljana, kovinska galanterija, mizarstvo, knjigovezništvo,
šiviljstvo, storitve (v nadaljnjem besedilu: JGZ).
Ob preoblikovanju Proizvodnega podjetja
Golovec, p.o., v JGZ Golovec Ljubljana se Proizvodne delavnice Ig, p.o., ki so
bile ustanovljene 5. 2. 1981 in so organizirane kot gospodarska enota kazensko
poboljševalnega zavoda Ig pri Ljubljani po zakonu o izvrševanju kazenskih
sankcij (Uradni list SRS, št. 17/78, 23/82, 41/87, 32/89, 5/90 in Uradni list
RS, št. 8/90, 12/92, 58/93, 71/94, 29/95, 10/98, 56/98 – odločba US ter 26/99)
in so subjekt vpisa v sodnem registru Okrožnega sodišča v Ljubljani, vpisan pod
vložno številko 1/1748/00, z matično številko 5216206, pripoji k JGZ Golovec
Ljubljana, kovinska galanterija, mizarstvo, knjigovezništvo, šiviljstvo, storitve.
S pripojitvijo gospodarska enota Proizvodne
delavnice Ig, p.o., preneha kot pravna oseba in se izbriše iz sodnega registra.
2. člen
Ustanovitelj JGZ je Republika Slovenija,
ustanoviteljske pravice in obveznosti pa izvršuje Vlada Republike Slovenije.
II. FIRMA IN SEDEŽ JGZ
3. člen
Firma JGZ se glasi: Javni gospodarski zavod
»Golovec« Ljubljana, kovinska galanterija, mizarstvo, knjigovezništvo,
šiviljstvo, storitve.
Skrajšana firma je: JGZ »Golovec«
Ljubljana.
Sestavni del firme je znak (logotip), ki ga
določi direktor JGZ.
Sedež JGZ je: Povšetova 5, Ljubljana.
III. PRAVICE, OBVEZNOSTI IN ODGOVORNOSTI JGZ V PRAVNEM
PROMETU
4. člen
JGZ je pravna oseba in nastopa v pravnem
prometu v svojem imenu in za svoj račun.
5. člen
JGZ lahko nastopa v pravnem prometu z
drugimi ter lahko pridobiva pravice in prevzema obveznosti s sklepanjem pravnih
poslov v pravnem prometu.
6. člen
JGZ odgovarja za svoje obveznosti v pravnem
prometu s svojim premoženjem.
7. člen
JGZ uporablja v pravnem prometu žig,
katerega obliko in besedilo določi direktor JGZ, ki lahko s svojim aktom uredi
tudi vsa ostala vprašanja v zvezi z uporabo žiga.
IV. DEJAVNOST JGZ
8. člen
JGZ je ustanovljen z namenom zagotavljanja
možnosti dela zaprtih oseb v okviru Zavoda za prestajanje kazni zapora Ljubljana
in Zavoda za prestajanje kazni zapora Ig 
(v nadaljnjem besedilu: zavod).
Gospodarske dejavnosti, ki jih opravlja
JGZ, so sestavni del izvrševanja kazni zapora v Republiki Sloveniji.
Gospodarske dejavnosti JGZ se opravljajo v
javnem interesu.
9. člen
JGZ opravlja naslednje dejavnosti:

01.110

Pridelovanje žit
  (razen riža), stročnic in oljnic


01.130

Pridelovanje
  zelenjadnic in melon, korenovk in gomoljnic


01.190

Pridelovanje
  cvetja in drugih enoletnih rastlin


01.300

Razmnoževanje
  rastlin


13.9

Proizvodnja
  drugih tekstilij


14.120

Proizvodnja
  delovnih oblačil


14.110

Proizvodnja
  usnjenih oblačil


14.130

Proizvodnja
  drugih vrhnjih oblačil


14.140

Proizvodnja
  spodnjega perila


14.190

Proizvodnja
  drugih oblačil, pokrival ter dodatkov


16.100

Žaganje, skobljanje
  in impregniranje lesa


16.230

Stavbno mizarstvo
  in tesarstvo


16.240

Proizvodnja
  lesene embalaže


16.290

Proizvodnja
  drugih izdelkov iz lesa, plute, slame in protja


17.290

Proizvodnja
  drugih izdelkov iz papirja in kartona


18.1

Tiskarstvo in z
  njim povezane storitve


18.140

Knjigoveštvo in
  sorodne dejavnosti


18.200

Razmnoževanje
  posnetih nosilcev zapisa


22.220

Proizvodnja
  embalaže iz plastičnih mas


22.290

Proizvodnja
  drugih izdelkov iz plastičnih mas


25.110

Proizvodnja
  kovinskih konstrukcij in njihovih delov


25.120

Proizvodnja
  kovinskega stavbnega pohištva


25.500

Kovanje,
  stiskanje, vtiskovanje in valjanje kovin; prašna metalurgija


25.611

Prekrivanje kovin
  s kovino


25.110

Proizvodnja
  kovinskih konstrukcij in njihovih delov


25.120

Proizvodnja kovinskega
  stavbnega pohištva


25.290

Proizvodnja
  drugih kovinskih rezervoarjev in cistern


25.61

Površinska
  obdelava in prekrivanje kovin


25.619

Druga površinska
  in toplotna obdelava kovin


25.732

Proizvodnja
  orodja za stroje


25.731

Proizvodnja
  ročnega orodja


25.9

Proizvodnja
  drugih kovinskih izdelkov


25.910

Proizvodnja
  jeklenih bobnov, sodov in podobnih posod


25.920

Proizvodnja lahke
  kovinske embalaže


25.930

Proizvodnja
  izdelkov iz žice, verig in vzmeti


25.940

Proizvodnja
  vijačnega materiala, vezi


28.210

Proizvodnja peči
  in gorilnikov


26.520

Proizvodnja ur


29.200

Proizvodnja
  karoserij za vozila; proizvodnja prikolic, polprikolic


30.9

Proizvodnja
  drugih vozil


31.090

Proizvodnja
  drugega pohištva


31.010

Proizvodnja
  pohištva za poslovne in prodajne prostore


31.020

Proizvodnja
  kuhinjskega pohištva


32.130

Proizvodnja
  bižuterije


32.910

Proizvodnja metel
  in krtač


32.990

Drugje
  nerazvrščene predelovalne dejavnosti


38.210

Ravnanje z
  nenevarnimi odpadki


49.410

Cestni tovorni
  promet


52.240

Pretovarjanje


52.100

Skladiščenje


77.310

Dajanje
  kmetijskih strojev in opreme v najem in zakup


78.200 

Posredovanje
  začasne delovne sile


78.300 

Druga oskrba s
  človeškimi viri


82.190

Fotokopiranje,
  priprava dokumentov in druge posamične pisarniške dejavnosti


81.210

Splošno čiščenje
  stavb


81.300

Urejanje in
  vzdrževanje zelenih površin in okolice


82.920

Pakiranje


96.10

Dejavnost pralnic
  in kemičnih čistilnic

10. člen
JGZ lahko opravlja tudi vse druge posle, ki
so potrebni za njegov obstoj in za opravljanje dejavnosti, ne pomenijo pa
neposrednega opravljanja dejavnosti.
JGZ lahko po pooblastilu zavoda zagotovi v
skladu z zakonom delo zaprtim osebam tudi zunaj JGZ pri pravnih in fizičnih
osebah, s katerimi s pogodbo podrobneje uredi pogoje dela in medsebojne pravice
in obveznosti.
V. SREDSTVA ZA USTANOVITEV IN ZAČETEK DELA JGZ IN NAČIN 
NJIHOVE ZAGOTOVITVE
11. člen
JGZ se nepremično stvarno premoženje da v
brezplačno uporabo 1. januarja 2014 in se izkazuje v poslovnih knjigah
ustanovitelja. Ustanovitelj in JGZ uredita medsebojna razmerja na podlagi
pogodbe, katere sestavni del je seznam nepremičnin s knjigovodskimi vrednostmi.
JGZ bo kril vse stroške uporabe in stroške tekočega vzdrževanja, stroške
investicijskega vzdrževanja pa bo pokrival ustanovitelj.
Premično stvarno premoženje se prenese v
last JGZ 1. januarja 2014 in se izkazuje v njegovih poslovnih knjigah.
Ustanovitelj in JGZ uredita medsebojna razmerja na podlagi pogodbe, katere
sestavni del je seznam premičnin s knjigovodskimi vrednostmi, ki postanejo last
JGZ.
Ustanovitelj daje JGZ kot ustanoviteljski vložek še razliko
sredstev, ki ostanejo po prenosu nepremičnin v upravljanje Ministrstvu za
pravosodje, Upravi Republike Slovenije za izvrševanje kazenskih sankcij in po
prenosu premičnega premoženja v last še izkazana kot terjatve za sredstva, dana
v upravljanje, in se nanašajo na presežke in izgube iz preteklih let.
VI. VIRI, NAČIN IN POGOJI FINANCIRANJA DELA JGZ
12. člen
JGZ pridobiva finančna sredstva:
1.     
s prodajo svojih proizvodov in storitev na trgu;
2.     
z dotacijami iz ostalih JGZ, ki na območju Republike Slovenije
zagotavljajo možnost dela zaprtih oseb;
3.     
iz proračuna Republike Slovenije in
4.     
z donacijami in iz drugih virov.
JGZ v skladu s programom dela in finančnim
načrtom JGZ, na katerega je dal soglasje ustanovitelj in na podlagi pogodbe
sklenjene z ustanoviteljem, lahko pridobiva finančna sredstva iz proračuna
Republike Slovenije za:
1.     
nemoteno izvajanje programa zagotavljanja dela zaprtih oseb v okviru
JGZ, in
2.     
realizacijo programa razvoja, kolikor se program razvoja ne more v
zadostni meri financirati z dotacijami ter ugodnimi posojili iz ostalih JGZ, ki
zagotavljajo možnost dela zaprtih oseb.
VII. PRAVICE IN OBVEZNOSTI USTANOVITELJA DO OPRAVLJANJA
DEJAVNOSTI IN UPRAVLJANJA JGZ TER ODGOVORNOSTI ZA NJEGOVE OBVEZNOSTI
13. člen
JGZ je pravna oseba in nastopa v pravnem prometu v svojem
imenu in za svoj račun.
Za svoje obveznosti JGZ odgovarja z lastnim premoženjem.
Ustanovitelj odgovarja le za obveznosti JGZ iz naslova
izvajanja gospodarskih dejavnosti, ki se opravljajo v javnem interesu.
14. člen
Ustanovitelj uresničuje pravice upravljanja
v JGZ v skladu z zakonom, tem odlokom in statutom.
Pri upravljanju JGZ ima ustanovitelj poleg
z zakonom določenih pravic tudi naslednje:
-       
daje soglasje na letni program dela in finančni načrt JGZ po predhodnem
mnenju upravnega odbora in na predlog direktorja;
-       
daje soglasje na srednjeročni in dolgoročni načrt razvoja JGZ po
predhodnem mnenju upravnega odbora in na predlog direktorja;
-       
daje soglasje k najemanju posojil v vrednosti nad 20,000.000 SIT
(dvajset milijonov tolarjev) po predhodnem mnenju upravnega odbora in na
predlog direktorja;
-       
odloča o dotacijah ter odpisih posojil JGZ drugim JGZ, ki na območju
Republike Slovenije zagotavljajo možnost dela zaprtih oseb;
-       
imenuje in razrešuje člane upravnega odbora;
-       
določa sejnine članov upravnega odbora;
-       
imenuje revizorja;
-       
odloča o razpolaganju in pravnem prometu z zemljišči in objekti, ki jih
ima JGZ v upravljanju;
-       
odloča o razporeditvi in delitvi presežka prihodkov nad odhodki in o
pokrivanju primanjkljaja JGZ.
VIII. ORGAN, KI ZASTOPA USTANOVITELJA V RAZMERJU DO JGZ
15. člen
V razmerju do JGZ zastopa ustanovitelja
Vlada Republike Slovenije.
Pristojni upravni organ Vlade Republike
Slovenije, na katerega delovno področje sodi dejavnost JGZ, je Ministrstvo za
pravosodje – Uprava za izvrševanje kazenskih sankcij (v nadaljnjem besedilu:
uprava).
16. člen
Uprava opravlja nadzor nad poslovanjem in
opravljanjem gospodarske dejavnosti JGZ v skladu z njegovim osnovnim namenom.
Uprava ima v skladu s predpisi naslednje
naloge in pristojnosti glede upravljanja JGZ (in drugih JGZ, ki na območju
Republike Slovenije zagotavljajo možnost dela zaprtih oseb) in koordiniranja
njihovih dejavnosti:
-       
usklajuje letne programe dela, finančne načrte, srednjeročne in
dolgoročne načrte razvoja JGZ;
-       
financira dejavnosti javne službe po potrjenih letnih programih dela in
finančnih načrtih;
-       
izvaja nadzor nad poslovanjem in izvajanjem odobrenih programov;
-       
izvaja nadzor nad zadolževanjem;
-       
izvaja strokovnotehnične, organizacijske in razvojne naloge na področju
dejavnosti JGZ, ki se opravljajo v javnem interesu in so sestavni del
izvrševanja kazni zapora, in sicer:
1.   usklajuje razvoj,
načrtovanje in pospeševanje dejavnosti, ki se opravljajo v javnem interesu;
2.   določa investicijsko
načrtovanje in nadzoruje uspešnost gospodarjenja z objekti in napravami, ki so
potrebne za izvajanje gospodarske javne službe;
3.   skrbi za usklajeno
financiranje investicij in usklajevanje razvojnih programov JGZ in ostalih JGZ,
ki na območju Republike Slovenije zagotavljajo možnost dela zaprtih oseb.
Uprava skrbi za redno in pravočasno
predložitev vseh dokumentov JGZ in ostalih JGZ, ki na območju Republike
Slovenije zagotavljajo možnost dela zaprtih oseb, o katerih odloča oziroma na
katere daje soglasje ustanovitelj.
IX. ORGANI JGZ
17. člen
Organa JGZ sta:
1.     
upravni odbor in
2.     
direktor.
18. člen
Upravni odbor ima tri člane, ki jih imenuje ustanovitelj, in
sicer:
-       
en član je direktor zavoda za prestajanje kazni zapora, na območju
katerega ima JGZ sedež,
-       
en član je iz ministrstva, pristojnega za pravosodje,
-       
en član je iz ministrstva, pristojnega za finance.
Mandat članov upravnega odbora traja štiri leta od dneva
imenovanja, člani pa so lahko po preteku mandata ponovno imenovani.
Naloge in pristojnosti upravnega odbora ter način njegovega
dela in odločanja se določijo v statutu JGZ.
19. člen
Poslovanje in delo JGZ vodi direktor.
Direktorja imenuje in razrešuje upravni
odbor na podlagi javnega razpisa.
Mandat direktorja traja štiri leta od dneva
imenovanja dalje in je lahko po preteku ponovno imenovan.
Pogoji, način in postopek imenovanja
direktorja, način in razlogi za njegovo razrešitev, njegove pravice, obveznosti
in odgovornosti se določijo v statutu JGZ.
X. STATUT JGZ
20. člen
JGZ ima statut. Statut sprejme upravni
odbor JGZ. K statutu in spremembam ter dopolnitvam statuta daje soglasje
ustanovitelj.
21. člen
S statutom se določi organizacija JGZ ter
določila v zvezi z upravnim odborom in direktorjem ter ostala vprašanja, ki so
povezana z delovanjem JGZ.
XI. ORGANIZACIJSKE ENOTE JGZ IN NJIHOVA POOBLASTILA V PRAVNEM
PROMETU
22. člen
Organizacijske enote JGZ se določijo v
statutu JGZ in v splošnem aktu, ki določa notranjo organizacijo in sistemizacijo
delovnih mest.
Organizacijske enote JGZ nimajo pooblastil
v pravnem prometu.
XII. RAZMERJE JGZ DO UPORABNIKOV, POSLOVNIH PARTNERJEV TER DO
UPRAVE
23. člen
JGZ ureja pravna razmerja s svojimi
poslovnimi partnerji z dolgoročnimi in kratkoročnimi pogodbami v skladu s
predpisi, ki urejajo poslovanje gospodarskih družb in obligacijska razmerja.
24. člen
Uprava opravlja nadzor nad poslovanjem in
opravljanjem gospodarske dejavnosti JGZ.
25. člen
Uprava zagotavlja za nemoteno opravljanje
gospodarske dejavnosti potrebne inštruktorje in druge kadre, ki so vključeni v
enotni proces nadzora in uresničevanja nalog pri izvajanju kazni zapora.
JGZ in Uprava uredita finančnopravna,
delovnopravna in funkcionalno organizacijska razmerja v zvezi s funkcionalno
organizacijskimi vprašanji s pogodbo.
XIII. DRUGE MEDSEBOJNE PRAVICE IN OBVEZNOSTI USTANOVITELJA IN
JGZ
26. člen
Ustanovitelj preko Uprave zagotavlja JGZ
potrebna finančna sredstva za organiziranje dela zaprtih oseb v JGZ.
27. člen
Zaradi zagotavljanja večjih možnosti
zaposlovanja zaprtih oseb lahko opravlja JGZ posamezne storitve tudi za
ustanovitelja, kar se določi z letnim programom dela in uredi s pogodbo.
XIV. RAČUNOVODSTVO, REVIDIRANJE IN FINANČNO POSLOVANJE
28. člen
JGZ vodi računovodstvo v skladu z določbami
zakona, ki ureja gospodarske družbe, in slovenskimi računovodskimi standardi.
Za potrebe usklajevanja računovodskih
podatkov z državnim proračunom JGZ vodi tudi posebno knjigovodsko evidenco
prihodkov iz državnega proračuna po načelu plačane realizacije.
29. člen
O razporejanju presežka prihodkov nad
odhodki in o načinu pokrivanja primanjkljaja odloča ustanovitelj JGZ na predlog
upravnega odbora.
30. člen
JGZ vodi svoje finančno poslovanje v skladu
z zakoni in posovno-finančnimi načeli.
JGZ mora upravljati s svojo likvidnostjo
tako, da pri tem upošteva tudi potrebe ostalih JGZ, ki na območju Republike
Slovenije zagotavljajo možnost dela zaprtih oseb. JGZ mora morebitne presežke
finančnih sredstev predhodno ponuditi v uporabo ostalim JGZ, ki na območju Republike
Slovenije zagotavljajo možnost dela zaprtih oseb. Koordinacijo upravljanja z
likvidnostjo vseh JGZ mora zagotavljati uprava.
Za skladnost finančnega poslovanja JGZ s
predpisi in posovno-finančnimi načeli ter tem odlokom je poleg direktorja JGZ
posebno odgovoren delavec, ki skrbi za finančno poslovanje JGZ.

Odlok o preoblikovanju gospodarske enote
»Proizvodno podjetje Proizvodni obrati Golovec, p.o.,« v »Javni gospodarski
zavod Golovec Ljubljana, kovinska galanterija, mizarstvo, knjigovezništvo,
šiviljstvo, storitve« (Uradni list RS, št. 62/01) vsebuje naslednje prehodne in
končne določbe:
»XV. PREHODNE IN KONČNE DOLOČBE
31. člen
JGZ izdela otvoritveno bilanco stanja v skladu
s slovenskimi računovodskimi standardi po stanju na dan vpisa spremembe statusa
v sodni register in jo najkasneje v dveh mesecih po vpisu spremembe statusa v
sodni register predloži ustanovitelju v sprejem.
32. člen
Splošni akti JGZ, ki jih zahtevajo predpisi,
morajo biti sprejeti najkasneje v roku enega leta po uveljavitvi tega odloka.
Do sprejetja splošnih aktov JGZ se
uporabljajo splošni akti, kot so veljali v gospodarski enoti, ki se preoblikuje
s tem odlokom.
33. člen
Do imenovanja direktorja, vendar najdlje za
dobo šestih mesecev, se kot v.d. direktorja imenuje Irena Križnik, upravnica
Zavoda za prestajanje kazni zapora Ljubljana, ki opravlja zadeve začasnega
poslovodenja. V.d. direktorja ima vsa pooblastila v pravnem prometu, kot jih
ima po do sedaj veljavnem statutu oziroma pravilih obstoječe gospodarske enote,
ki se preoblikuje s tem odlokom.
34. člen
Preoblikovanje proizvodnega podjetja
Proizvodni obrati GOLOVEC, p.o. v javni gospodarski zavod Golovec Ljubljana,
kovinska galanterija, mizarstvo, knjigovezništvo, šiviljstvo, storitve in
pripojitev gospodarske enote Proizvodne delavnice IG, p.o. se v roku 30 dni od
dneva uveljavitve tega odloka vpiše v sodni register Okrožnega sodišča v
Ljubljani.
Za izvedbo vseh potrebnih postopkov vpisa
preoblikovanja je odgovoren v.d. direktorja JGZ.
35. člen
Ustanovitelj imenuje člane upravnega odbora
v roku 30 dni od uveljavitve tega odloka.
Konstitutivno sejo upravnega odbora JGZ
skliče v.d. direktorja najpozneje v roku 15 dni po imenovanju članov upravnega
odbora.
36. člen
Upravni odbor predloži ustanovitelju v
soglasje statut najpozneje v 3 mesecih od uveljavitve tega odloka.
37. člen
Ta odlok začne veljati naslednji dan po
objavi v Uradnem listu Republike Slovenije.«.

Odlok o spremembah Odloka o preoblikovanju
gospodarske enote »Proizvodno podjetje Proizvodni obrati Golovec, p.o.,« v
»Javni gospodarski zavod Golovec Ljubljana, kovinska galanterija, mizarstvo,
knjigovezništvo, šiviljstvo, storitve« (Uradni list RS, št. 112/13) vsebuje naslednji prehodni in
končno določbo:
»PREHODNI IN KONČNA DOLOČBA
5. člen
Statut in splošni akti zavoda morajo biti s
tem odlokom usklajeni najpozneje do 1. aprila 2014. Do uskladitve se
uporabljajo obstoječi statut in splošni akti, če niso v nasprotju s tem
odlokom. Ob neskladju se uporablja ta odlok.
Direktor zavoda mora predlagati vpis tega
odloka v sodni register.
6. člen
Ta odlok začne veljati naslednji dan po
objavi v Uradnem listu Republike Slovenije.«.