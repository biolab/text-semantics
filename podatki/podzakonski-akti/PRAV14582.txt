1. člen
Ta pravilnik določa vsebino vloge za vpis in podatke za vpis
izvajalcev dolgotrajne oskrbe iz prvega odstavka 57. člena in pogodbenega
izvajalca iz druge alineje šestega odstavka 58. člena Zakona o dolgotrajni
oskrbi (Uradni list RS, št. 196/21) v Register izvajalcev dolgotrajne oskrbe (v
nadaljnjem besedilu: register izvajalcev DO).
2. člen
Vloga za vpis v register izvajalcev DO je v Prilogi, ki je
sestavni del tega pravilnika.
3. člen
Register izvajalcev DO vsebuje naslednje podatke, ki se
nanašajo na izvajalca DO:
1.     
številka izvajalca DO;
2.     
naziv izvajalca DO;
3.     
pravni status izvajalca DO;
4.     
način opravljanja DO;
5.     
oblika opravljanja DO pri izvajalcu DO v instituciji;
6.     
datum začetka in prenehanja opravljanja DO;
7.     
matična številka iz Poslovnega registra Slovenije (v nadaljnjem
besedilu: PRS);
8.     
datum vpisa in izbrisa v oziroma iz PRS;
9.     
datum vpisa v register izvajalcev DO;
10.  
naslov izvajalca DO;
11.  
oznaka lokacije;
12.  
osnovna enota, podrejena enota, lokacija enote;
13.  
(pod)vrsta zdravstvene dejavnosti (v nadaljnjem besedilu: VZD), ki jo
izvajalec DO opravlja;
14.  
nosilec VZD;
15.  
datum začetka in prenehanja VZD izvajalca;
16.  
obratovalni čas;
17.  
številka in datum dovoljenja za opravljanje DO;
18.  
osebno ime zakonitega zastopnika izvajalca DO;
19.  
datum odvzema dovoljenja za opravljanje DO;
20.  
številka objave javnega razpisa za podelitev koncesije;
21.  
območje veljavnosti koncesije;
22.  
številka in datum koncesijske odločbe;
23.  
obdobje, za katerega je podeljena koncesija;
24.  
datum začetka oziroma prenehanja veljavnosti VZD na koncesiji in
25.  
številka in datum sklenitve koncesijske pogodbe.
KONČNA DOLOČBA
4. člen
Ta pravilnik začne veljati naslednji dan po objavi v Uradnem
listu Republike Slovenije.
Št. 0070-42/2022
Ljubljana, dne 4. aprila 2022
EVA 2022-2711-0020
Janez Poklukar
minister
za zdravje
 
Soglašam!
 
Janez Cigler Kralj
minister
za delo, družino, socialne zadeve
in enake možnosti

Priloga:
Vloga za vpis v Register izvajalcev DO