1. člen
IAM Visoka šola za multimedije Ljubljana izdaja diplomo o
zaključenem visokošolskem strokovnem programu Multimedijska produkcija.
2. člen
Diplomska listina IAM visoke šole za multimedije je bila
natisnjena leta 2019 v 150 izvodih z digitalnim tiskom z dodanim zlatotiskom za
napis DIPLOMA. Listino je oblikovala Veronika Saje, univ. dipl. inž.
arhitekture.
Diplomska listina IAM visoke šole je pokončnega A4-formata
(širina 210 mm, višina 297 mm). Natisnjena je na papir rumenkaste barve Symbol
Tatami Ivory gramature 150 g/m2.
Na vrhu listine je sredinsko postavljen zaščitni znak IAM
Visoke šole za multimedije. Znak je 12 mm odmaknjen od zgornjega roba. Znak
sestavlja tipografski simbol – monogram IAM iz začetnic (Inštitut in akademija
za multimedije) in izpis naslova šole IAM Visoka šola za multimedije,
Ljubljana. Monogram je izpisan s posebej zasnovanimi, malimi tiskanimi črkami,
z enako debelimi oglatimi potezami z zaobljenimi vogali. Nekatere od potez so v
temnosivi barvi, nekatere pa v modri. Izpis naslova šole je postavljen pod
simbol na desni strani, izpisan je z malimi tiskanimi črkami v dveh vrsticah v
modri barvi. Širina znaka je 57 mm. Znak je oblikovala mag. Marija Nabernik,
univ. dipl. oblikovalka.
Pod znakom šole je postavljen izpis: DIPLOMA. Izpis je
postavljen 55 mm od zgornjega roba in je izpisan z velikimi tiskanimi črkami
črkovne družine Metropolis v polkrepki različici in v velikosti 45 pik. Izpis
je postavljen sredinsko. Izpis je v zlati barvi.
Naslednji izpis na listini je izpis: VISOKOŠOLSKA STROKOVNA
IZOBRAZBA PRVE STOPNJE. Izpis je izpisan z velikimi tiskanimi črkami črkovne
družine Metropolis v polkrepki različici in v velikosti 12 pik. Izpis je
postavljen sredinsko. Izpis je v črni barvi.
Naslednji izpis: ime in priimek. Izpisan je z malimi
tiskanimi črkami črkovne družine Metropolis v navadni različici in v velikosti
6,5 pik. Izpis je postavljen sredinsko. Izpis je v črni barvi.
Naslednji izpisi so trije v isti vrstici: datum rojstva, kraj
rojstva in država rojstva. Izpisani so z malimi tiskanimi črkami črkovne
družine Metropolis v navadni različici in v velikosti 6,5 pik. Vsi trije izpisi
skupaj so postavljeni sredinsko. Izpisi so v črni barvi.
Naslednji izpis: je. Izpisan je z malimi tiskanimi črkami
črkovne družine Metropolis v navadni različici in v velikosti 6,5 pik. Izpis ni
postavljen sredinsko, ampak levo od sredine. Izpis je v črni barvi.
Naslednji izpis: datum. Izpisan je z malimi tiskanimi črkami
črkovne družine Metropolis v navadni različici in v velikosti 6,5 pik. Izpis je
postavljen sredinsko. Izpis je v črni barvi.
Naslednji izpis: opravil/-a. Izpis je izpisan z malimi
tiskanimi črkami črkovne družine Metropolis v navadni različici in v velikosti
12 pik. Izpis je postavljen sredinsko. Izpis je v črni barvi.
Naslednji izpis: diplomski izpit po visokošolskem študijskem
programu. Izpis je izpisan z malimi tiskanimi črkami črkovne družine Metropolis
v navadni različici in v velikosti 12 pik. Izpis je postavljen sredinsko. Izpis
je v črni barvi.
Naslednji izpis: in si pridobil/-a visoko strokovno
izobrazbo. Izpis je izpisan z malimi tiskanimi črkami črkovne družine
Metropolis v navadni različici in v velikosti 12 pik. Izpis je postavljen
sredinsko. Izpis je v črni barvi.
Naslednji izpis: številka diplome. Izpisan je z malimi
tiskanimi črkami črkovne družine Metropolis v navadni različici in v velikosti
6,5 pik. Izpis je postavljen levostransko. Izpis je v črni barvi.
Zadnji izpisi na listini so trije v isti vrstici: datum
izdaje diplome, pečat in podpis direktorja/-ice, dekana/-je. Izpisani so z
malimi tiskanimi črkami črkovne družine Metropolis v navadni različici in v
velikosti 6,5 pik. Vsi trije izpisi skupaj so postavljeni sredinsko. Izpisi so v
črni barvi.
Na dnu listine pod izpisi datum izdaje diplome, pečat in
podpis direktorja/-ice, dekana/-je je 48 mm prostora za pečat in za podpis
dekana.
3. člen
Številka diplome je sestavljena iz oznake študijskega
programa in zaporedne številke diplomanta.
4. člen
Diploma IAM VŠMM je javna listina in je napisana v slovenskem
jeziku.
Sestavni del diplome je priloga k diplomi. Napisana je v
slovenskem in angleškem jeziku.
5. člen
IAM VŠMM izda dvojnik diplome diplomantu, ki je izgubljeno,
uničeno ali odtujeno listino preklical v Uradnem listu Republike Slovenije, če
je iz evidenc IAM VŠMM razvidno, da je bil po zaključenih študijskih
obveznostih izdan izvirnik diplome. Na dvojnik diplome se v zgornji desni kot
zapiše, da gre za dvojnik, ostali podatki so enaki kot pri originalu. Namesto
lastnoročnega podpisa se pri imenu in priimku dekana/dekanje ali
direktorja/-ice IAM VŠMM zapiše »l. r.«. Na hrbtni strani dvojnika trenutni
dekan/dekanja ali direktor/-ica podpiše skladnost podatkov dvojnika diplome s
podatki Evidence, na podlagi katere se izdaja dvojnik diplome. Na hrbtno strani
dvojnika diplome se odtisne pečat IAM VŠMM. V Evidenco se vpiše podatek o
izdanem dvojniku diplome, potrdilo Uradnega lista Republike Slovenije o
preklicu diplome se shrani v Osebni list diplomanta.
6. člen
Ta pravilnik se objavi v Uradnem
listu Republike Slovenije in se uporablja za vse diplome izdane po 1. januarju
2020.
Ljubljana, dne 25. novembra 2019
Dekan
dr. Srečko Zakrajšek

Priloga
k diplomi