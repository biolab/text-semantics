I. SPLOŠNE DOLOČBE
1. člen
S tem pravilnikom se določa običajni primanjkljaj in uničenje
blaga iz naslova kala, razsipa, razbitja in okvare blaga, ki sta neločljivo
povezana s skladiščenjem, prevozom in prodajo blaga pri opravljanju dejavnosti
trgovine na debelo in trgovine na drobno.
Običajni primanjkljaj in uničenje blaga po prvem odstavku se
ne šteje za jemanje blaga za neposlovne namene po predpisih o davku na dodano
vrednost. Pomeni najvišjo dovoljeno vrednost odpisa blaga, od katerega se ne
obračuna in ne plačuje davka na dodano vrednost.
2. člen
Ta pravilnik velja za vse tiste pravne in fizične osebe, ki
opravljajo trgovinsko dejavnost na pridobiten način in so registrirane za to
dejavnost po naslednjih šifrah standardne klasifikacije dejavnosti:
G – Trgovina, popravila motornih vozil in izdelkov široke
porabe
50 Prodaja, vzdrževanje in popravila motornih vozil; trgovina
na drobno z motornimi gorivi;
50.1 – trgovina z motornimi vozili;
50.3 – trgovina z rezervnimi deli in dodatno opremo za
motorna vozila;
50.4 – trgovina, vzdrževanje in popravila motornih koles;
trgovina s posameznimi deli in opremo;
50.5 – trgovina na drobno z motornimi gorivi;
51 Posredništvo in trgovina na debelo, razen z motornimi
vozili;
51.1 – posredništvo;
51.2 – trgovina na debelo s kmetijskimi surovinami in živimi
živalmi;
51.3 – trgovina na debelo z živili, pijačami in tobačnimi izdelki;
51.4 – trgovina na debelo z izdelki široke porabe;
51.5 – trgovina na debelo z nekmetijskimi polizdelki, ostanki
in odpadki;
51.8 – trgovina na debelo s stroji, napravami, priborom;
51.9 – druga trgovina na debelo;
52 Trgovina na drobno, razen z motornimi vozili; popravila
izdelkov široke porabe;
52.1 – trgovina na drobno v nespecializiranih prodajalnah;
52.2 – trgovina na drobno z živili, pijačami in tobačnimi
izdelki v specializiranih prodajalnah;
52.3 – trgovina na drobno s farmacevtskimi, medicinskimi,
kozmetičnimi in toaletnimi izdelki;
52.4 – trgovina na drobno v drugih specializiranih
prodajalnah;
52.5 – trgovina na drobno z rabljenim blagom;
52.6 – trgovina na drobno zunaj prodajaln.
3. člen
Kalo je izguba oziroma uničenje blaga, ki nastane zaradi
lastnosti blaga s sušenjem, krčenjem, izhlapevanjem in se kaže na teži, obsegu
ali površini blaga.
Razsip je izguba ali uničenje blaga, ki nastane pri ravnanju
(manipulaciji) z blagom v tekočem stanju (olje, kis, pijače ipd.) ali v sipkem
stanju (moka, sladkor, sol, cement, semena ipd.).
Razbitje je izguba ali uničenje blaga, ki nastane pri
ravnanju (manipulaciji) z lomljivim blagom (steklo, porcelan, keramika ipd.).
Okvara je izguba ali uničenje blaga, ki nastane zaradi
kemičnih ali fizikalnih lastnosti blaga in ima za posledico spremembo kemičnih,
fizikalnih, funkcionalnih in estetskih lastnosti blaga.
4. člen
Izguba oziroma uničenje blaga se ugotavlja:
-       
neposredno po nastanku izgube ali uničenja blaga pri prevozu,
skladiščenju oziroma pri prodaji blaga;
-       
pri/z izrednim popisom blaga v prodajalni oziroma v skladišču,
-       
pri/z rednim letnim popisom blaga v prodajalni oziroma v skladišču.
O ugotovljeni izgubi oziroma uničenju blaga se obvezno
sestavi zapisnik.
5. člen
Odpis blaga zaradi izgube (kalo, razsip, razbitje in okvara)
do maksimalne višine, ki jo določa ta pravilnik, se šteje za odpis, ki je
oproščen plačila davka na dodano vrednost.
Od odpisa, ki presega odpis, izračunan na podlagi maksimalnih
stopenj iz tega pravilnika, se obračunava in plačuje davek na dodano vrednost.
Trgovci evidentirajo ugotovljene izgube in uničenje blaga
(kalo, razsip, razbitje in okvara), v svojih poslovnih knjigah (odpis blaga).
II. STOPNJE OBIČAJNEGA ODPISA BLAGA
6. člen
Ob normalnih pogojih poslovanja
ter ob skrbnem in strokovnem ravnanju z blagom, se v trgovini na debelo in v
trgovini na drobno šteje kot običajen odpis blaga (kalo, razsip, razbitje in
okvara), odpis blaga, izračunan od nabavne vrednosti nabavljenega blaga v
določenem obračunskem obdobju po naslednjih stopnjah:
Maksimalna
stopnja
TRGOVINA NA DEBELO                                                                                                             v
%

A) Trgovina na debelo s
sadjem in zelenjavo:
1.  obstojne vrste sadja in zelenjave: jabolka  krompir,
nedozorele zimske hruške, kutina,
pesa, korenje, zelena,
koleraba, čebula, pomaranče,
limone, grenivke ipd.                                                                5,00
2.  občutljive in
pokvarljive vrste sadja in  zelenjave:
marelice, breskve, kaki, slive,
letne  in jesenske hruške,
grozdje, lubenice, melone,  vse
vrste zelenjave (razen korenovk
in gomoljčnic) ipd.                                                                                                                     7,00
3.  hitro pokvarljive vrste:
vse vrste jagodičevja, smokve,
     češnje, sveže gozdne
gobe ipd.                                                                                                8,00

B) Trgovina na debelo z
živili:
1. mesni in mlečni izdelki, mleko, jajca ter izdelki
rastlinskega izvora sojin sir,
sojini namazi,...), ki imajo podobne
lastnosti kot mesni in mlečni
izdelki (razen konzerviranih izdelkov)                                         2,50
2. žitarice (pšenica,
ječmen, koruza,...) in izdelki iz žitaric                                                            1,00

3. ribe, lignji, sipe, morski
sadeži (sveži in zmrznjeni)                                                                    5,00

4. živilski izdelki v
stekleni embalaži                                                                                              0,50
5. ostali živilski izdelki (tudi v konzervah)                                                                                      0,50
C) Trgovina na debelo z
drugimi izdelki široke porabe
-       
drugi izdelki široke porabe                                                                                                      0,50
-       
zdravila, medicinski ter laboratorijski pripomočki in oprema                                                  2,00
D) Embalaža

-       
steklena                                                                                                                                   1,00
-       
ostala                                                                                                                                       0,50
E) Trgovina na debelo z
gradbenimi, tehničnimi, kemičnimi, 

keramičnimi
izdelki, kurivom, nafto in plinom:
1.  gradbeni, sanitarni, instalacijski material:
-       
lomljivi izdelki (opeka, strešniki, keramični,
gradbeni
material, ploščice in druga gradbena
sanitarna
keramika, betonski izdelki, steklo, siporex),                                                           2,50
-       
proizvodi v prahu (cement, mavec, apno, lepila, malta, perlit),                                              1,00
-       
ostali gradbeni izdelki (železo, izolacijski material
za hidro-termo
in zvočno izolacijo, les)                                                                                   1,00
2.  barve, laki, lepila,
kemični izdelki, plastika in
plastični izdelki, keramični,
stekleni in porcelanasti
izdelki za gospodinjstvo                                                                                                             1,00
3. ostali tehnični izdelki
(guma...)                                                                                                   1,00

4. kurivo:

-       
rjavi premog in briketi                                                                                                              3,00
-       
lignit                                                                                                                                         4,00
-       
drva                                                                                                                                         0,50
5. nafta
in naftni derivati                                                                                                                 1,00
6. utekočinjen naftni plin                                                                                                                4,00
7. naravni (zemeljski) plin                                                                                                              1,00
8. tehnični plini                                                                                                                                6,00
F) Trgovina na debelo s
cvetjem in semeni:

-       
rezano cvetje, zelenje                                                                                                             15,00
-       
lončnice, sadike ipd.                                                                                                                10,00
-       
suho cvetje                                                                                                                              3,00
-       
semena, krmila, žita                                                                                                                1,50
-       
semenski krompir, čebulček, česen, okrasne čebulice in gomolji                                         5,00
G)
TRGOVINA NA DEBELO z ekološkimi pridelki (vključno dišavnice v lončnih)                      10,00
H) Trgovina na debelo s
tekstilom                                                                                                 1,00
 
-       
TRGOVINA NA DROBNO

A) Trgovina na drobno z živilskimi
izdelki:
1. sadje
in zelenjava                                                                                                                       6,00

2. žitarice (pšenica,
ječmen, koruza...)                                                                                          0,50

-       
izdelki iz žitaric (moka, kruh, pecivo, slaščice...)                                                                    1,00
3.  meso, mesni in mlečni izdelki, mleko, jajca ter izdelki
rastlinskega izvora (sojin sir, sojini
namazi,…), ki imajo
podobne lastnosti kot mesni in
mlečni izdelki                                                                           4,00
4.  ribe, lignji, sipe,
morski sadeži (sveži in zmrznjeni)

razen
embaliranih                                                                                                                      4,00
5. ostali živilski izdelki                                                                                                                     2,00
B) Trgovina na drobno z
drugimi izdelki široke porabe - neživila

-       
drugi izdelki široke porabe                                                                                                      1,00
-       
zdravila, medicinski ter laboratorijski pripomočki in oprema                                                  2,00
-       
svetila, žarnice                                                                                                                        2,00
-       
praznični artikli (novoletni, pustni – pustne  maske)                                                               2,00
-       
kozmetični izdelki (kreme, mila,...)                                                                                         2,00
C) Trgovina na drobno z gradbenimi, tehničnimi,
kemičnimi, keramičnimi izdelki,
kurivom, nafto in
plinom:
1.  gradbeni, sanitarni, instalacijski material
-       
lomljivi izdelki (opeka, strešniki, keramični,
gradbeni
material, ploščice in druga gradbena
sanitarna
keramika, betonski izdelki, steklo, siporex
ipd.)                                                                                                                                         2,50

-       
proizvodi v prahu (cement, mavec, apno, lepila, malta, perlit ipd.)                                        1,00
-       
ostali gradbeni izdelki (železo, izolacijski material
za
hidro-termo in zvočno izolacijo, les ipd.)                                                                            1,00
2.  barve, laki, lepila, kemični izdelki, plastika in
plastični izdelki, keramični,
steklenimi in
porcelanski
izdelki za gospodinjstvo                                                                                         1,00
3.
ostali tehnični izdelki                                                                                                                   1,00
4. kurivo
-       
rjavi premog in briketi                                                                                                              3,00
-       
lignit                                                                                                                                         4,00
-       
drva                                                                                                                                         0,50
5. nafta in naftni derivati                                                                                                                 2,00
6. utekočinjen naftni plin                                                                                                                2,00
7. naravni (zemeljski) plin                                                                                                              2,00
8. tehnični plin                                                                                                                                2,00
D) Embalaža
-       
steklena                                                                                                                                   1,00
-       
ostala                                                                                                                                       0,50
E) Trgovina na drobno s cvetjem in semeni
-       
rezano cvetje, zelenje                                                                                                             15,00
-       
lončnice, sadike                                                                                                                      10,00
-       
suho cvetje                                                                                                                              3,00
-       
semena, krmila, žita                                                                                                                2,00
-       
semenski krompir, čebulček, česen, okrasne čebulice in gomolji                                         6,00
F) TRGOVINA NA
DROBNO z ekološkimi pridelki (vključno dišavnice v lončkih)                     10,00
G) TRGOVINA NA
DROBNO z živimi živalmi:
-       
hišne živali (ptice, morski prašički, hrčki…)                                                                           10
-       
akvarijske ribe                                                                                                                         25
-       
akvarijske in ribniške rastline                                                                                                  10
F) Trgovina na drobno s tekstilom (tkanine, konfekcija,
perilo)                                                    2,00
G) Diskontne in cash & carry
prodajalne (v diskontnih in
cash & carry prodajalnah se
uporabljajo stopnje, ki so
določene
za prodajo v trgovini na debelo).


Pravilnik o stopnjah običajnega odpisa blaga
(kalo, razsip, razbitje, okvara) (Uradni list RS, št. 53/99) vsebuje naslednje prehodne in
končne določbe:
»III. PREHODNE IN KONČNE DOLOČBE
7. člen
Z dnem, ko začne veljati ta pravilnik, preneha veljati
pravilnik o stopnjah normalnega odpisa blaga, ki ga je sprejel Upravni odbor
Združenja za trgovino na seji z dne 4. 4. 1996.
8. člen
Ta pravilnik začne veljati osmi dan po objavi v Uradnem listu
Republike Slovenije, uporablja pa se od 1. julija 1999 dalje.«.

Pravilnik o spremembah in dopolnitvah
pravilnika o stopnjah običajnega odpisa blaga (kalo, razsip, razbitje, okvara)
(Uradni list RS, št. 101/99) vsebuje naslednjo končno določbo:
»2. člen
Te spremembe in dopolnitve pravilnika začnejo veljati
naslednji dan po objavi v Uradnem listu Republike Slovenije, uporablja pa se od
1. julija 1999 dalje.«.

Pravilnik o spremembah in dopolnitvah
pravilnika o stopnjah običajnega odpisa blaga (kalo, razsip, razbitje, okvara)
(Uradni list RS, št. 113/00) vsebuje naslednjo končno določbo:
»2. člen
Te spremembe in dopolnitve pravilnika začnejo veljati
naslednji dan po objavi v Uradnem listu Republike Slovenije, uporablja pa se od
1. 11. 2000 dalje.«.

Pravilnik o spremembah in dopolnitvah
pravilnika o stopnjah običajnega odpisa blaga (kalo, razsip, razbitje, okvara)
(Uradni list RS, št. 78/01) vsebuje naslednjo končno določbo:
»2. člen
Te spremembe in dopolnitve pravilnika začnejo veljati
naslednji dan po objavi v Uradnem listu Republike Slovenije, uporablja pa se od
1. 11. 2001 dalje.«.

Pravilnik o spremembah in dopolnitvah
pravilnika o stopnjah običajnega odpisa blaga (kalo, razsip, razbitje, okvara)
(Uradni list RS, št. 16/05) vsebuje naslednjo končno določbo:
»3. člen
Ta pravilnik začne veljati naslednji dan po objavi v Uradnem
listu Republike Slovenije.«.