1. člen
S to tarifo se skladno z Zakonom o plačilnih storitvah in sistemih
(Uradni list RS, št. 58/09 in 34/10; v nadaljnjem besedilu: ZPlaSS) določa
zaračunavanje nadomestil stroškov za posredovanje podatkov o transakcijskih
računih fizičnih oseb iz Registra transakcijskih računov.
2. člen
Pojmi, uporabljeni v tej tarifi, imajo naslednji pomen:
1.     
Register transakcijskih računov (v nadaljnjem besedilu: RTR) je enotna
informatizirana baza podatkov o transakcijskih računih in o imetnikih
transakcijskih računov;
2.     
Enota RTR je imetnik transakcijskih računov, ki je fizična oseba;
3.     
Podatki RTR so podatki o imetniku transakcijskega računa in podatki o
transakcijskem računu, ki jih določa 144. člen ZPlaSS;
4.     
Prosilec podatkov o transakcijskih računih fizičnih oseb so osebe, ki
izkažejo upravičenost do pridobitve osebnih podatkov skladno s 146. in 147.
členom ZPlaSS. 
3. člen
Prosilcem, za katere zakon določa brezplačno pridobitev podatkov
iz RTR, AJPES ne zaračunava posredovanja teh podatkov.
4. člen
AJPES za posredovanje podatkov
iz RTR zaračunava naslednja nadomestila stroškov:


Storitev

 

Osnova
  za obračun (za enoto RTR)

Nadomestilo
  stroškov v EUR brez DDV

Rok
  obračuna


POSREDOVANJE
  PODATKOV IZ RTR
 

 

 

 

 


Posredovanje podatkov o
  transakcijskih računih fizičnih oseb iz RTR
 

a)

Posredovanje
  podatkov na podlagi vložene zahteve v predpisani elektronski obliki
 

0,75 
 

po opravljeni storitvi
  ali mesečno po pogodbi
 


 

b)

Posredovanje
  podatkov na podlagi vložene zahteve v pisni oblik

3,51
  
 

po
  opravljeni storitvi ali mesečno po pogodbi


5. člen
Višina nadomestila stroškov v tej tarifi se določa glede na način
vlaganja zahtev za pridobitev podatkov iz RTR (elektronsko, pisno) in število
enot posredovanih podatkov.
6. člen
Prosilci lahko podatke o transakcijskih računih fizičnih oseb
pridobljene iz RTR uporabljajo le za namene, opredeljene v zahtevi za
pridobitev osebnih podatkov o transakcijskih računih fizičnih oseb in
pridobljenih podatkov ne smejo posredovati drugim osebam.
7. člen
Rok za plačilo posredovanja podatkov o transakcijskih računih
fizičnih oseb iz RTR je osem dni po izstavitvi računa AJPES.
8. člen
Tarifa začne veljati 1. julija 2010.
Št. 007-17/2010
Ljubljana, dne 10. junija 2010
EVA 2010-1611-0111
Roža Žust l.r.
Namestnica
predsednice Sveta AJPES
Soglašam!
dr. Franc Križanič l.r.
Minister
za finance