1. člen
Odpre se Generalni konzulat Republike Slovenije v Tirani na
čelu s častnim generalnim konzulom. 
Konzularno območje obsega celotno Republiko Albanijo. 
Konzulat spodbuja in pomaga pri razvijanju gospodarskih,
kulturnih in znanstvenih odnosov Republike Slovenije z Republiko Albanijo.
2. člen
Ta sklep začne veljati naslednji dan po objavi v Uradnem listu
Republike Slovenije.
Št. 111-112/2001-2
Ljubljana, dne 12. julija 2001.
Vlada Republike Slovenije
dr. Janez Drnovšek l. r. 
Predsednik
 