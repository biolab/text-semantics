1. člen
(vsebina)
S tem odlokom se za posamezna območja Republike Slovenije
ustanovijo policijske uprave kot območne organizacijske enote policije za
opravljanje določenih nalog policije.
2. člen
(Policijska uprava Celje)
Ustanovi se Policijska uprava Celje, s sedežem v Celju, za
območje mestnih občin Celje, Velenje in Slovenj Gradec ter občin Vojnik, Štore,
Dobrna, Dravograd, Laško, Radeče, Mozirje, Nazarje, Luče, Ljubno, Gornji Grad,
Solčava, Rečica ob Savinji, Radlje ob Dravi, Muta, Vuzenica, Podvelka, Ribnica
na Pohorju, Ravne na Koroškem, Prevalje, Mežica, Črna na Koroškem, Rogaška
Slatina, Rogatec, Mislinja, Slovenske Konjice, Zreče, Vitanje, Šentjur, Dobje
pri Planini, Šmarje pri Jelšah, Podčetrtek, Bistrica ob Sotli, Kozje, Šmartno
ob Paki, Šoštanj, Žalec, Braslovče, Polzela, Prebold, Vransko in Tabor.
3. člen
(Policijska uprava Koper)
Ustanovi se Policijska uprava Koper, s sedežem v Kopru, za
območje Mestne občine Koper ter občin Ilirska Bistrica, Izola, Ankaran, Hrpelje
- Kozina, Piran, Postojna, Pivka, Sežana, Komen in Divača.
4. člen
(Policijska uprava Kranj)
Ustanovi se Policijska uprava Kranj, s sedežem v Kranju, za
območja Mestne občine Kranj ter občin Bled, Bohinj, Gorje, Jesenice, Žirovnica,
Cerklje na Gorenjskem, Jezersko, Naklo, Preddvor, Šenčur, Kranjska Gora,
Radovljica, Škofja Loka, Gorenja vas - Poljane, Železniki, Žiri in Tržič.
5. člen
(Policijska uprava Ljubljana)
Ustanovi se Policijska uprava Ljubljana, s sedežem v
Ljubljani, za območje Mestne občine Ljubljana ter občin Cerknica, Bloke, Loška
dolina, Domžale, Lukovica, Mengeš, Moravče, Trzin, Grosuplje, Dobrepolje,
Ivančna Gorica, Hrastnik, Kamnik, Komenda, Kočevje, Kostel, Osilnica, Litija,
Šmartno pri Litiji, Dol pri Ljubljani, Brezovica, Dobrova - Polhov Gradec,
Horjul, Ig, Škofljica, Logatec, Medvode, Vodice, Ribnica, Loški Potok,
Sodražica, Velike Lašče, Trbovlje, Vrhnika, Borovnica, Log - Dragomer in
Zagorje ob Savi.
6. člen
(Policijska uprava Maribor)
Ustanovi se Policijska uprava Maribor, s sedežem v Mariboru,
za območje mestnih občin Maribor in Ptuj ter občin Gorišnica, Cirkulane, Zavrč,
Lenart, Benedikt, Cerkvenjak, Sveta Ana, Sveta Trojica v Slovenskih goricah,
Sveti Jurij v Slovenskih goricah, Duplek, Miklavž na Dravskem polju, Ormož,
Središče ob Dravi, Sveti Tomaž, Podlehnik, Majšperk, Videm, Žetale, Destrnik,
Dornava, Hajdina, Juršinci, Kidričevo, Markovci, Sveti Andraž v Slovenskih
goricah, Trnovska vas, Rače - Fram, Hoče - Slivnica, Starše, Ruše, Lovrenc na
Pohorju, Selnica ob Dravi, Slovenska Bistrica, Makole, Oplotnica, Poljčane,
Šentilj, Kungota in Pesnica.
7. člen
(Policijska uprava Murska Sobota)
Ustanovi se Policijska uprava Murska Sobota, s sedežem v
Murski Soboti, za območje Mestne občine Murska Sobota ter občin Gornja Radgona,
Apače, Radenci, Sveti Jurij ob Ščavnici, Gornji Petrovci, Grad, Hodoš, Kuzma,
Rogašovci, Šalovci, Lendava, Črenšovci, Dobrovnik, Kobilje, Odranci, Turnišče,
Velika Polana, Ljutomer, Križevci, Razkrižje, Veržej, Beltinci, Cankova, Moravske
Toplice, Puconci in Tišina.
8. člen
(Policijska uprava Nova Gorica)
Ustanovi se Policijska uprava Nova Gorica, s sedežem v Novi
Gorici, za območje Mestne občine Nova Gorica ter občin Ajdovščina, Vipava,
Bovec, Kobarid, Idrija, Cerkno, Brda, Kanal ob Soči, Miren - Kostanjevica,
Renče - Vogrsko, Šempeter - Vrtojba in Tolmin.
9. člen
(Policijska uprava Novo mesto)
Ustanovi se Policijska uprava Novo mesto, s sedežem v Novem
mestu, za območje mestnih občin Novo mesto in Krško ter občin Brežice,
Črnomelj, Semič, Dolenjske Toplice, Straža, Žužemberk, Kostanjevica na Krki,
Metlika, Mirna Peč, Šmarješke Toplice, Sevnica, Šentjernej, Škocjan, Trebnje,
Mirna, Mokronog - Trebelno in Šentrupert.
KONČNI DOLOČBI
10. člen
(prenehanje veljavnosti)
Z dnem uveljavitve tega odloka preneha veljati Odlok o
ustanovitvi, območju in sedežu policijskih uprav v Republiki Sloveniji (Uradni
list RS, št. 41/13).
11. člen
(začetek veljavnosti)
Ta odlok začne veljati naslednji dan po objavi v Uradnem
listu Republike Slovenije.
Št. 00704-334/2023
Ljubljana, dne 30. novembra 2023
EVA 2023-1711-0018
Vlada Republike Slovenije
Luka Mesec
podpredsednik