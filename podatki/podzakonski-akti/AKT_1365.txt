I. SPLOŠNE DOLOČBE
1. člen
(vsebina)
(1) S tem aktom se določa regulacija cene toplote, ki temelji
na oblikovanju izhodiščne cene toplote.
(2) S tem aktom se določajo:
-       
vrste in merila za določitev upravičenih stroškov;
-       
elementi izhodiščne cene toplote, ki vključujejo fiksni in variabilni
del;
-       
način oblikovanja izhodiščne cene toplote in razlogi za njeno spremembo;
-       
merila oziroma mehanizem za prilagajanje posameznih elementov izhodiščne
cene toplote spremembam upravičenih stroškov;
-       
vrste podatkov, oblika in način posredovanja podatkov, potrebnih za
določitev upravičenih stroškov in izhodiščne cene toplote. 
2. člen
(pomen izrazov)
Izrazi, uporabljeni v tem aktu, imajo enak pomen kot izrazi,
opredeljeni v 3. členu Zakona o oskrbi s toploto iz distribucijskih sistemov
(Uradni list RS, št. 44/22; v nadaljnjem besedilu: ZOTDS), poleg tega pa imajo
posamezni izrazi še naslednji pomen:

-         
  dejavnost distribucije toplote:

pomeni izvajanje dejavnosti distribucije
  toplote z ali brez lastne proizvodnje toplote;
 


-         
  dejavnost proizvodnje toplote: 

pomeni izvajanje dejavnosti proizvodnje
  toplote v pravni ali fizični osebi, ki je ločena od pravne ali fizične osebe,
  ki izvaja dejavnost distribucije toplote;
 


-         
  distributer: 

pomeni pravno ali fizično osebo, ki izvaja
  dejavnost distribucije toplote in toploto kupuje od druge pravne ali fizične
  osebe;
 


-         
  distributer z lastno proizvodnjo toplote: 
 

pomeni pravno ali fizično osebo, ki izvaja
  dejavnost distribucije toplote in v isti pravni ali kot fizična oseba
  zagotavlja tudi proizvodnjo toplote;
 


-         
  dobavljena toplota: 
 

je toplota, dobavljena po distribucijskem
  sistemu odjemalcem, ali dobavljena toplota distributerju od proizvajalca
  toplote;
 


-         
  izhodiščna cena toplote:
 

je izračunana stroškovna cena, ki je
  razdeljena na variabilni in na fiksni del in jo v skladu z določbami tega
  akta na podlagi upravičenih stroškov oblikuje distributer z lastno
  proizvodnjo toplote, distributer ali reguliran proizvajalec toplote;
 


-         
  obračunska moč:

je zakupljena in nastavljena moč na
  prevzemnem mestu, ki omogoča meritev količin prevzema toplote in omejitev
  toplotne moči na nastavljeno obračunsko moč, ki je lahko enaka ali manjša od
  nazivne toplotne moči vgrajenih toplotnih naprav distributerja ali odjemalca
  toplote (v nadaljnjem besedilu: odjemalec) v skladu z dejanskim stanjem
  vgrajenih toplotnih naprav ali projektom izvedenih del strojnih inštalacij.
  Obračunsko moč ob nastavitvi dogovorjene vrednosti z zapisnikom potrdi
  pooblaščena oseba proizvajalca toplote ali distributerja; 
 


-       
  proizvajalec toplote:
 

je pravna ali fizična oseba, ki dobavlja
  toploto distributerju in je lahko reguliran ali nereguliran proizvajalec
  toplote.

II. REGULIRANJE IZHODIŠČNE CENE TOPLOTE
3. člen
(reguliranje cene toplote za distribucijske sisteme, na
katere je priključenih manj kot 500 gospodinjskih odjemalcev)
(1) Distributer z lastno proizvodnjo toplote in distributer,
ki izvajata gospodarsko javno službo (v nadaljnjem besedilu: GJS) distribucije
toplote na sistemu, na katerem je priključenih manj kot 500 gospodinjskih
odjemalcev, morata Agencijo za energijo (v nadaljnjem besedilu: agencija) za
posamezno leto najkasneje do 1. oktobra tekočega koledarskega leta obvestiti,
ali bo cena toplote za daljinsko ogrevanje v naslednjem koledarskem letu
regulirana v skladu s tem aktom. 
(2) Če distributerja iz prejšnjega odstavka agencije ne
obvestita pravočasno, se šteje, da cena toplote za daljinsko ogrevanje za
distribucijske sisteme, na katere je priključenih manj kot 500 gospodinjskih
odjemalcev, ni regulirana. 
(3) Agencija do 31. januarja posameznega leta objavi seznam
distribucijskih sistemov toplote, katerih cena toplote za daljinsko ogrevanje
je regulirana v skladu s tem aktom. 
4. člen
(upravičeni stroški)
(1) Reguliranje izhodiščne cene toplote se izvaja na
podlagi upravičenih stroškov, ki se delijo na upravičene variabilne in
upravičene fiksne stroške. Izhodiščna cena toplote se izračunava ločeno za
distribucijo toplote z lastno proizvodnjo toplote, distribucijo toplote brez
lastne proizvodnje toplote in ločeno za proizvodnjo toplote. 
(2) Upravičeni stroški so stroški, ki so nujni za
opravljanje GJS dejavnosti distribucije toplote ali proizvodnje toplote in so
posledica opravljanja navedenih dejavnosti.
5. člen
(struktura cene)
(1) Tarifna postavka toplote, ki jo distributer z lastno
proizvodnjo toplote ali distributer zaračuna odjemalcem, je sestavljena iz
variabilnih in fiksnih tarifnih postavk in je opredeljena v sistemskih
obratovalnih navodilih. 
(2) Tarifna postavka toplote reguliranega proizvajalca
toplote je sestavljena iz:
-       
variabilnega dela, ki se zaračunava kot cena za dobavljeno toploto v
EUR/MWh, in
-       
fiksnega dela, ki se zaračunava kot cena za obračunsko moč v EUR/MW/leto
in ne vsebuje dodatkov, davkov, taks in
trošarin na ceno toplote.
6. člen
(reguliranje izhodiščne cene distribucije toplote z lastno
proizvodnjo toplote)
(1) Upravičeni variabilni stroški zajemajo:
1.     
stroške energentov;
2.     
stroške nabavljene toplote;
3.     
stroške energije za obratovanje proizvodnih naprav ter naprav, ki
omogočajo delovanje distribucijskega sistema;
4.     
stroške medija za prenos toplote;
5.     
stroške emisijskih kuponov CO2.
(2) Upravičeni fiksni stroški zajemajo vse ostale
stroške obratovanja distribucijskega in proizvodnega sistema, ki niso zajeti v
prejšnjem odstavku, in sicer:
1.     
stroške materiala;
2.     
stroške storitev;
3.     
stroške dela;
4.     
amortizacijo;
5.     
druge odpise vrednosti;
6.     
druge poslovne odhodke (stroške) in druge odhodke;
7.     
odhodke financiranja in dobiček za zagotavljanje zakonskih rezerv.
7. člen
(reguliranje izhodiščne cene distribucije toplote brez
lastne proizvodnje toplote)
(1) Upravičeni variabilni stroški zajemajo naslednje
stroške:
1.     
stroške nabavljene toplote;
2.     
stroške energije za obratovanje naprav na distribucijskem sistemu;
3.     
stroške medija za prenos toplote.
(2) Upravičeni fiksni stroški zajemajo vse ostale
stroške obratovanja distribucijskega sistema, ki niso zajeti v prejšnjem
odstavku, in sicer:
1.     
stroške materiala;
2.     
stroške storitev;
3.     
stroške dela;
4.     
amortizacijo;
5.     
druge odpise vrednosti;
6.     
druge poslovne odhodke (stroške) in druge odhodke;
7.     
odhodke financiranja in dobiček za zagotavljanje zakonskih rezerv.
8. člen
(reguliranje izhodiščne cene proizvodnje toplote)
(1) Upravičeni variabilni stroški zajemajo naslednje
stroške:
1.     
stroške energentov;
2.     
stroške energije za obratovanje naprav pri proizvodnji toplote ter
naprav, ki omogočajo dobavo toplote distributerju;
3.     
stroške medija za prenos toplote;
4.     
stroške emisijskih kuponov CO2.
(2) Upravičeni fiksni stroški zajemajo vse ostale
stroške obratovanja proizvodnega sistema, ki niso zajeti v prejšnjem odstavku,
in sicer:
1.     
stroške materiala;
2.     
stroške storitev;
3.     
stroške dela;
4.     
amortizacijo;
5.     
druge odpise vrednosti;
6.     
druge poslovne odhodke (stroške) in druge odhodke;
7.     
odhodke financiranja in dobiček za zagotavljanje zakonskih rezerv.
9. člen
(merila za določitev upravičenih stroškov)
(1) Pri določitvi upravičenih stroškov se upoštevajo podatki
o stroških in odhodkih v skladu z okvirom računovodskega poročanja ob
upoštevanju meril, določenih v tem členu.
(2) Med stroške energentov se vključujejo stroški, ki
predstavljajo nakupno ceno energentov, uvozne in druge nevračljive nakupne dajatve
ter neposredne stroške nabave. Nakupna cena energenta se prizna največ do
višine, ki se doseže ali bi se dosegla v enakih ali primerljivih okoliščinah na
trgu za posamezni energent. V primeru lastnih zalog energentov se upravičeni
stroški energentov priznajo do višine njihove povprečne knjigovodske vrednosti.
(3) Stroški energije za obratovanje naprav so stroški
porabljene energije pri proizvodnji toplote ali pri distribuciji toplote, ki
vključujejo tudi vse dajatve, predpisane s strani države.
(4) Stroški medija za prenos toplote so stroški vode in
kemične priprave vode pri proizvodnji toplote ali pri distribuciji toplote, ki
vključujejo tudi vse dajatve, predpisane s strani države.
(5) Stroški
emisijskih kuponov so izkazani stroški, povzročeni z emisijami CO2,
ki nastanejo pri proizvodnji toplote in vključujejo stroške nakupa emisijskih
kuponov na trgu z emisijskimi kuponi. Kot osnova za ugotavljanje cene
posameznega emisijskega kupona se upošteva povprečna cena kupljenih emisijskih
kuponov iz knjigovodskih podatkov ali druge verodostojne listine na dan
vložitve zahteve ali ob prilagajanju cene spremembam upravičenih stroškov. Če
gre za prvo oblikovanje izhodiščne cene toplote v skladu s tem aktom in
vlagatelj še nima kupljenih emisijskih kuponov, se upošteva zadnja objavljena
povprečna cena emisijskih kuponov, ki je določena s sklepom o povprečni ceni
emisijskih kuponov v posameznem letu, ki ga izda minister, pristojen za varstvo
okolja. 
(6) Stroški nabavljene toplote distributerja z lastno
proizvodnjo toplote so stroški nabavljene toplote, če proizvedena toplota
distributerja z lastno proizvodnjo ne zadostuje potrebam po dobavljeni toploti
odjemalcem, ali če lastna proizvodnja zadostuje potrebam po dobavljeni toploti
odjemalcem in je strošek nabavljene toplote nižji od stroška toplote iz lastnih
proizvodnih virov, razen kadar zunanji vir zagotavlja višjo energetsko
učinkovitost distribucijskega sistema. Stroški nabavljene toplote distributerja
brez lastne proizvodnje toplote so stroški, ki nastajajo z nakupom toplote od
proizvajalca toplote, pri čemer se stroški nabavljene toplote od nereguliranega
proizvajalca toplote priznavajo največ do višine, ki se doseže s primerljivo
tehnologijo proizvodnje toplote.
(7) Stroški materiala brez stroškov energentov in
nabavljene toplote vključujejo stroške pomožnega materiala, pisarniškega
materiala, strokovne literature in druge stroške materiala.
(8) Stroški storitev vključujejo storitve pri
ustvarjanju proizvodov in opravljanju storitev, stroške prevoznih storitev,
storitve v zvezi z vzdrževanjem, najemnine, povračila zaposlencev v zvezi z
delom, stroške plačilnega prometa in bančnih storitev, stroške zavarovalnih
premij, stroške intelektualnih in osebnih storitev, stroške sejmov, reklame in
reprezentance, stroške storitev fizičnih oseb, ki ne opravljajo dejavnosti,
skupaj z dajatvami, ki bremenijo organizacijo, ter stroške drugih storitev.
Stroški vzdrževanja vključujejo stroške nabave delov za stroje in naprave ter
nadomestnih delov za opremo, stroške materiala za vzdrževanje osnovnih sredstev
ter storitev v zvezi z vzdrževanjem sredstev. Deli za stroje in naprave ter
nadomestni deli za opremo ne povečujejo nabavne vrednosti neopredmetenih
dolgoročnih sredstev in opredmetenih osnovnih sredstev.
(9) Stroški dela vključujejo stroške plač in druge
stroške dela ter povračila stroškov po veljavni kolektivni pogodbi in
sklenjenih individualnih pogodbah.
(10) Amortizacija sredstev v uporabi, potrebnih za
izvajanje dejavnosti proizvodnje toplote ali distribucije toplote, se prizna
kot upravičeni strošek do višine, izračunane na podlagi metode enakomernega
časovnega amortiziranja. Amortizacija sredstev se izračuna glede na
amortizacijsko osnovo in amortizacijsko stopnjo, ki upošteva predvideno dobo
koristnosti sredstev. 
(11) Drugi odpisi vrednosti vključujejo prevrednotovalne
poslovne odhodke pri neopredmetenih in opredmetenih osnovnih sredstvih ter
prevrednotovalne poslovne odhodke pri obratnih sredstvih.
(12) Drugi poslovni odhodki (stroški) poslovanja
zajemajo dajatve za varstvo človekovega okolja, štipendije in dajatve, ki niso
odvisne od poslovnega izida.
(13) Druge odhodke sestavljajo neobičajne postavke in
ostali odhodki, ki zmanjšujejo poslovni izid.
(14) Odhodki financiranja in dobiček za zagotavljanje
zakonskih rezerv zajemajo odhodke financiranja, ki se nanašajo na dejavnost
proizvodnje toplote ali distribucije toplote, ter dobiček za zagotavljanje
zakonskih rezerv. Zakonske rezerve so oblikovane za družbo v skladu z zakonom,
ki ureja gospodarske družbe, in razporejene na dejavnost proizvodnje toplote
ali distribucije toplote na podlagi sodil za ločeno računovodsko spremljanje
dejavnosti v skladu z določbami 24. člena ZOTDS.
(15)  Med upravičenimi stroški se ne priznavajo:
1.     
stroški in odhodki, vezani na usredstvene lastne proizvode in storitve v
višini izkazanih prihodkov za te namene;
2.     
stroški sponzorstev;
3.     
stroški, ki se ne priznajo v skladu z davčno zakonodajo;
4.     
naslednji stroški, če niso izplačani po veljavni kolektivni pogodbi ali
sklenjenih individualnih pogodbah:
- 
stroški dodatnega pokojninskega zavarovanja;
- 
stroški, ki se nanašajo na plače in druge vrste plačil delavcem na
podlagi uspešnosti poslovanja vključno s pripadajočimi dajatvami;
- 
stroški nagrad članom organov vodenja in nadzora vključno s
pripadajočimi dajatvami;
- 
stroški, ki se nanašajo na plačila organom vodenja in nadzora na podlagi
uspešnosti poslovanja vključno s pripadajočimi dajatvami.
(16) Stroški, ki se ne priznajo kot upravičeni, se presojajo
po predpisih, ki urejajo davke. Za namene tega akta so stroški iz 3. točke
prejšnjega odstavka:
1.     
stroški, ki se nanašajo na privatno življenje delavcev, članov organov
vodenja in nadzora ter lastnikov;
2.     
stroški donacij;
3.     
odhodki za stroške prisilne izterjave davkov ali drugih dajatev;
4.     
odhodki za kazni, ki jih izreče pristojni organ;
5.     
odhodki iz naslova stroškov reprezentance;
6.     
amortizacija, izračunana na podlagi amortizacijskih stopenj, ki so višje
od davčno priznanih. 
III. NAČIN OBLIKOVANJA IZHODIŠČNE CENE IN RAZLOGI ZA NJENO
SPREMEMBO
1. Prvo oblikovanje izhodiščne cene toplote
10. člen
(oblikovanje izhodiščne cene toplote ob začetku opravljanja
dejavnosti)
Distributer z lastno proizvodnjo toplote, distributer ali
regulirani proizvajalec toplote mora pred začetkom opravljanja dejavnosti
izračunati in oblikovati izhodiščno ceno toplote po posameznih elementih cene v
skladu z merili za določitev upravičenih stroškov, določenimi v 9. členu tega
akta.
11. člen
(zahteva za izdajo soglasja k izhodiščni ceni toplote)
(1) Distributer z lastno proizvodnjo toplote,
distributer ali regulirani proizvajalec toplote mora najmanj 120 dni pred
začetkom opravljanja dejavnosti agenciji posredovati zahtevo za izdajo soglasja
k izhodiščni ceni toplote na obrazcih v elektronski obliki, ki jih pripravi
agencija in objavi na svoji spletni strani.
(2) Distributer z lastno proizvodnjo toplote ali
distributer posreduje zahtevo za izdajo soglasja k izhodiščni ceni toplote
ločeno po posameznih distribucijskih sistemih. 
(3) Sestavni del zahteve za izdajo soglasja so naslednji
podatki in dokumentacija:
1.     
ime, sedež in matična številka vlagatelja zahteve iz poslovnega
registra;
2.     
seznam dejavnosti, ki jih ali jih bo vlagatelj zahteve opravljal;
3.     
podatek o izvajanju dejavnosti proizvodnje toplote kot regulirani
proizvajalec toplote;
4.     
podatek o izvajanju dejavnosti distribucije toplote kot izbirne GJS v
skladu s prvo alinejo prvega odstavka 4. člena ZOTDS;
5.     
pravne podlage, na podlagi katerih vlagatelj zahteve izvaja GJS
distribucije toplote;
6.     
navedba lokalne skupnosti, na območju katere se izvaja GJS distribucije
toplote;
7.     
načrtovana struktura upravičenih variabilnih stroškov po letu vložitve
zahteve za izdajo soglasja k izhodiščni ceni toplote;
8.     
dokumentacija, s katero se utemeljujejo cene upravičenih variabilnih
stroškov, ki so bile uporabljene v izračunu izhodiščne cene toplote;
9.     
izračun izhodiščne cene toplote;
10.  
izračun povprečne cene;
11.  
predlagane tarifne postavke po namenu odjema toplote, tarifnih
podskupinah in številu odjemalcev (brez DDV in z njim) ter datum predvidene
uveljavitve izhodiščne cene toplote;
12.  
načrtovane količine dobavljene toplote distributerja z lastno
proizvodnjo toplote, distributerja ali reguliranega proizvajalca toplote
odjemalcem po namenu odjema toplote, tarifnih podskupinah in številu odjemalcev
za poslovno leto po letu vložitve zahteve za izdajo soglasja k izhodiščni ceni
toplote;
13.  
načrtovane obračunske moči po namenu odjema toplote, tarifnih
podskupinah in številu odjemalcev za poslovno leto po letu vložitve zahteve za
izdajo soglasja k izhodiščni ceni toplote;
14.  
izkaz poslovnega izida in bilanca stanja za celotno podjetje za zadnje
in predzadnje končano poslovno leto, če gre za začetek izvajanja dejavnosti
distribucije toplote ali proizvodnje toplote v obstoječem podjetju;
15.  
načrtovani izkaz poslovnega izida in bilanca stanja za dejavnosti distribucije
toplote, proizvodnje toplote in druge dejavnosti za poslovno leto po letu
vložitve zahteve za izdajo soglasja k izhodiščni ceni toplote;
16.  
sodila za razporejanje sredstev in obveznosti, stroškov in odhodkov ter
prihodkov, ki se upoštevajo pri vodenju računovodskih evidenc in pripravi
ločenih računovodskih izkazov v skladu z določbami tretjega odstavka 24. člena
ZOTDS;
17.  
obračunske moči po namenu odjema toplote, tarifnih podskupinah in
številu odjemalcev in dolžina omrežja v času vložitve zahteve za izdajo
soglasja k izhodiščni ceni toplote;
18.  
znesek prejetih subvencij, dotacij ali drugih oblik državne ali druge
pomoči v zadnjih treh končanih poslovnih letih za dejavnost proizvodnje ali
distribucije toplote;
19.  
dokazilo o vročitvi kopije zahteve za izdajo soglasja k izhodiščni ceni
toplote lokalni skupnosti, na območju katere se izvaja GJS distribucije
toplote.
12. člen
(prvo oblikovanje izhodiščne cene toplote)
Izračun prvič oblikovane izhodiščne cene toplote se izvede
ločeno za variabilni in fiksni del.
13. člen
(prvič oblikovan variabilni del izhodiščne cene toplote)
Pri izračunu variabilnega dela izhodiščne cene toplote se
upoštevajo skupno načrtovani upravičeni variabilni stroški časovnega obdobja
(t), ki je enako poslovnemu letu po letu vložitve zahteve za izdajo soglasja k
izhodiščni ceni toplote, in načrtovana količina dobavljene toplote
distributerja z lastno proizvodnjo toplote, distributerja ali reguliranega
proizvajalca toplote odjemalcem za isto obdobje, kot izhaja iz naslednje
enačbe:
kjer oznake pomenijo:
VCi
            prvič oblikovan variabilni del izhodiščne cene toplote v EUR/MWh; 
VSTRt        vsota
načrtovanih upravičenih variabilnih stroškov distributerja z lastno proizvodnjo
toplote, distributerja ali reguliranega proizvajalca toplote v EUR v časovnem
obdobju (t);
Qt
              celotna načrtovana dobavljena toplota distributerja z lastno
proizvodnjo toplote, distributerja ali reguliranega proizvajalca toplote v MWh
v časovnem obdobju (t);
t
                 časovno obdobje, ki je enako poslovnemu letu po letu vložitve
zahteve za izdajo soglasja k izhodiščni ceni toplote.
14. člen
(prvič oblikovan fiksni del izhodiščne cene)
Pri izračunu fiksnega dela izhodiščne cene toplote se
upoštevajo skupno načrtovani upravičeni fiksni stroški časovnega obdobja (t),
ki je enako poslovnemu letu po letu vložitve zahteve za izdajo soglasja k
izhodiščni ceni toplote, in načrtovana obračunska moč odjemalcev distributerja
z lastno proizvodnjo toplote, distributerja ali reguliranega proizvajalca
toplote za isto obdobje, kot izhaja iz naslednje enačbe:
kjer oznake pomenijo:
FCi
             prvič oblikovan fiksni del izhodiščne cene toplote v
EUR/MW/leto;
FSTRt
        vsota načrtovanih upravičenih fiksnih stroškov distributerja z lastno
proizvodnjo toplote, distributerja ali reguliranega proizvajalca toplote v EUR
v časovnem obdobju (t);
Pt
               celotne obračunske moči odjemalcev distributerja z lastno
proizvodnjo toplote, distributerja ali reguliranega proizvajalca toplote v MW v
časovnem obdobju (t);
t
                 časovno obdobje, ki je enako poslovnemu letu po letu vložitve
zahteve za izdajo soglasja k izhodiščni ceni toplote.
15. člen
(prvič oblikovana povprečna cena)
(1) Prvič oblikovana povprečna cena se izračuna po
naslednji enačbi:
,
kjer oznake pomenijo:
PC              povprečna cena v EUR/MWh;
Qt
              celotna načrtovana dobavljena toplota distributerja z lastno
proizvodnjo toplote, distributerja ali reguliranega proizvajalca toplote
odjemalcem v MWh v časovnem obdobju (t);
Ci=1,…n        tarifne
postavke po posameznih tarifnih podskupinah odjemalcev predlaganega tarifnega
sistema za dobavljeno toploto distributerja z lastno proizvodnjo toplote,
distributerja ali reguliranega proizvajalca toplote v EUR/MWh;
Ki=1,…n        načrtovane
količine dobavljene toplote distributerja z lastno proizvodnjo toplote,
distributerja ali reguliranega proizvajalca toplote po posameznih tarifnih
podskupinah odjemalcev za predlagane tarifne sisteme v MWh v časovnem obdobju
(t);
CPi=1,…n      tarifne
postavke po posameznih tarifnih podskupinah odjemalcev za predlagane tarifne
sisteme za obračunsko moč v EUR/MW;
Pi=1,…n        načrtovane
količine obračunske moči po posameznih tarifnih podskupinah tarifnega sistema v
MW v časovnem obdobju (t);
DPt             drugi
prihodki distribucije ali proizvodnje toplote (prihodki iz meritev, števnin,
prodaje emisijskih kuponov, prihodki iz naslova brezplačno pridobljenih
emisijskih kuponov, subvencije in drugo) brez usredstvenih lastnih proizvodov
in storitev v EUR v časovnem obdobju (t);
VSTRt        vsota
načrtovanih upravičenih variabilnih stroškov distributerja z lastno proizvodnjo
toplote, distributerja ali reguliranega proizvajalca toplote v EUR v časovnem
obdobju (t);
FSTRt         vsota
načrtovanih upravičenih fiksnih stroškov distributerja z lastno proizvodnjo
toplote, distributerja ali reguliranega proizvajalca toplote v EUR v časovnem
obdobju (t);
t                  časovno
obdobje, ki je enako poslovnemu letu po letu vložitve zahteve za izdajo
soglasja k izhodiščni ceni toplote.
(2) Povprečna cena na MWh ne sme presegati stroškovne cene na
MWh oziroma vsota načrtovanih prihodkov ne sme presegati vsote načrtovanih
upravičenih stroškov.
(3) Pri izračunu povprečne cene načrtovani prihodki iz
fiksnih tarifnih postavk skupaj z drugimi prihodki ne smejo presegati
načrtovanih upravičenih fiksnih stroškov. 
2. Sprememba izhodiščne cene
16. člen
(sprememba izhodiščne cene toplote)
(1) Distributer z lastno proizvodnjo toplote ali
distributer ali regulirani proizvajalec toplote, ki že opravlja navedeno
dejavnost, v izjemnih primerih, kot so:
1.     
tehnološke spremembe, ki posredno ali neposredno vplivajo na zmogljivost
ali učinkovitost delovanja proizvodnje  ali distribucije;
2.     
sprememba tarifnega sistema v povezavi s sistemskimi obratovalnimi
navodili;
3.     
sprememba količin dobavljene toplote distributerja z lastno proizvodnjo
toplote ali distributerja ali reguliranega proizvajalca toplote, določenih v
skladu s četrtim odstavkom tega člena za več kot 20 odstotkov glede na potrjene
količine pri zadnjem oblikovanju izhodiščne cene toplote;
4.     
sprememba obračunskih moči odjemalcev, določenih v skladu s četrtim
odstavkom tega člena za več kot deset odstotkov glede na načrtovane obračunske
moči odjemalcev pri zadnjem oblikovanju izhodiščne cene toplote;
5.     
začetek, bistvena sprememba ali opustitev opravljanja posamezne
dejavnosti podjetja, kar vpliva na spremembo sodil za razporejanje sredstev in
obveznosti, stroškov in odhodkov ter prihodkov; 
6.     
če je realizirana stroškovna cena iz bilančnih podatkov po končanem
poslovnem letu nižja od realizirane povprečne cene v istem poslovnem letu;
7.     
odločitve distributerja z lastno proizvodnjo toplote ali distributerja,
ki izvaja GJS distribucije toplote na sistemu, na katerem je priključenih manj
kot 500 gospodinjskih odjemalcev, da bo njegova cena toplote regulirana, 
agenciji posreduje zahtevo za izdajo novega
soglasja k izhodiščni ceni toplote na obrazcih v elektronski obliki, ki jih
pripravi agencija in objavi na svoji spletni strani. Zahtevo posreduje najmanj
dva meseca pred predvideno uveljavitvijo spremembe izhodiščne cene toplote.
(2) Distributer z lastno proizvodnjo toplote ali distributer
iz 7. točke prejšnjega odstavka agenciji posreduje zahtevo za izdajo novega
soglasja k izhodiščni ceni toplote samo v primeru prve odločitve o reguliranju
njegove cene toplote in v primeru ponovne odločitve o reguliranju njegove cene
toplote po vmesni prekinitvi reguliranja. 
(3) Sestavni del zahteve iz prvega odstavka tega člena
so naslednji podatki in dokumentacija:
1.     
ime, sedež in matična številka vlagatelja zahteve iz poslovnega
registra;
2.     
seznam novih dejavnosti, ki jih je vlagatelj zahteve začel na novo
opravljati od vložitve zadnje zahteve za izdajo soglasja k izhodiščni ceni;
3.     
seznam dejavnosti, ki jih je vlagatelj zahteve prenehal opravljati od
vložitve zadnje zahteve za izdajo soglasja k izhodiščni ceni toplote;
4.     
podatek o izvajanju dejavnosti proizvodnje toplote kot reguliran proizvajalec
toplote v skladu s 17. točko 3. člena ZOTDS;
5.     
podatek o izvajanju dejavnosti distribucije toplote kot izbirne GJS v
skladu s prvo alinejo prvega odstavka 4. člena ZOTDS;
6.     
pravne podlage, na podlagi katerih vlagatelj zahteve izvaja GJS
distribucije toplote;
7.     
navedba lokalnih skupnosti, na območju katerih se izvaja GJS
distribucije toplote;
8.     
obrazložitev razloga spremembe izhodiščne cene toplote;
9.     
struktura upravičenih variabilnih stroškov v skladu s četrtim odstavkom
tega člena;
10.  
dokumentacija, s katero se utemeljujejo cene vhodnih energentov, ki so
bile uporabljene v izračunu izhodiščne cene toplote;
11.  
izračun izhodiščne cene toplote;
12.  
izračun povprečne cene;
13.  
predlagane tarifne postavke po namenu odjema toplote, tarifnih
podskupinah in številu odjemalcev (brez DDV in z njim) ter datum predvidene
uveljavitve izhodiščne cene toplote;
14.  
količine dobavljene toplote distributerja z lastno proizvodnjo toplote,
distributerja ali reguliranega proizvajalca toplote odjemalcem po vrstah
odjemalcev, določene v skladu s četrtim odstavkom tega člena;
15.  
obračunske moči odjemalcev po namenu odjema toplote, tarifnih
podskupinah in številu odjemalcev, določene v skladu s četrtim odstavkom tega
člena;
16.  
analitični podatki iz poslovnih knjig za časovno obdobje, določeno v
skladu s četrtim odstavkom tega člena;
17.  
sodila za razporejanje sredstev in obveznosti, stroškov in odhodkov ter
prihodkov, ki se upoštevajo pri vodenju računovodskih evidenc in pripravi
ločenih računovodskih izkazov v skladu z določbami tretjega odstavka 24. člena
ZOTDS;
18.  
znesek prejetih subvencij, dotacij ali drugih oblik državne ali druge
pomoči v zadnjih treh končanih poslovnih letih za dejavnost proizvodnje  ali
distribucije toplote;
19.  
poslovni načrt za leto vložitve zahteve;
20.  
dokazilo o vročitvi kopije zahteve za izdajo novega soglasja k
izhodiščni ceni toplote lokalni skupnosti, na območju katere se izvaja GJS
distribucije toplote.
(4) Izračuna izhodiščne cene toplote in povprečne cene
se izvedeta v skladu z določbami od 13. do 15. člena tega akta, pri čemer
velja:
-       
da se pri izračunu vsote upravičenih variabilnih stroškov (VSTRt)
in zbiru dobavljene toplote (Qt) upoštevajo realizirani podatki od
začetka leta (t) do zadnjega dne predpreteklega meseca leta (t) pred
uveljavitvijo novega variabilnega dela cene in načrtovani podatki do konca leta
(t), pri čemer je leto (t) časovno obdobje, ki je enako poslovnemu letu, v
katerem se posreduje zahteva za izdajo novega soglasja k izhodiščni ceni
toplote;
-       
da se pri izračunu vsote upravičenih fiksnih stroškov (FSTRt)
in zbiru obračunske moči odjemalcev (Pt) upoštevajo realizirani
podatki od začetka leta (t) do zadnjega dne predpreteklega meseca leta (t) pred
uveljavitvijo novega fiksnega dela cene in načrtovani podatki do konca leta (t),
pri čemer je leto (t) časovno obdobje, ki je enako poslovnemu letu, v katerem
se posreduje zahteva za izdajo novega soglasja k izhodiščni ceni toplote;
-       
da se pri izračunu nove povprečne cene upoštevajo realizirani podatki od
začetka leta (t) do zadnjega dne predpreteklega meseca leta (t) pred uveljavitvijo
nove povprečne cene in načrtovani podatki do konca leta (t), pri čemer je leto
(t) časovno obdobje, ki je enako poslovnemu letu, v katerem se posreduje
zahteva za izdajo novega soglasja k izhodiščni ceni toplote.
IV. PRILAGAJANJE POSAMEZNIH ELEMENTOV IZHODIŠČNE CENE
TOPLOTE SPREMEMBAM UPRAVIČENIH STROŠKOV
17. člen
(sprememba variabilnega oziroma fiksnega dela izhodiščne
cene toplote)
(1) Distributer z lastno proizvodnjo toplote ali
distributer ali regulirani proizvajalec toplote lahko zaradi spremembe
upravičenih stroškov uveljavi spremembo variabilnega  ali fiksnega dela
izhodiščne cene toplote.
(2) Ob uveljavitvi spremembe variabilnega dela
izhodiščne cene toplote se fiksni del izhodiščne cene in posledično fiksni
prihodki ne spreminjajo. Ob uveljavitvi spremembe fiksnega dela izhodiščne cene
toplote se variabilni del izhodiščne cene in posledično variabilni prihodki ne
spreminjajo.
(3) Tri dni pred uveljavitvijo spremembe cene mora oseba iz
prvega odstavka tega člena o tem obvestiti agencijo na obrazcih v elektronski
obliki, ki jih pripravi agencija in objavi na svoji spletni strani.
(4) Obvestilo iz prejšnjega odstavka mora vsebovati
naslednje podatke in dokumentacijo:
1.     
ime, sedež in matično številko vlagatelja zahteve iz poslovnega
registra;
2.     
seznam dejavnosti, ki jih vlagatelj zahteve opravlja;
3.     
podatek o izvajanju dejavnosti proizvodnje toplote kot reguliran
proizvajalec toplote;
4.     
podatek o izvajanju dejavnosti distribucije toplote kot izbirne GJS v
skladu s prvo alinejo prvega odstavka 4. člena ZOTDS;
5.     
pravne podlage, na podlagi katerih vlagatelj zahteve izvaja GJS
distribucije toplote;
6.     
navedba lokalnih skupnosti, na območju katerih se izvaja GJS
distribucije toplote;
7.     
obrazložitev razloga spreminjanja variabilnega ali fiksnega dela
izhodiščne cene toplote;
8.     
navedba spremenjene strukture upravičenih variabilnih stroškov;
9.     
dokumentacija, s katero se utemeljuje sprememba strukture upravičenih
variabilnih stroškov in sprememba višine upravičenih variabilnih stroškov; 
10.  
izračun novega variabilnega ali fiksnega dela izhodiščne cene toplote po
metodologiji iz 18. do 20. člena tega akta;
11.  
izračun nove povprečne cene po metodologiji iz 21. člena tega akta;
12.  
novi tarifni sistem po vrstah storitev in vrstah odjemalcev ter datum
predvidene uveljavitve novih cen.
(5) Podatki iz 2. do 5. točke prejšnjega odstavka so
obvezni podatki ob prvem obvestilu o spremembi cen in ob spremembi podatkov,
podatki iz ostalih točk prejšnjega odstavka pa ob vsakem obvestilu o spremembi
cen.
18. člen
(sprememba variabilnega dela izhodiščne cene toplote za
distributerje z lastno proizvodnjo toplote ali za regulirane proizvajalce
toplote)
(1) Distributer z lastno proizvodnjo toplote ali regulirani
proizvajalec toplote lahko zviša variabilni del izhodiščne cene toplote, če se
upravičeni variabilni stroški na enoto dobavljene toplote zvišajo.
(2) Distributer z lastno proizvodnjo toplote ali regulirani
proizvajalec mora znižati variabilni del izhodiščne cene toplote, če se
upravičeni variabilni stroški na enoto dobavljene toplote znižajo.
(3) Sprememba variabilnega dela izhodiščne cene toplote za
distributerje z lastno proizvodnjo toplote ali za regulirane proizvajalce
toplote se izračuna na podlagi naslednje enačbe:
,
kjer oznake pomenijo:
VCp                 novi
variabilni del izhodiščne cene toplote distributerja z lastno proizvodnjo toplote ali
reguliranega proizvajalca toplote v EUR/MWh;
VSTRt             vsota
upravičenih variabilnih stroškov distributerja z lastno proizvodnjo toplote ali
reguliranega proizvajalca toplote v EUR v časovnem obdobju (t);
Qt                           celotna
dobavljena toplota distributerja z lastno proizvodnjo toplote ali reguliranega
proizvajalca toplote v MWh v časovnem obdobju (t); 
t                               časovno
obdobje, ki je enako poslovnemu letu, v katerem se spreminja variabilni del
izhodiščne cene toplote.
(4) Pri izračunu vsote upravičenih variabilnih stroškov (VSTRt)
in zbiru dobavljene toplote (Qt) se upoštevajo realizirani podatki
od začetka leta (t) do zadnjega dne predpreteklega meseca leta (t) pred
uveljavitvijo novega variabilnega dela izhodiščne cene toplote in načrtovani
podatki do konca leta (t). 
(5) Novi variabilni del izhodiščne cene toplote za
distributerje z lastno proizvodnjo toplote ali za regulirane proizvajalce
toplote se izračunava in usklajuje najpogosteje vsak mesec  ali v ustreznem obračunskem
obdobju.
19. člen
(sprememba variabilnega dela izhodiščne cene toplote za
distributerje)
(1) Distributer lahko zviša variabilni izhodiščni del cene
toplote, če se upravičeni variabilni stroški na enoto dobavljene toplote
distributerja zvišajo, in mora znižati variabilni del izhodiščne cene toplote,
če se upravičeni variabilni stroški na enoto dobavljene toplote znižajo.
(2) Sprememba variabilnega dela izhodiščne cene toplote
za distributerje se izračuna na podlagi naslednje enačbe:
,
kjer oznake pomenijo:
VCp        novi variabilni del
izhodiščne cene toplote distributerja EUR/MWh;
VSTRt    vsota upravičenih
variabilnih stroškov distributerja v EUR v časovnem obdobju (t);
Qt                celotna
dobavljena toplota distributerja v MWh v časovnem obdobju (t); 
t
                 časovno obdobje, ki je enako poslovnemu letu, v katerem se
spreminja variabilni del izhodiščne cene toplote.
(3) Pri izračunu vsote upravičenih variabilnih stroškov (VSTRt)
in zbiru dobavljene toplote (Qt) se upoštevajo realizirani podatki
od začetka leta (t) do zadnjega dne predpreteklega meseca leta (t) pred
uveljavitvijo novega variabilnega dela izhodiščne cene toplote in načrtovani
podatki do konca leta (t). 
(4) Novi variabilni del izhodiščne cene toplote za
distributerja se izračunava in usklajuje najpogosteje vsak mesec ali v
ustreznem obračunskem obdobju.
20. člen
(sprememba fiksnega dela izhodiščne cene toplote za
distributerje z lastno proizvodnjo toplote, distributerje in regulirane
proizvajalce toplote)
(1) Distributerji z lastno proizvodnjo toplote, distributerji
ali regulirani proizvajalci toplote lahko uveljavljajo zvišanje fiksnega dela cene
enkrat letno, pri čemer se zaradi tega učinka povprečna cena, ki velja pred
uveljavitvijo zvišanja fiksnega dela izhodiščne cene toplote, ne sme povečati
za več kot dva odstotka.
(2) Distributerji z lastno proizvodnjo toplote, distributerji
ali regulirani proizvajalci toplote morajo v primeru znižanja upravičenih
fiksnih stroškov za več kot dva odstotka glede na zadnje uveljavljene
upravičene fiksne stroške uveljaviti znižanje fiksnega dela izhodiščne cene
toplote.
(3) Pri izračunu vsote upravičenih fiksnih stroškov (FSTRt)
in zbiru obračunske moči odjemalcev (Pt) se upoštevajo realizirani
podatki od začetka leta (t) do zadnjega dne predpreteklega meseca leta (t) pred
uveljavitvijo novega fiksnega dela izhodiščne cene toplote in načrtovani
podatki do konca leta (t). Leto (t) je časovno obdobje, ki je enako poslovnemu
letu, v katerem se spreminja fiksni del izhodiščne cene toplote.
(4) V primeru hkratne spremembe fiksnega in variabilnega dela
izhodiščne cene toplote se najprej spremeni fiksni del izhodiščne cene toplote
in izračuna nova povprečna cena v skladu z 21. členom tega akta. Po tem
izračunu pa se izvede izračun nove povprečne cene v skladu z 21. členom tega
akta zaradi spremembe variabilnega dela izhodiščne cene toplote.
(5) Ne glede na prvi odstavek tega člena lahko distributerji
z lastno proizvodnjo toplote, distributerji ali regulirani proizvajalci
toplote, ki so pridobili soglasje agencije iz naslova tehnološke spremembe v
skladu s 1. točko prvega odstavka 16. člena tega akta zaradi spremembe stroška
amortizacije prilagodijo fiksni del izhodiščne cene toplote v prvem letu za
leto po izdanem soglasju. 
(6) Ne glede na prvi odstavek tega člena lahko distributerji
z lastno proizvodnjo toplote, distributerji ali regulirani proizvajalci toplote
prilagodijo fiksni del izhodiščne cene toplote v primeru spremembe računovodske
ocene glede dobe koristnosti amortizirljivih sredstev in vzorca pojavljanja
gospodarskih koristi iz teh sredstev, in sicer v letu spremembe računovodske
ocene  ali najkasneje v prvem letu po spremembi računovodske ocene. V primeru
hkratne spremembe fiksnega dela izhodiščne cene toplote po tem odstavku in
prvem odstavku tega člena se najprej spremeni fiksni del izhodiščne cene toplote
po prvem odstavku tega člena in nato še fiksni del izhodiščne cene toplote po
tem odstavku. 
21. člen
(izračun nove povprečne cene in stroškovne cene)
(1) Nova povprečna cena se izračuna po naslednji enačbi:
,
kjer oznake pomenijo:
PCN           nova povprečna cena v EUR/MWh;
Qt
                   celotna dobavljena toplota distributerja z lastno
proizvodnjo toplote, distributerja ali reguliranega proizvajalca toplote
odjemalcem v MWh v časovnem obdobju (t); 
Ci=1,…n
          tarifne postavke po posameznih tarifnih podskupinah novega
tarifnega sistema za dobavljeno toploto distributerja z lastno proizvodnjo
toplote, distributerja ali reguliranega proizvajalca toplote v EUR/MWh; 
Ki=1,…n
          količine dobavljene toplote distributerja z lastno proizvodnjo
toplote, distributerja ali reguliranega proizvajalca toplote odjemalcem po
posameznih tarifnih podskupinah odjemalcev za predlagane tarifne sisteme v MWh
v časovnem obdobju (t);
CPi=1,…n
      tarifne postavke po posameznih tarifnih podskupinah odjemalcev za
predlagane tarifne sisteme za obračunsko moč v EUR/MW;
Pi=1,…n
          količine obračunske moči po posameznih tarifnih podskupinah
tarifnega sistema v MW v časovnem obdobju (t);
DPt
            drugi prihodki distribucije ali proizvodnje toplote (prihodki iz
meritev, števnin, prodaje emisijskih kuponov, prihodki iz naslova brezplačno
pridobljenih emisijskih kuponov, subvencije in drugo) brez usredstvenih lastnih
proizvodov in storitvev v EUR v časovnem obdobju (t);
VSTRt
          vsota upravičenih variabilnih stroškov distributerja z lastno
proizvodnjo toplote, distributerja ali reguliranega proizvajalca toplote v EUR
v časovnem obdobju (t);
FSTRt
          vsota upravičenih fiksnih stroškov distributerja z lastno
proizvodnjo toplote, distributerja ali reguliranega proizvajalca toplote v EUR
v časovnem obdobju (t);
t                        časovno obdobje, ki
je enako poslovnemu letu, v katerem se izračunava nova povprečna cena.
(2) Pri spremembi variabilnega dela izhodiščne cene toplote
se v izračunu povprečne cene in stroškovne cene iz prejšnjega odstavka za CPi,
Pi, DPt in FSTRt upoštevajo podatki iz
zadnjega uveljavljenega fiksnega dela izhodiščne cene toplote. Pri izračunu
ostalih podatkov iz prejšnjega odstavka se upoštevajo realizirani podatki od
začetka leta (t) do zadnjega dne predpreteklega meseca leta (t) pred
uveljavitvijo nove povprečne cene in načrtovani podatki do konca leta (t). 
(3) Pri spremembi fiksnega dela izhodiščne cene toplote se v
izračunu povprečne cene in stroškovne cene iz prvega odstavka tega člena za Qt,
Ci, Ki in VSTRt upoštevajo podatki iz zadnjega
uveljavljenega variabilnega dela izhodiščne cene toplote. Pri izračunu ostalih
podatkov iz prvega odstavka tega člena se upoštevajo realizirani podatki od
začetka leta (t) do zadnjega dne predpreteklega meseca leta (t) pred
uveljavitvijo nove povprečne cene in načrtovani podatki do konca leta (t).
(4) Povprečna cena na MWh iz prvega odstavka tega člena ne
sme presegati stroškovne cene na MWh.
(5) Pri izračunu nove povprečne cene prihodki iz fiksnih
tarifnih postavk skupaj z drugimi prihodki ne smejo presegati upravičenih
fiksnih stroškov.
V. PREHODNA IN KONČNI DOLOČBI
22. člen
(obvestilo o zavezanosti k reguliranju cene toplote)
Ne glede na prvi odstavek 3. člena tega akta distributer z
lastno proizvodnjo toplote in distributer, ki izvaja GJS distribucije toplote
na sistemu, na katerem je priključenih manj kot 500 gospodinjskih odjemalcev,
agencijo najkasneje do 1. novembra 2023 obvesti, ali bo cena toplote za
daljinsko ogrevanje v naslednjem koledarskem letu regulirana v skladu s tem
aktom.
23. člen
(prenehanje veljavnosti in podaljšanje uporabe)
Z dnem uveljavitve tega akta preneha veljati Akt o
metodologiji za oblikovanje cene toplote za daljinsko ogrevanje (Uradni list
RS, št. 2/17 in 44/22 – ZOTDS), ki pa se uporablja do začetka uporabe tega
akta. 
24. člen
(začetek veljavnosti in uporabe)
Ta akt začne veljati naslednji dan po objavi v Uradnem listu
Republike Slovenije, uporabljati pa se začne 1. januarja 2024, razen 22. člena
tega akta, ki se začne uporabljati z uveljavitvijo tega akta.
Št. 23-38/2022/49
Maribor, dne 27. septembra 2023
EVA 2023-2570-0074
Predsednik sveta
Agencije za energijo
dr. Franc Žlahtič