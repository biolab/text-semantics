1. člen
Ta uredba določa zunanjo mejo priobalnega zemljišča na
nekaterih zemljiških parcelah ob reki Savinji na območju »Klemenškove žage« v
Občini Solčava.
2. člen
(1) Zunanja meja priobalnega zemljišča reke Savinje na
območju Občine Solčava poteka po zemljiščih parc. št. 162/1, 162/2, 745/5,
211/3, 211/4, vse k.o. Logarska dolina in sega 5 m od zunanje meje vodnega
zemljišča parc. št. 745 /1, k.o. Logarska dolina.
(2) Na priobalnem zemljišču iz prejšnjega odstavka je splošna
raba vodnega dobra zaradi varovanja zdravja ljudi prepovedana, na območju pa je
potrebno z ustreznimi ureditvami zagotoviti izvajanje obvezne državne
gospodarske javne službe urejanja voda.
3. člen
Podatek o širini in zunanji meji priobalnega zemljišča iz prejšnjega
člena se vnese kot podatek v zemljiški kataster oziroma v evidenco pravnih
režimov po predpisih o evidentiranju nepremičnin, državne meje in prostorskih
enot.
4. člen
Ta uredba začne veljati naslednji dan po objavi v Uradnem listu
Republike Slovenije.
Št. 354-28/2003-5
Ljubljana, dne 28. oktobra 2004.
EVA 2004-2511-0303
Vlada Republike Slovenije
mag. Anton Rop l. r.
Predsednik