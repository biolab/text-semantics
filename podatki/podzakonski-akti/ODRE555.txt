1. člen
Sprejme se splošni del gozdnogospodarskega načrta
gozdnogospodarske enote Ponikva, št. 09-34/95 z dne 29. 10. 1999, ki ga je
izdelal Zavod za gozdove Slovenije, Območna enota Celje, za obdobje od 1. 1.
1995 do 31. 12. 2004. 
Cilji, usmeritve in ukrepi, ki so določeni v splošnem delu
gozdnogospodarskega načrta gozdnogospodarske enote Ponikva na ravneh celotne
gozdnogospodarske enote, gospodarskih razredov in odsekov, so sestavni del te
odredbe.
2. člen
Splošni del gozdnogospodarskega načrta gozdnogospodarske
enote Ponikva je izdelan v treh izvodih za 2876,66 hektarja gozdov, ki ležijo v
gozdnogospodarskem območju Celje, v občinah Žalec in Velenje, oziroma v
katastrskih občinah Andraž, Dobrič, Ponikva, Studence, Prelska, Lipje, Vin.
gora in Črnova.
3. člen
Po en izvod splošnega dela gozdnogospodarskega načrta
gozdnogospodarske enote Ponikva je na vpogled na sedežu Zavoda za gozdove
Slovenije, Območne enote Celje, Ljubljanska 13, Celje, na sedežu Zavoda za
gozdove Slovenije, Krajevne enote Žalec, Savinjska c., Žalec, in na Ministrstvu
za kmetijstvo, gozdarstvo in prehrano Republike Slovenije, Dunajska 58,
Ljubljana, kjer se hrani tudi dokumentacija v zvezi s postopkom sprejemanja
splošnega dela gozdnogospodarskega načrta gozdnogospodarske enote Ponikva.
4. člen
Ta odredba začne veljati naslednji dan po objavi v Uradnem
listu Republike Slovenije.
Št. 322-01-9/6-96
Ljubljana, dne 15. novembra 1999.
Minister 
za kmetijstvo, 
gozdarstvo in prehrano 
Ciril Smrkolj l. r.