1. člen
S tem pravilnikom se sprejme
gozdnogospodarski načrt gozdnogospodarske enote Smuka – Stari trg (2013–2022),
št. 06-10/13 z dne 4. 9. 2013, ki ga je za obdobje od
1. januarja 2013 do 31. decembra 2022 izdelal Zavod za gozdove
Slovenije, Območna enota Kočevje.
2. člen
Gozdnogospodarska enota Smuka – Stari log,
ki meri 2.019,28 ha, se nahaja v Gozdnogospodarskem območju Kočevje, v
občini Kočevje, oziroma v katastrskih občinah Stari log in Smuka.
3. člen
V gozdnogospodarski enoti Smuka – Stari log
je s 1. januarjem 2013 ugotovljeno naslednje stanje gozdov:
a)     lastništvo: 95,30 % zasebnih gozdov v lasti fizičnih ali pravnih
oseb, 1,70 % državnih gozdov in 3,00 % gozdov lokalnih skupnosti;
b)     površina: 1.857,0 ha gozdov s posebnim namenom, v katerih so
gozdnogospodarski ukrepi dovoljeni;
c)     lesna zaloga: 300,9 m³/ha, od tega 44,6 m³/ha iglavcev in 256,3 m³/ha
listavcev;
d)     tekoči letni prirastek: 5,6 m³/ha, od tega 1,32 m³/ha iglavcev in
4,28 m³/ha listavcev.
4. člen
(1) V gozdnogospodarskem načrtu
gozdnogospodarske enote Smuka – Stari log (2013–2022) je ob upoštevanju
usmeritev iz gozdnogospodarskega načrta Gozdnogospodarskega območja Kočevje,
izdelanega za obdobje od 1. januarja 2011 do 31. decembra 2020,
ugotovljenega stanja gozdov, analize preteklega gospodarjenja, zakonitosti
razvoja gozdov ter pridobljenih spoznanj pri spremljanju razvoja gozdov v
gozdnogospodarski enoti Smuka – Stari log določeno, da so najbolj poudarjene
funkcije gozdov, ki določajo način gospodarjenja z gozdom, naslednje:
-       
proizvodne funkcije na površini 2.015,04 ha,
-       
ekološke funkcije na površini 175,67 ha ter
-       
socialne funkcije na površini 2.015,04 ha.
(2) Na podlagi funkcij gozdov in
njihovega ovrednotenja so v gozdnogospodarskem načrtu gozdnogospodarske enote
Smuka – Stari log (2013–2022) določeni cilji gospodarjenja z gozdom in gozdnim
prostorom ter usmeritve za njihovo doseganje.
5. člen
(1) Na podlagi ciljev in usmeritev iz
drugega odstavka prejšnjega člena so v gozdnogospodarski enoti Smuka – Stari
log za obdobje od 1. januarja 2013 do 31. decembra 2022 določeni
naslednji ukrepi:
-       
najvišji možni posek v višini 65.000 m³, od tega 21.2000 m³
iglavcev in 43.800 m³ listavcev,
-       
gojitvena dela, potrebna za ohranitev in razvoj gozdov, na površini 0,65
ha,
-       
nega drogovnjaka na površini 3,5 ha,
-       
varstvena dela, potrebna za zaščito pred divjadjo, in sicer zaščita s
premazom na površini 3 ha ter zaščita sadik gozdnega drevja s 345 tulci,
-       
varstvena dela, potrebna za zaščito pred boleznimi in žuželkami, v
obsegu 150 delovnih dni,
-       
nega habitatov prosto živečih živali, in sicer vzdrževanje grmišč na
površini 48,60 ha, vzdrževanje travinj na površini 167,0 ha, vzdrževanje
vodnih površin v obsegu 17 delovnih dni, sadnja plodonosnega drevja v obsegu
24,46 delovnih dni ter postavitev in vzdrževanje valilnic v obsegu 81,6
delovnih dni.
(2) V gozdnogospodarskem načrtu
gozdnogospodarske enote Smuka – Stari log (2013–2022) so določeni ukrepi in
načini njihove izvedbe tudi na ravneh rastiščnogojitvenih raz­redov in odsekov.
6. člen
Pri izdelavi gozdnogojitvenih načrtov za
posamezne ekosisteme in njihove dele v gozdnogospodarski enoti Smuka – Stari
log, v obdobju od uveljavitve tega pravilnika do 31. decembra 2022, se
morajo upoštevati cilji, usmeritve in ukrepi, določeni v gozdnogospodarskem
načrtu gozdnogospodarske enote Smuka – Stari log (2013–2022).
7. člen
Po en izvod gozdnogospodarskega načrta
gozdnogospodarske enote Smuka – Stari log (2013–2022) je na vpogled na sedežu
Zavoda za gozdove Slovenije, Območne enote Kočevje, Rožna ulica 39, Kočevje, na
sedežu Zavoda za gozdove Slovenije, Krajevne enote Pugled, Rožna ulica 39,
Kočevje in na Ministrstvu za kmetijstvo in okolje, Dunajska 22, Ljubljana, kjer
se hrani tudi dokumentacija v zvezi s postopkom sprejemanja gozdnogospodarskega
načrta gozdnogospodarske enote Smuka – Stari log (2013–2022).
8. člen
Ta pravilnik začne veljati naslednji dan po
objavi v Uradnem listu Republike Slovenije.
Št. 007-585/2013
Ljubljana, dne 24. decembra 2013
EVA 2013-2330-0073
mag. Dejan Židan l.r.
Minister
za kmetijstvo in
okolje