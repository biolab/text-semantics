1. člen
S tem odlokom se zaradi zajezitve in obvladovanja epidemije
COVID-19 določijo omejitve in način izvajanja ponujanja in prodajanja blaga in
storitev neposredno potrošnikom na področju voznikov in vozil v Republiki
Sloveniji.
2. člen
(1) Omejitve in način izvajanja ponujanja in prodajanja blaga
in storitev neposredno potrošnikom na področju voznikov in vozil v Republiki
Sloveniji veljajo za:
1.     
gospodarske družbe, javne in zasebne izobraževalne zavode in druge
pravne osebe zasebnega prava ter samostojne podjetnike posameznike pri
izvajanju:
- 
dejavnosti usposabljanja kandidatov za voznike motornih vozil;
2.     
pravne osebe in samostojne podjetnike posameznike pri izvajanju:
- 
programa dodatnega usposabljanja voznikov začetnikov,
- 
programa dodatnega usposabljanja za varno vožnjo,
- 
programa izobraževanja in dodatnega usposabljanja izvajalcev programov
dodatnega usposabljanja voznikov začetnikov in za varno vožnjo;
3.     
pooblaščene organizacije pri izvajanju:
- 
začetnih in obnovitvenih usposabljanj voznikov za prevoz nevarnega
blaga,
- 
usposabljanj in preizkusov znanja za pridobitev temeljnih kvalifikacij
za voznike motornih vozil v cestnem prometu,
- 
rednih usposabljanj za podaljšanje veljavnosti temeljnih kvalifikacij,
- 
preizkusov znanja za pridobitev spričevala o strokovni usposobljenosti
upravljavca prevozov,
- 
osnovnih strokovnih usposabljanj ter preizkusov usposobljenosti
spremljevalcev izrednih prevozov,
- 
osnovnih strokovnih usposabljanj in preizkusov znanja kandidatov za
cestninske nadzornike in obdobnih strokovnih izpopolnjevanj cestninskih
nadzornikov;
4.     
Javno agencijo Republike Slovenije za varnost prometa pri izvajanju:
- 
izobraževanj in dodatnih usposabljanj učiteljev vožnje, učiteljev
predpisov in strokovnih vodij šol vožnje,
- 
usposabljanj za ocenjevanje na vozniškem izpitu in dodatnih usposabljanj
ocenjevalcev na vozniškem izpitu,
- 
osnovnega in obdobnega strokovnega usposabljanja ter preverjanja
usposobljenosti presojevalcev varnosti cest,
- 
edukacijskih in psihosocialnih delavnic,
- 
preventivnih programov, kampanj in akcij za varnost cestnega prometa na
javnih krajih ter
- 
vozniških izpitov.
(2) Ponujanje in prodajanje blaga in storitev iz prejšnjega
odstavka je dovoljeno le ob upoštevanju sprejetih priporočil Nacionalnega
inštituta za javno zdravje (v nadaljnjem besedilu: NIJZ) za preprečevanje
okužbe z virusom SARS-CoV-2, ki so objavljena na spletni strani NIJZ https://www.nijz.si/sl/sproscanje-ukrepov-covid-19,
in pod pogojem, da osebe, ki izvajajo ponujanje in prodajanje blaga in storitev
iz prejšnjega odstavka, predhodno opravijo testiranje na prisotnost SARS-CoV-2
(COVID-19) po HAGT ali PCR metodi. Ponujanje in prodajanje blaga in storitev iz
prejšnjega odstavka lahko opravljajo le osebe, ki imajo negativni izvid testa,
opravljenega v Republiki Sloveniji, ki ni starejši od 72 ur.
(3) Storitev iz prvega odstavka tega člena se lahko udeležijo
le potrošniki, ki opravijo testiranje na prisotnost SARS-CoV-2 (COVID-19) po
HAGT ali PCR metodi in osebi, ki izvaja ponujanje in prodajanje blaga in
storitev iz prvega odstavka tega člena, predložijo negativni izvid testa,
opravljenega v Republiki Sloveniji, ki ni starejši od 24 ur.
3. člen
(1) Omejitve in način izvajanja ponujanja in prodajanja blaga
in storitev na področju voznikov in vozil v Republiki Sloveniji iz drugega in
tretjega odstavka prejšnjega člena ne veljajo za:
1.     
pravne osebe in samostojne podjetnike posameznike, ki izvajajo:
- 
naloge tehnične službe, strokovne organizacije in pooblaščene
registracijske organizacije s področja motornih vozil;
2.     
pooblaščene organizacije, ki izvajajo:
- 
postopke in naloge v tahografskih delavnicah,
- 
redne in vmesne preglede cistern ter preglede vozil za izdajo
certifikatov ADR o brezhibnosti vozil za prevoz nevarnega blaga.
(2) Ponujanje in prodajanje blaga in storitev iz prejšnjega
odstavka je dovoljeno le pod pogojem, da se zagotovi najmanjši možni stik s
potrošniki in upoštevajo vsa higienska priporočila v skladu s sprejetimi
priporočili NIJZ za preprečevanje okužbe z virusom SARS-CoV-2, ki so objavljena
na spletni strani NIJZ https://www.nijz.si/sl/sproscanje-ukrepov-covid-19.
4. člen
Vlada Republike Slovenije preverja utemeljenost ukrepov iz
tega odloka na podlagi strokovnih mnenj.

Odlok o omejitvah in načinu izvajanja
ponujanja in prodajanja blaga in storitev neposredno potrošnikom na področju
voznikov in vozil v Republiki Sloveniji (Uradni list RS, št. 12/21) vsebuje naslednjo končno določbo:
»KONČNA DOLOČBA
5. člen
Ta odlok začne veljati 30. januarja 2021 in velja do 5.
februarja 2021.«.

Odlok o spremembah določenih odlokov, izdanih
na podlagi Zakona o nalezljivih boleznih (Uradni list RS, št. 15/21) spreminja 5. člen odloka tako, da
se glasi:
»5. člen
Ta odlok začne veljati 30. januarja 2021 in velja do 12.
februarja 2021.«;
ter vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.