1. člen
Ribolovno morje Republike Slovenije sestavljajo ribolovna
cona A, ribolovna cona B in ribolovna cona C.
2. člen
Ribolovno cono A sestavljajo notranje morske vode Republike
Slovenije, ki obsegajo območje od obale do črte, ki povezuje rt Madona in rt
Savudrija.
3. člen
Ribolovno cono B sestavlja teritorialno morje Republike
Slovenije. Severna meja ribolovne cone B poteka po meji, določeni s Pogodbo med
SFRJ in Republiko Italijo s prilogami od I do X z dne 10. novembra 1975. Južna
meja ribolovne cone B začasno, do dokončne sporazumne rešitve mejnega vprašanja
med Slovenijo in Hrvaško, poteka od rta Savudrija do točke T6 (Y 5.361.377, X
5.031.764; φ 45°25´00,0˝, λ 13°13´42,9˝).
4. člen
Ribolovna cona C obsega območje zaščitne ekološke cone
Republike Slovenije in območje odprtega morja v Jadranskem morju.
5. člen
Ta uredba začne veljati naslednji dan po objavi v Uradnem
listu Republike Slovenije.
Št. 00715-65/2005/8
Ljubljana, dne 5. januarja 2006
EVA 2005-2311-0286
Vlada Republike Slovenije
Janez Janša l.r. 
Predsednik