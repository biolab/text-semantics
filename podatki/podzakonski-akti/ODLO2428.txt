1. člen
S tem odlokom se zaradi zajezitve in obvladovanja epidemije
COVID-19 ter začasne prepovedi oziroma omejitev in načina izvajanja ponujanja
in prodajanja blaga in storitev neposredno potrošnikom na področju voznikov in
vozil v Republiki Sloveniji podaljšuje veljavnost vozniških dovoljenj voznikov
začetnikov, teoretičnega dela vozniškega izpita in vozniških dovoljenj za
vožnjo motornih vozil kategorije A2 ali A, za podaljšanje katerih morajo
vozniki opraviti program dodatnega usposabljanja voznikov začetnikov za
kategorijo A2 ali A.
2. člen
(1) Veljavnost vozniških dovoljenj voznikov začetnikov,
teoretičnega dela vozniškega izpita in vozniških dovoljenj za vožnjo motornih
vozil kategorije A2 ali A, za podaljšanje katerih morajo vozniki opraviti
program dodatnega usposabljanja voznikov začetnikov za kategorijo A2 ali A, ki
zaradi omejitev in načina izvajanja ponujanja in prodajanja blaga in storitev
neposredno potrošnikom na področju voznikov in vozil v Republiki Sloveniji
poteče od uveljavitve tega odloka do 15. junija 2021, se podaljša do
31. decembra 2021.
(2) Podaljšanje veljavnosti iz prejšnjega odstavka velja
tudi za vozniška dovoljenja voznikov začetnikov, teoretični del vozniškega
izpita in vozniška dovoljenja za vožnjo motornih vozil kategorije A2 ali A, za
podaljšanje katerih morajo vozniki opraviti program dodatnega usposabljanja
voznikov začetnikov za kategorijo A2 ali A, ki jim je veljavnost zaradi začasne
prepovedi ali omejitev in načina izvajanja ponujanja in prodajanja blaga in
storitev neposredno potrošnikom na področju voznikov in vozil v Republiki
Sloveniji potekla v obdobju od uveljavitve Odloka o začasni prepovedi ponujanja
in prodajanja blaga in storitev neposredno potrošnikom na področju voznikov in
vozil v Republiki Sloveniji (Uradni list RS, št. 165/20) do uveljavitve
tega odloka.

Odlok o podaljšanju veljavnosti vozniških
dovoljenj in teoretičnega dela vozniškega izpita (Uradni list RS, št. 60/21) vsebuje naslednji končni določbi:
»KONČNI DOLOČBI
3. člen
Z dnem uveljavitve tega odloka preneha veljati Odlok o
podaljšanju veljavnosti vozniških dovoljenj, teoretičnega dela vozniškega
izpita in izkaznic o vozniških kvalifikacijah (Uradni list RS, št. 9/21 in
43/21).
4. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembi Odloka o podaljšanju veljavnosti vozniških dovoljenj in
teoretičnega dela vozniškega izpita (Uradni list RS, št. 73/21) vsebuje
naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.