1.
Fakulteta za tehnologije in sisteme (v nadaljevanju
fakulteta) izdaja naslednje vrste diplom o pridobljeni javno veljavni
izobrazbi:
-       
diplomo o zaključenem visokošolskem strokovnem študijskem programu,
-       
diplomo o zaključenem magistrskem študijskem programu in
-       
dvojnike diplom.
2.
Diploma se izda na obrazcu, izdelanem iz posebnega papirja,
dimenzije 210 mm x 297 mm.
Gornji in spodnji del diplome sta srebrne/sive barve. V
gornjem delu diplome je z modro barvo odtisnjen napis Fakulteta za tehnologije
in sisteme.
V gornji polovici diplome je z modro barvo odtisnjen napis
Diploma, pod njim pa je s slepim tiskom odtisnjen osrednji del logotipa
fakultete.
V osrednjem delu diplome so navedeni ime in priimek, datum in
kraj rojstva diplomanta oziroma diplomantke, zaključeni študijski program in
podeljeni strokovni naslov.
Diploma ima zaporedno številko, datum diplomiranja in kraj
izdaje (Novo mesto), ime in priimek ter lastnoročni podpis dekana/dekanje
fakultete in odtisnjen žig fakultete.
Z izjemo imena in priimka, datuma in kraja rojstva diplomanta
oziroma diplomantke, zaporedne številke diplome in datum diplomiranja, ki so
črne barve, so vsi ostali podatki in imena polj modre barve.
Vzorca obrazca diplome o zaključenem visokošolskem strokovnem
študijskem programu in obrazca diplome o zaključenem magistrskem študijskem
programu sta v prilogi tega pravilnika.
3.
Zaporedna številka diplome je sestavljena iz oznake
študijskega programa in zaporedne številke diplome.
4.
Vse diplome, ki jih izda fakulteta so javne listine in so
napisane v slovenskem jeziku.
Sestavni del diplome je priloga k diplomi, katere vsebino določi
minister, pristojen za visoko šolstvo, in je pisana v slovenskem in angleškem
jeziku.
5.
Fakulteta izda dvojnik diplome diplomantu, ki je izgubljeno, uničeno
ali odtujeno listino preklical v Uradnem listu Republike Slovenije, če je iz
evidenc fakultete razvidno, da je bila po zaključenih študijskih obveznostih
izdan izvirnik diplome.
Duplikat diplome se izda na obrazcu iz 2. točke tega
pravilnika, tako, da je v gornjem desnem kotu zapisano, da gre za duplikat.
Na prvi strani dvojnika diplome so z izjemo zaporedne
številke diplome navedeni podatki iz 2. točke tega pravilnika. Namesto
lastnoročnega podpisa se pri imenu in priimku dekana/dekanje fakultete zapiše
»l. r.«.
Na hrbtni strani dvojnika trenutni dekan/dekanja fakultete podpiše
klavzulo o skladnosti podatkov dvojnika diplome s podatki evidence, na temelju
katere je dvojnik diplome izdan. Na hrbtni strani dvojnika diplome je odtisnjen
žig fakultete.
V evidenco o izdanih diplomah se vpiše podatek o izdanem dvojniku
diplome, skupaj s podatki o preklicu izvirnika.
6.
Ta pravilnik se objavi v Uradnem listu Republike Slovenije in
se uporablja naslednji dan po sprejemu.
Št. FTS-31/2015
Novo mesto, dne 18. junija 2015
iz. prof. dr. Simon Muhič l.r.
dekan

Priloga 1: Diploma
1. stopnje
Priloga 2: Diploma 2.
stopnje