1. člen
S tem odlokom se ustanovi Odbor za spremljanje izvajanja
skupne kmetijske politike (v nadaljnjem besedilu: odbor za spremljanje SKP),
določijo njegove naloge, sestava in način delovanja za izvajanje:
1.     
prvega odstavka 47. člena Uredbe
(EU) št. 1303/2013 Evropskega parlamenta
in Sveta z dne 17. decembra 2013 o
skupnih določbah o Evropskem skladu za regionalni razvoj, Evropskem socialnem
skladu, Kohezijskem skladu, Evropskem kmetijskem skladu za razvoj podeželja in
Evropskem skladu za pomorstvo in ribištvo, o splošnih določbah o Evropskem
skladu za regionalni razvoj, Evropskem socialnem skladu, Kohezijskem skladu in
Evropskem skladu za pomorstvo in ribištvo ter o razveljavitvi Uredbe Sveta (ES)
št. 1083/2006 (UL L št. 347 z dne 20. 12. 2013, str. 320), zadnjič spremenjene z Uredbo
(EU) 2023/435 Evropskega parlamenta in Sveta z dne
27. februarja 2023 o spremembi Uredbe (EU) 2021/241
glede poglavij REPowerEU v načrtih za
okrevanje in odpornost ter spremembi uredb (EU) št. 1303/2013,
(EU) 2021/1060 in (EU) 2021/1755 ter Direktive 2003/87/ES (UL L št. 63
z dne 28. 2. 2023,
str. 1), (v nadaljnjem besedilu: Uredba 1303/2013/EU);
2.     
72. do 74. člena Uredbe št. 1305/2013 Evropskega parlamenta in Sveta z dne
17. decembra 2013 o podpori za razvoj
podeželja iz Evropskega kmetijskega sklada za razvoj podeželja (EKSRP) in
razveljavitvi Uredbe Sveta (ES) št. 1698/2005
(UL L št. 347 z dne 20. 12. 2013,
str. 487), zadnjič spremenjene z Uredbo (EU) 2022/1033 Evropskega parlamenta in
Sveta z dne 29. junija
2022 o spremembi Uredbe (EU)
št. 1305/2013 glede posebnega ukrepa za zagotovitev izjemne začasne
podpore v okviru Evropskega kmetijskega
sklada za razvoj podeželja (EKSRP) kot odziv na vpliv ruske invazije na
Ukrajino (UL L št. 173 z dne 30. 6. 2022,
str. 34), (v nadaljnjem besedilu: Uredba 1305/2013/EU) in
3.     
prvega odstavka 124. člena Uredbe
(EU) 2021/2115 Evropskega parlamenta in Sveta z dne 2. decembra
2021 o določitvi pravil o podpori za strateške načrte, ki jih pripravijo države
članice v okviru skupne kmetijske politike (strateški načrti SKP) in se
financirajo iz Evropskega kmetijskega jamstvenega sklada (EKJS) in Evropskega
kmetijskega sklada za razvoj podeželja (EKSRP), ter o razveljavitvi
uredb (EU) št. 1305/2013 in (EU) št. 1307/2013 (UL L št. 435
z dne 6. 12. 2021, str. 1), zadnjič spremenjene z Delegirano uredbo
Komisije (EU) 2023/370 z dne 13. decembra 2022 o dopolnitvi
Uredbe (EU) 2021/2115 Evropskega
parlamenta in Sveta v zvezi s postopki, roki za predložitev zahtevkov držav
članic za spremembe strateških načrtov SKP in nadaljnjimi primeri,
v katerih se največje število sprememb strateških načrtov SKP ne uporablja
(UL L št. 51 z dne 20. 2. 2023,
str. 25), (v nadaljnjem besedilu: Uredba 2021/2115/EU).
2. člen
Odbor za spremljanje SKP opravlja naloge, opredeljene v
tretjem in četrtem odstavku 124. člena Uredbe 2021/2115/EU, ter naloge,
opredeljene v 49. členu Uredbe 1303/2013/EU in 74. členu Uredbe
1305/2013/EU.
3. člen
(1) V odbor za
spremljanje SKP se imenujejo naslednji člani:
1.     
z ministrstev in organov v sestavi ter iz uradov, skladov in z zavodov:
a)   
trije predstavniki ministrstva, pristojnega za kmetijstvo;
b)   
dva predstavnika Agencije Republike Slovenije za kmetijske trge in
razvoj podeželja;
c)   
en predstavnik ministrstva, pristojnega za delo, družino, socialne
zadeve in enake možnosti;
č)   en predstavnik ministrstva, pristojnega
za digitalno preobrazbo;
d)   
en predstavnik ministrstva, pristojnega za finance;
e)   
en predstavnik ministrstva, pristojnega za gospodarstvo, turizem in
šport;
f)    
en predstavnik ministrstva, pristojnega za infrastrukturo;
g)   
en predstavnik ministrstva, pristojnega za kohezijo in regionalni
razvoj;
h)   
en predstavnik ministrstva, pristojnega za kulturo;
i)     
en predstavnik ministrstva, pristojnega za naravne vire in prostor;
j)     
en predstavnik ministrstva, pristojnega za okolje, podnebje in energijo;
k)   
en predstavnik ministrstva, pristojnega za visoko šolstvo, znanost in
inovacije;
l)     
en predstavnik ministrstva, pristojnega za vzgojo in izobraževanje;
m) 
en predstavnik Statističnega urada Republike Slovenije;
n)   
en predstavnik Urada Republike Slovenije za makroekonomske analize in
razvoj;
o)   
en predstavnik Javnega sklada Republike Slovenije za regionalni razvoj
in razvoj podeželja;
p)   
en predstavnik Zavoda Republike Slovenije za varstvo narave;
2.     
med gospodarskimi, socialnimi in regionalnimi partnerji:
a)   
en predstavnik Gospodarske zbornice Slovenije;
b)   
en predstavnik Kmetijsko gozdarske zbornice Slovenije;
c)   
en predstavnik Obrtno-podjetniške zbornice Slovenije;
č)    en
predstavnik Sindikata kmetov Slovenije;
d)   
en predstavnik Zadružne zveze Slovenije;
3.     
iz nevladnih organizacij:
a)   
en predstavnik Čebelarske zveze Slovenije;
b)   
en predstavnik Društva za opazovanje in proučevanje ptic Slovenije;
c)   
en predstavnik Društva za razvoj slovenskega podeželja;
č)    en
predstavnik Plana B za Slovenijo;
d)   
en predstavnik Združenja turističnih kmetij Slovenije;
e)   
en predstavnik Zveze društev ekoloških kmetov Slovenije;
f)    
en predstavnik Zveze kmetic Slovenije;
g)   
en predstavnik Zveze lastnikov gozdov Slovenije;
h)   
en predstavnik Zveze potrošnikov Slovenije;
i)     
en predstavnik Zveze slovenske podeželske mladine;
j)     
en predstavnik Združenja hribovskih in gorskih
kmetov Slovenije;
4.     
iz lokalnih skupnosti:
a)   
en predstavnik Skupnosti občin Slovenije;
b)   
en predstavnik Združenja mestnih občin Slovenije;
c)   
en predstavnik Združenja občin Slovenije;
5.     
en predstavnik lokalnih akcijskih skupin;
6.     
en predstavnik Skupnosti naravnih parkov Slovenije.
(2) Predsednik odbora za spremljanje SKP je državni
sekretar na ministrstvu, pristojnem za kmetijstvo.
(3) Predsednika in
člane odbora za spremljanje SKP imenuje Vlada Republike Slovenije.
4. člen
Predstavniki Evropske komisije imajo v odboru za spremljanje
SKP svetovalno vlogo.
5. člen
Predstavniki Računskega sodišča Republike Slovenije imajo v odboru
za spremljanje SKP opazovalno vlogo.
6. člen
Člane odbora za spremljanje SKP v primeru odsotnosti ali
zadržanosti na sejah odbora za spremljanje SKP nadomeščajo v skladu s tretjim
odstavkom 3. člena tega odloka imenovani namestniki oziroma pisno pooblaščeni
namestniki, ki jih predstojnik institucije, ki je člana predlagala, pisno
pooblasti.
7. člen
Odbor za spremljanje SKP sprejema odločitve z večino glasov
prisotnih članov na sejah odbora za spremljanje SKP. Odbor za spremljanje SKP
je sklepčen, če je na seji navzočnih več kot polovica članov oziroma
namestnikov.
8. člen
Materialne in tehnične naloge za delovanje odbora za
spremljanje SKP zagotavlja ministrstvo, pristojno za kmetijstvo.
9. člen
Člani odbora za spremljanje SKP, njihovi namestniki in drugi
vabljeni k sodelovanju na sejah odbora za spremljanje SKP s strani odbora za
spremljanje SKP ne prejmejo povračila potnih stroškov in sejnin.
10. člen
Odbor za spremljanje SKP s poslovnikom uredi organizacijo,
podrobnejšo opredelitev nalog iz 2. člena tega odloka in podrobnejši način
delovanja iz 7. člena tega odloka.

Odlok o ustanovitvi Odbora za spremljanje
izvajanja skupne kmetijske politike (Uradni list RS, št. 2/23) vsebuje naslednji prehodni in
končno določbo:
»PREHODNI IN KONČNA DOLOČBA
11. člen
(1) Ministrstvo,
pristojno za kmetijstvo, v desetih dneh od uveljavitve tega odloka pozove
institucije iz 3. člena tega odloka, da predlagajo svoje predstavnike v odbor
za spremljanje SKP ter sporočijo njihova imena in kontaktne podatke.
(2) Člani odbora za
spremljanje SKP se imenujejo v 60 dneh od uveljavitve tega odloka.
12. člen
Odbor za spremljanje SKP sprejme poslovnik iz 10. člena tega
odloka na prvi redni seji, ki se skliče najpozneje v šestih mesecih od
uveljavitve tega odloka.
13. člen
Ta odlok začne veljati naslednji dan po objavi v
Uradnem listu Republike Slovenije.«.

Odlok
o spremembah Odloka o ustanovitvi Odbora za spremljanje izvajanja skupne
kmetijske politike (Uradni list RS, št. 21/23)
vsebuje naslednjo končno določbo:
»KONČNA DOLOČBA
2. člen
Ta odlok začne veljati naslednji dan po objavi v Uradnem
listu Republike Slovenije.«.

Odlok
o spremembah in dopolnitvi Odloka o ustanovitvi Odbora za spremljanje izvajanja
skupne kmetijske politike
(Uradni list RS, št. 57/23)
vsebuje naslednjo končno določbo:
»KONČNA DOLOČBA
4. člen
Ta odlok začne veljati naslednji dan po objavi v Uradnem
listu Republike Slovenije.«.