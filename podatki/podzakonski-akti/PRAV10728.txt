1. člen
Ta pravilnik določa obliko in vsebino diplom, ki jih izdaja Visoka
gospodarska šola (v nadaljevanju: šola). Diplomo dobi študent/ka, ki opravi vse
obveznosti po študijskem programu za pridobitev javno veljavne izobrazbe.
Diploma in priloga k diplomi
2. člen
Šola izdaja naslednje vrste potrdil o pridobljeni javno veljavni
izobrazbi:
-       
diplomo o zaključenem visokošolskem strokovnem študijskem programu prve
stopnje,
-       
dvojnik diplome in
-       
potrdilo.
3. člen
Diploma je oblikovana v skladu s celostno grafično podobo šole.
Izda se na obrazcu, izdelanem iz posebnega papirja, dimenzije
210 mm x 297 mm. V gornjem desnem kotu diplome je odtisnjen logotip šole.
V gornjem delu diplome je z modro barvo odtisnjen napis Diploma.
V osrednjem delu diplome so navedeni ime in priimek, datum in
kraj rojstva diplomanta oziroma diplomantke, zaključeni študijski program,
stopnja pridobljene izobrazbe in podeljeni strokovni naziv.
Diploma ima zaporedno številko, datum diplomiranja, datum in
kraj izdaje diplome (Celje), ime in priimek ter lastnoročni podpis dekana/
dekanje šole in odtisnjen pečat šole.
Vzorec diplome je objavljen v prilogi.
4. člen
Zaporedna številka diplome je sestavljena iz oznake
študijskega programa in zaporedne številke diplome.
5. člen
Vse diplome, ki jih izda šola, so javne listine in so
napisane v slovenskem jeziku.
Sestavni del diplome je tudi »Priloga k diplomi«, ki vsebuje vse
zakonsko zahtevane informacije.
Sestavine obrazca priloga k diplomi v slovenskem in angleškem
jeziku so opredeljene v Pravilniku o prilogi k diplomi, ki ga sprejme minister
pristojen za visoko šolstvo na predlog Nacionalne komisije za kakovost v
visokem šolstvu.
6. člen
Šola izda dvojnik diplome diplomantu, ki je izgubljeno, uničeno
ali odtujeno listino preklical v Uradnem listu Republike Slovenije, če je iz
evidenc šole razvidno, da je bila po zaključenih študijskih obveznostih izdan
izvirnik diplome.
Dvojnik diplome se izda na obrazcu iz 3. točke, tako, da je v
gornjem delu zapisano, da gre za dvojnik. 
Na prvi strani dvojnika diplome so z izjemo zaporedne številke
diplome navedeni podatki iz 3. točke. Namesto lastnoročnega podpisa se pri
imenu in priimku dekana/dekanje šole zapiše »l.r.«.
Na hrbtni strani dvojnika trenutni dekan/dekanja šole podpiše
klavzulo o skladnosti podatkov dvojnika diplome s podatki evidence, na temelju
katere je dvojnik diplome izdan. Na hrbtni strani dvojnika diplome je odtisnjen
pečat šole.
V evidenco o izdanih diplomah se vpiše podatek o izdanem dvojniku
diplome, skupaj s podatki o preklicu izvirnika.
Potrdilo
7. člen
Po opravljenih obveznostih po javno veljavnem študijskem programu
za izpopolnjevanje ali delu javno veljavnega programa za pridobitev izobrazbe,
izda šola udeležencem potrdilo, ki je javna listina.
8. člen
Potrdilo po programih iz prejšnjega člena vsebuje: ime šole,
ime in priimek udeleženca, državo, kraj in datum rojstva udeleženca, naslov in
čas trajanja programa, ki ga je zaključil udeleženec, datum, ko je opravil
udeleženec vse obveznosti po programu, trajanje v številu ur programa ter
ovrednotenje programa v številu kreditnih točk po sistemu ECTS.
Potrdilo o opravljenem delu javno veljavnega študijskega programa
za pridobitev izobrazbe vsebuje tudi podatke o naslovu in stopnji študijskega
programa, katerega del je.
Potrdilo vsebuje še zaporedno številko in datum izdaje potrdila
ter pečat šole.
9. člen
Oblika in papir potrdila iz prejšnjega člena tega sklepa sta določena
s celostno grafično podobo šole.
Na potrdilu je odtisnjen pečat šole.
10. člen
Ta pravilnik začne veljati naslednji dan po objavi v Uradnem listu
Republike Slovenije.
Celje, dne 14. februarja 2011
v.d. dekana
doc. dr. Gašper Gantar l.r.

Priloga1: Diploma za pridobljen strokovni naziv
diplomirani inženir strojništva