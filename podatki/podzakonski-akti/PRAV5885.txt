I. SPLOŠNE DOLOČBE
1. člen
Ta pravilnik določa postopek in kriterije
za podeljevanje kadrovskih štipendij v organih državne uprave (v nadaljnjem
besedilu: štipendij), višino štipendij in druge stroške izobraževanja, pravice
in obveznosti štipenditorja in štipendista ter druge zadeve v skladu s sklepi
Vlade Republike Slovenije.
2. člen
Štipendije podeljuje podkomisija za
štipendiranje pri Komisiji Vlade Republike Slovenije za kadrovske in
administrativne zadeve (v nadaljnjem besedilu: podkomisija za štipendiranje) na
podlagi ugotovljenih kadrovskih potreb in odobrenih sredstev v proračunu Republike
Slovenije.
Štipendija za izobraževanje v Republike
Sloveniji ali v tujini se lahko podeli:
-      
dijaku ali študentu, ki je državljan Republike Slovenije in se obveže,
da bo po končanem izobraževanju sklenil delovno razmerje na ministrstvih, v
organih v sestavi ministrstev, vladnih službah in upravnih enotah (v nadaljnjem
besedilu: organ državne uprave);
-      
študentu, ki je državljan Republike Slovenije – za delo na področju
mednarodnih odnosov v organu državne uprave, ki se poleg obveze iz prejšnje
alineje obveže, da si bo med izobraževanjem pridobil aktivno znanje dveh tujih
jezikov oziroma znanje dveh tujih jezikov na višji ravni, od tega enega
svetovnega;
-      
študentu, ki je državljan Republike Slovenije – izključno za delo na
področju evropskih zadev, ki se obveže, da bo po končanem izobraževanju v
tujini sklenil delovno razmerje v organu državne uprave.
Dijaki in študenti iz prejšnjega odstavka
niso upravičeni do štipendije po tem pravilniku, če prejemajo drugo štipendijo,
če so v delovnem razmerju oziroma opravljajo samostojno registrirano dejavnost
ali če so vpisani v evidenco brezposelnih oseb pri Zavodu Republike Slovenije
za zaposlovanje.
Otrokom oseb, padlih v vojni za Slovenijo
1991 ali umrlih za posledicami poškodb, dobljenih v tej vojni (v nadaljnjem besedilu:
otroci padlih), se podeli štipendija iz tretje alineje drugega odstavka 1.
člena Zakona o posebnih pravicah žrtev v vojni za Slovenijo 1991 (Uradni list
RS, št. 49/97).
II. POSTOPEK IN KRITERIJI ZA PODELJEVANJE ŠTIPENDIJ
3. člen
Štipendije iz drugega odstavka prejšnjega
člena se podeljujejo na podlagi javnega natečaja.
Vsebino javnega natečaja iz prejšnjega
odstavka določi podkomisija za štipendiranje.
V javnem natečaju se navede:
1.    
izobraževalni program, smer in stopnja
izobrazbe;
2.    
število razpisanih štipendij;
3.    
rok za vložitev prijave na javni natečaj;
4.    
pogoj, da bo štipendist po končanem
izobraževanju sklenil delovno razmerje v organu državne uprave;
5.    
za kandidate za delo na področju mednarodnih
odnosov kot dodatni pogoj pridobitev aktivnega znanja dveh tujih jezikov
oziroma znanja dveh tujih jezikov na višji ravni, od tega enega svetovnega;
6.    
pogoj, da se kandidatu za delo v Ministrstvu za
obrambo štipendija lahko podeli le, če nima dvojnega državljanstva, je telesno
in duševno sposoben za poklicno opravljanje vojaške službe, je varnostno
preverjen in ne obstaja varnostni zadržek v skladu z zakonom, ki ureja obrambo;
7.    
pogoj, da se kandidatu za delo v Policiji
podeli štipendija, je uspešno opravljen zdravniški pregled, kandidat ne sme
imeti dvojnega državljanstva in na strani kandidata ne smejo obstajati
varnostni zadržki, kar se ugotovi z varnostnim preverjanjem na podlagi zakona,
ki ureja policijo;
8.    
drugi pogoji za zaposlitev v določenem organu
državne uprave v skladu s posebnimi predpisi;
9.    
način prijave na javni natečaj.
Javni natečaj se objavi v Uradnem listu
Republike Slovenije in na spletni strani ministrstva, pristojnega za javno
upravo.
4. člen
Vloga za pridobitev štipendije obsega:
1.    
prijavnico za pridobitev štipendije;
2.    
izjavo kandidata o vpisu v tekoči letnik
izobraževanja;
3.    
izjavo kandidata o učnem oziroma študijskem
uspehu; dijaki navedejo ocene iz spričevala zadnjega zaključenega letnika;
študenti prvega letnika navedejo ocene iz spričevala zadnjega zaključenega
letnika in ocene iz potrdila o maturi oziroma potrdila o zaključnem izpitu; študenti
višjih letnikov navedejo ocene zadnjega zaključenega letnika študija.
Kandidat za pridobitev štipendije iz tretje
alineje drugega odstavka 2. člena tega pravilnika mora vlogi priložiti še
priporočili dveh profesorjev, ki kandidata in njegovo akademsko delo dobro
poznata in dokazilo o znanju tujega jezika, ki ga uporablja izobraževalna
ustanova v tujini, kjer se bo kandidat izobraževal.
Vloga za pridobitev štipendije se posreduje
v elektronski obliki (pri čemer veljavnost vloge ni pogojena z elektronskim
podpisom) oziroma v pisni obliki. Prijavnica za pridobitev štipendije mora
obsegati naslednje podatke:
-      
področje, na katerega se prijavlja kandidat;
-      
šolanje oziroma študij, na katerega je kandidat vpisan (program in stopnja,
smer; letnik);
-      
priimek in ime ter EMŠO kandidata;
-      
stalni oziroma začasni naslov kandidata (ulica in hišna številka, kraj s
poštno številko);
-      
kontaktni podatki (telefon, mobilni telefon, e-pošta);
-      
kratek življenjepis;
-      
izjava kandidata, da je seznanjen z določili tretjega odstavka 66. člena
ter tretjega in petega odstavka 139. člena Zakona o splošnem upravnem postopku
(Uradni list RS, št. 24/06 – uradno prečiščeno besedilo), ki se nanašajo na pridobivanje
osebnih podatkov.
5. člen
Po prejemu vlog za podelitev štipendije se
določi učni oziroma študijski uspeh. Pri dijakih se upošteva doseženi učni
uspeh v preteklem šolskem letu, pri študentih pa se izračuna povprečje vseh
številčno izraženih ocen, doseženih od 1. oktobra do 30. septembra v preteklem
študijskem letu. V primeru, da je študent v navedenem obdobju opravil manj kot
tri izpite, se poleg ocen teh izpitov upoštevajo tudi vse ocene iz predhodnega
študijskega leta.
Skupaj z informacijo o učnem oziroma
študijskem uspehu podkomisija za štipendiranje posreduje organom državne
uprave, za potrebe katerih so bile razpisane posamezne štipendije, tudi vloge
kandidatov za pridobitev štipendije. Organi državne uprave so dolžni
podkomisiji v 15 dneh sporočiti predlog glavnih in rezervnih kandidatov za podelitev
štipendije.
Na podlagi določenega učnega oziroma
študijskega uspeha in predloga organov državne uprave, za potrebe katerih so
bile razpisane posamezne štipendije, podkomisija za štipendiranje točkuje
vsakega prijavljenega kandidata in sicer tako, da upošteva naslednja kriterija:
I.      
študijski oziroma učni uspeh:
za dijake: do 50 točk


Uspeh – dijaki

Točke


Zadosten

20


Dober

30


Prav dober

40


Odličen

50


za študente: do 80 točk


Uspeh – študenti

Točke


do 6,5

25


6,6–7,0

30


7,1–7,5

35


7,6–8,0

40


8,1–8,5

50


8,6–9,0

60


9,1–9,5

70


9,6–10

80


II.    predlog organa, za potrebe
katerega je razpisana štipendija:


Predlog organa
  državne uprave, za potrebe katerega je razpisana štipendija

Točke


glavni kandidat

15


rezervni kandidat 

10–5


Pred izbiro prijavljenih kandidatov morajo
kandidati za potrebe Ministrstva za obrambo in Policije opraviti zdravniški
pregled in psihološko testiranje. Pri izbiri kandidatov za potrebe Ministrstva
za obrambo (program strojništvo, smer letalstvo) se upošteva tudi pozitivno
opravljen preizkus letenja.
Otrokom padlih se štipendija podeli ne
glede na določbe prvega odstavka tega člena.
Pri izbiri med kandidati, ki v enaki meri
izpolnjujejo pogoje za podelitev štipendije iz tretje alinee drugega odstavka
2. člena tega pravilnika, imajo prednost štipendisti Vlade Republike Slovenije.
Za študente iz prejšnjega odstavka lahko
podkomisija za štipendiranje pridobi mnenje pristojnega organa o programu
izobraževalne ustanove.
Če za posamezne razpisane štipendije več
kandidatov doseže enako število točk po kriterijih iz prvega odstavka 5. člena
tega pravilnika, odloči podkomisija za štipendiranje o izbranem kandidatu na
podlagi njegovega materialnega položaja.
Če se za posamezne razpisane štipendije
prijavi manj kandidatov, kot je razpisanih štipendij, lahko podkomisija za
štipendiranje, glede na ugotovljene kadrovske potrebe in zagotovljena sredstva
v državnem proračunu, podeli štipendije kandidatom, prijavljenim za druge
izobraževalne programe, za katere so razpisane štipendije, pod pogoji
določenimi v 2. členu tega pravilnika.
Za vse razpisane štipendije izmed
prijavljenih kandidatov podkomisija za štipendiranje lahko izbere tudi rezervne
kandidate.
Če podkomisija oceni, da nihče od
prijavljenih kandidatov ne ustreza kriterijem izbora, lahko štipendija za
določen program oziroma smer študija ostane nepodeljena.
5.a člen
V postopku izbire kandidatov za pridobitev
štipendije lahko podkomisija za štipendiranje poleg dokazil, ki potrjujejo
izjave kandidatov iz 4. člena tega pravilnika zahteva tudi druge listine,
dokazila, podatke in dokumente, ki so potrebni za ugotavljanje dejanskega
stanja, razen tistih podatkov, ki jih je mogoče pridobiti iz uradnih evidenc,
ki jih vodijo državni organi, organi samoupravnih lokalnih skupnosti ali
nosilci javnih pooblastil, kandidat za štipendijo pa pridobivanja podatkov ni
pisno prepovedal. Če gre za podatke, ki štejejo za davčno tajnost ali za druge
osebne podatke iz petega odstavka 139. člena Zakona o splošnem upravnem
postopku (Uradni list RS, št. 24/06 – uradno prečiščeno besedilo), jih podkomisija
za štipendiranje lahko zbere le na podlagi izrecne pisne privolitve kandidata
za štipendijo oziroma druge osebe, na katero se ti podatki nanašajo.
Kandidat za štipendijo lahko sam predloži
podatke iz prejšnjega odstavka.
Določbe tega člena se uporabljajo tudi za
štipendista v času trajanja štipendijskega razmerja.
6. člen
Na podlagi opravljene izbire podkomisija za
štipendiranje izda upravno odločbo, s katero vsakega izmed prijavljenih
kandidatov na javni natečaj obvesti o svoji odločitvi.
Zoper odločbo iz prvega odstavka ima
kandidat pravico do pritožbe na komisijo za pritožbe iz delovnega razmerja pri
Vladi Republike Slovenije v 8 dneh od
vročitve odločbe. Pritožba se vloži neposredno pri organu prve stopnje – Podkomisiji
za štipendiranje.
Če neizbrani kandidat ni zadovoljen z
odločitvijo komisije za pritožbe iz delovnega razmerja pri Vladi Republike
Slovenije, lahko v 30 dneh od dneva vročitve njene odločbe sproži postopek pred
sodiščem, pristojnim za upravne spore.
III. VIŠINA ŠTIPENDIJ IN DRUGI STROŠKI IZOBRAŽEVANJA
7. člen
Višina štipendije za dodiplomski in
podiplomski študij v Republiki Sloveniji se določi na podlagi učnega oziroma
študijskega uspeha, kraja bivanja in stroškov izobraževanja.
8. člen
Višina štipendije se določi v točkah.
Vrednost točke znaša 0,0205% osnovne plače 1. plačnega razreda plačne lestvice,
ki je določena v prilogi zakona, ki ureja sistem plač v javnem sektorju (v
nadaljnjem besedilu: plačna lestvica).
Vrednost točke za izračun štipendije se
usklajuje tako, kot je določeno za usklajevanje vrednosti plačnih razredov z
zakonom, ki ureja sistem plač v javnem sektorju.
Višina štipendije za dijake in študente ne
sme biti nižja od višine državne štipendije brez dodatkov, določene z zakonom,
ki ureja štipendiranje.
9. člen
Učni oziroma študijski uspeh, kraj bivanja
in stroški izobraževanja se ovrednotijo:
1.     za dijake:


Učni uspeh

V kraju bivanja – število točk

Izven kraja bivanja – število točk


Zadosten

380

895


Dober

460

975


Prav dober 

570

1085


Odličen

700

1215


 


Stroški
  izobraževanja 

Število točk


Družboslovna,
  humanistična usmeritev

200


Naravoslovna,
  tehnična usmeritev 

300


2.    
za študente:


3.    
  Učni uspeh
 

4.    
  V kraju bivanja – število točk

5.    
  Izven kraja bivanja – število točk


6.    
  6,0 do 7,0

7.    
  570

8.    
  1040


9.    
  7,1 do 7,3

10.  685

11.  1155


12.  7,4
  do 7,6

13.  775

14.  1245


15.  7,7
  do 7,8 

16.  835

17.  1305
  


18.  7,9
  do 8,1

19.  920

20.  1390


21.  8,2
  do 8,3

22.  980

23.  1450


24.  8,4
  do 8,6

25.  1070
  

26.  1540


27.  8,7
  do 8,9

28.  1155

29.  1625


30.  9,0
  do 10,0

31.  1465

32.  1935


 


Stroški
  izobraževanja

Število točk


Družboslovna,
  humanistična usmeritev

300


Naravoslovna,
  tehnična usmeritev

400


Število točk za posameznega štipendista se
določi vsako šolsko oziroma študijsko leto tako, da se upošteva doseženi učni
oziroma študijski uspeh v preteklem šolskem oziroma študijskem letu.
Pri dijakih se učni uspeh določi tako, da
se upošteva doseženi učni uspeh v preteklem šolskem letu.
Pri študentih se študijski uspeh določi
tako, da se izračuna povprečje vseh številčno izraženih ocen, doseženih od 1. oktobra
do 30. septembra v preteklem študijskem letu. Če je v navedenem obdobju študent
opravil manj kot tri izpite, se poleg ocen teh izpitov upoštevajo tudi vse
ocene iz predhodnega študijskega leta.
Glede na kraj
bivanja je za dijake in študente v prvem letniku določeno naslednje število
točk:


 

V kraju bivanja – štev. točk

Izven kraja bivanja – štev. točk


Dijaki

460

975


Študenti

775

1245


Dijakom in študentom, ki se izobražujejo
izven kraja stalnega prebivališča in se do kraja izobraževanja vsakodnevno
vozijo, se mesečno povrnejo potni stroški v višini cene najcenejšega javnega
prevoza, vendar največ do 40% zajamčene plače.
Štipendistom iz tega člena, ki med
izobraževanjem bivajo zunaj kraja stalnega prebivališča (dijaški ali študentski
dom ali bivanje pri zasebnikih), se kot osnova za izračun višine štipendije
določi število točk zunaj kraja bivanja.
Pri določitvi višine štipendije se
določitev števila točk zunaj kraja bivanja, kot je to določeno v sedmem
odstavku tega člena, in povračilo potnih stroškov izključujeta.
Šteje se, da se štipendist izobražuje v
kraju stalnega prebivališča, če sta kraj stalnega prebivališča in kraj
izobraževanja na območju istega javnega mestnega prometa.
V juliju in avgustu štipendisti niso
upravičeni do povračila stroškov, navedenih v šestem odstavku tega člena.
Štipendistom za področje mednarodnih
odnosov se krijejo stroški izobraževanja iz druge alinee drugega odstavka 2. člena
tega pravilnika.
Podkomisija za štipendiranje lahko odobri
povračilo stroškov za dodatno učenje tujega jezika tudi štipendistom iz prve
alinee drugega odstavka 2. člena tega pravilnika.
10. člen
Štipendija za podiplomski študijski program
tretje bolonjske stopnje v Republiki Sloveniji se določi v višini 62,22%
osnovne plače 1. plačnega razreda plačne lestvice.
Štipendistom iz prejšnjega odstavka, ki med
izobraževanjem bivajo zunaj kraja stalnega prebivališča (študentski dom ali
bivanje pri zasebnikih), se določi štipendija v višini 82,09% osnovne plače 1.
plačnega razreda plačne lestvice.
Štipendistom iz prvega odstavka tega člena,
ki se izobražujejo zunaj kraja stalnega prebivališča in se do kraja
izobraževanja vsakodnevno vozijo, se povrnejo potni stroški tako, kot je
določeno v šestem, osmem, devetem in desetem odstavku 9. člena tega pravilnika.
11. člen
Štipendija za podiplomski študijski program
druge bolonjske stopnje v tujini se določi v višini 73,93% osnovne plače 1.
plačnega razreda plačne lestvice.
Štipendije za podiplomski študijski program
tretje bolonjske stopnje v tujini se določi v višini 92,20% osnovne plače 1.
plačnega razreda plačne lestvice.
Študentom iz prvega in drugega odstavka
tega člena se povrnejo tudi potni stroški od kraja stalnega prebivališča do
kraja študija, vendar samo za eno vožnjo na leto.
12. člen
Višino štipendije za študente iz tretje
alinee drugega odstavka 2. člena tega pravilnika določi podkomisija za štipendiranje
za vsakega štipendista posebej. Pri določitvi višine štipendije se upoštevajo
stroški šolnine, nastanitve, prehrane in študijskega gradiva na podlagi
predloženega predračuna oziroma ocene teh stroškov izobraževalne ustanove.
Štipendistom iz prejšnjega odstavka se
povrnejo tudi potni stroški od kraja stalnega prebivališča do kraja študija za
največ dvakratno vožnjo letno.
Skupni znesek štipendije oziroma vseh
navedenih stroškov iz prejšnjih dveh odstavkov tega člena ne sme presegati
višine štipendije, kot je bila določena v javnem natečaju.
13. člen
Otroci padlih imajo pravico do štipendije v
višini razlike med osnovo, ki znaša za učence osnovnih šol 100% najvišje možne
štipendije po tem pravilniku, za dijake srednjih šol 110% in za študente 120%
in kadrovsko štipendijo, ki se otrokom padlih zagotavlja po drugih predpisih.
Tako določena štipendija se poveča za 40%, če prejemnik štipendije med
izobraževanjem prebiva izven kraja stalnega prebivališča.
IV. PRAVICE IN OBVEZNOSTI ŠTIPENDITORJA IN ŠTIPENDISTA
14. člen
Po dokončnosti odločbe o izbiri predsednik
podkomisije za štipendiranje in predstojnik organa državne uprave, za potrebe
katerega se štipendira, skleneta s štipendistom pogodbo o štipendiranju, s
katero se uredi štipendijsko razmerje v skladu z določili tega pravilnika.
15. člen
Štipendistom se štipendija plačuje mesečno
vnaprej, do 10. dne v mesecu za vsak mesec do konca rednega izobraževanja,
določenega v pogodbi o štipendiranju oziroma do zaključka izobraževanja.
Če ima štipendist podaljšan absolventski
staž po statutu fakultete, kar dokaže s potrdilom fakultete, se mu štipendija
izplačuje tudi za čas podaljšanja absolventskega staža, vendar ne več kot eno
leto.
Štipendistu, ki je uspešno zaključil
izobraževanje v skladu s pogodbo, se lahko v skladu z razpoložljivimi sredstvi
izplačuje štipendija za nadaljevanje izobraževanja na višji stopnji, četudi v
tekočem letu taka štipendija ni bila razpisana. O tem odloča podkomisija za
štipendiranje na predlog oziroma s soglasjem predstojnika organa državne
uprave, s katerim je štipendist sklenil pogodbo.
Štipendistu iz prejšnjega odstavka se lahko
izplačuje štipendija, če je kot dijak v zadnjih dveh letnikih gimnazije oziroma
srednje šole dosegel prav dober ali odličen uspeh in če je uspešno opravil
maturo oziroma zaključni izpit oziroma če je kot študent dosegel povprečno
oceno najmanj 8,0.
Otrokom padlih se štipendija izplačuje ne
glede na določbe prejšnjih dveh odstavkov.
16. člen
Štipendist je dolžan opraviti obvezno
prakso v organu državne uprave, za katerega se štipendira, v trajanju najmanj
mesec dni v času trajanja štipendijskega razmerja.
Štipendisti Ministrstva za obrambo –
Slovenske vojske se morajo v času trajanja štipendijskega razmerja udeležiti
vsaj enega vojaškega tabora, v kolikor niso opravili obvezne prakse v Slovenski
vojski v drugačni obliki.
Obvezna praksa štipendistov poteka pod
strokovnim vodstvom mentorja, ki ga imenuje predstojnik.
Nagrada za obvezno prakso in povrnitev
stroškov pripada štipendistom v višini, kot to določajo predpisi.
17. člen
Štipendist je dolžan takoj oziroma
najkasneje v 15 dneh sporočiti podkomisiji za štipendiranje vsako okoliščino,
ki vpliva na štipendijsko razmerje, kot:
-      
diploma;
-      
porodniški dopust in dopust za nego in varstvo otroka;
-      
sprememba stalnega prebivališča;
-      
sklenitev delovnega razmerja;
-      
nezmožnost napredovanja v višji letnik zaradi neopravljenih študijskih
obveznosti;
-      
druge spremembe.
18. člen
Štipendist mora na začetku šolskega oziroma
študijskega leta predložiti podkomisiji za štipendiranje:
-      
dijak – potrdilo o vpisu v naslednji letnik in fotokopijo zadnjega
spričevala oziroma potrdila o maturi z ocenami ali potrdila o zaključnem
izpitu;
-      
študent – potrdilo o vpisu v naslednji letnik ter potrdilo o vseh
opravljenih izpitih v preteklem študijskem letu.
19. člen
Štipendistu, ki se ponovno vpiše v isti
letnik, se štipendija ne izplačuje za šolsko oziroma študijsko leto, ki ga ponavlja.
Izplačevanje štipendije se začasno ustavi
tudi, če podkomisija za štipendiranje ugotovi, da štipendist ni pravočasno
opravil šolskih oziroma študijskih obveznosti.
Ne glede na določila prejšnjih dveh
odstavkov lahko podkomisija za štipendiranje na podlagi štipendistovega pisnega zaprosila izplačevanja štipendije ne ustavi,
določi pa mu rok, v katerem mora opraviti šolske oziroma študijske obveznosti,
če ugotovi, da le-teh ni opravil iz opravičljivih razlogov.
20. člen
Štipendistu preneha štipendijsko razmerje,
če:
1.    
si med prejemanjem štipendije po tem pravilniku
pridobi še drugo štipendijo;
2.    
brez soglasja štipenditorja spremeni program
oziroma smer izobraževanja;
3.    
po svoji volji ali krivdi opusti izobraževanje;
4.    
brez opravičljivih razlogov (kot npr. slab
materialni položaj, daljša bolezen, nosečnost in podobno) ne dokonča
izobraževanja v roku, določenem z izobraževalnim programom, oziroma brez
opravičljivih razlogov ne izpolni šolskih oziroma študijskih obveznosti v
podaljšanem roku, ki ga je določil štipenditor na podlagi 19. člena tega
pravilnika;
5.    
brez opravičljivih razlogov ne izpolnjuje
študijskih obveznosti v skladu z izobraževalnim programom;
6.    
je izključen iz izobraževalnega zavoda;
7.    
navaja neresnične podatke ali zamolči podatke,
ki vplivajo na štipendijsko razmerje;
8.    
ravna v nasprotju s 17. členom tega pravilnika;
9.    
med izobraževanjem pisno sporoči štipenditorju,
da ni pripravljen skleniti delovnega razmerja v organu državne uprave v skladu s pogodbo o štipendiranju;
10. 
po končanem izobraževanju ni pripravljen
skleniti delovnega razmerja v skladu s pogodbo o štipendiranju;
11. 
se redno zaposli v nasprotju s tem pravilnikom
oziroma pogodbo o štipendiranju;
12. 
je bil pravnomočno obsojen za kaznivo dejanje,
zaradi katerega je neprimeren za opravljanje del in nalog v organu državne
uprave, za potrebe katerega se štipendira;
13. 
po svoji volji ali krivdi ne opravi selekcije
za vstop v Šolo za častnike, če gre za štipendista Ministrstva za obrambo –
Slovenske vojske.
21. člen
Podkomisija za štipendiranje lahko
štipendistu na njegovo pisno prošnjo in s soglasjem predstojnika organa državne
upravne, za potrebe katerega se štipendira, izjemoma odobri odlog sklenitve
delovnega razmerja.
Štipendistu iz prejšnjega odstavka preneha
štipendijsko razmerje, če:
1.    
pisno sporoči, da ni pripravljen skleniti
delovnega razmerja v skladu s pogodbo o štipendiranju oziroma aneksom k tej
pogodbi;
2.    
se ne zaposli v organu državne uprave.
22. člen
V primerih iz 20. člena in drugega odstavka
21. člena tega pravilnika mora štipendist vrniti vse prejete štipendije, potne
stroške, stroške za učenje tujega jezika in druge stroške izobraževanja z
revalorizacijskimi obrestmi ® in realnimi 2,5% obrestmi (R + 2,5%).
Če je štipendist prejemal štipendijo za več
različnih stopenj izobraževanja, mora v primerih iz 20. člena in drugega
odstavka 21. člena vrniti prejete štipendije za vse stopnje izobraževanja.
23. člen
Štipendist iz prve in druge alinee drugega
odstavka 2. člena tega pravilnika je dolžan ostati najmanj toliko časa v
delovnem razmerju v skladu s tem pravilnikom, kolikor znaša doba, za katero je
prejemal štipendijo.
Štipendist iz tretje alinee drugega
odstavka 2. člena tega pravilnika je dolžan ostati najmanj dvakrat toliko časa
v delovnem razmerju v skladu s tem pravilnikom, kolikor znaša doba, za katero
je prejemal štipendijo.
Določila prejšnjih dveh odstavkov ne
veljajo za otroke padlih.
24. člen
Štipendist mora povrniti sorazmerni del
prejetih štipendij, potnih stroškov, stroškov za učenje tujega jezika in drugih
stroškov izobraževanja, izračunanih v skladu z 22. členom tega pravilnika, če:
1.    
v določenem roku ne opravi ustreznega
strokovnega izpita;
2.    
po opravljenem strokovnem izpitu ne ostane v
delovnem razmerju v skladu s pogodbo o štipendiranju;
3.    
ostane v delovnem razmerju manj časa, kot znaša
doba, za katero je prejemal štipendijo v skladu s 23. členom tega pravilnika.
Zoper sklep o vračilu sorazmernega dela prejetih
kadrovskih štipendij in drugih stroškov izobraževanja ima kandidat pravico do
pritožbe na komisijo za pritožbe iz delovnega razmerja pri Vladi Republike
Slovenije v 8 dneh od vročitve sklepa. Pritožba se vloži neposredno pri organu
prve stopnje – Podkomisiji za štipendiranje.
Če štipendist ni zadovoljen z odločitvijo
komisije za pritožbe iz delovnega razmerja pri Vladi Republike Slovenije, lahko
v 30 dneh od dneva vročitve njene odločbe sproži postopek pred sodiščem,
pristojnim za upravne spore.
25. člen
Štipendist je prost vseh pogodbenih
obveznosti, če:
1.    
izpolni vse pogodbene obveznosti, določene s
pogodbo o štipendiranju ali v rokih, ki mu jih je za dokončanje študija
določila podkomisija, štipenditor pa mu v 90 dneh po prejemu pisnega obvestila
o zaključku izobraževanja ne zagotovi sklenitve delovnega razmerja v skladu s
pogodbo o štipendiranju oziroma mu pisno ne zagotovi, v kolikšnem času bo to
mogoče; v primeru preseženega roka za zaposlitev iz upravičenih razlogov,
nastalih bodisi na strani štipenditorja ali štipendista, sklenejo vse tri
pogodbene stranke aneks k pogodbi o kadrovski štipendiji, s katerim uredijo
medsebojne pravice in obveznosti (kot upravičen razlog preseženega roka se
smatra vključitev štipendista v prvo možno generacijo šole za častnike);
2.    
mu štipenditor po opravljenem strokovnem izpitu
ne zagotovi zaposlitve v skladu s pogodbo o štipendiranju;
3.    
mu štipenditor po odlogu iz 21. člena tega
pravilnika ne zagotovi sklenitve delovnega razmerja;
4.    
postane trajno nezmožen za šolanje in delo;
5.    
kot štipendist Ministrstva za obrambo –
Slovenske vojske zaradi zdravstvenih ali drugih opravičljivih razlogov ne
opravi selekcije za vstop v Šolo za častnike, ministrstvo pa mu ne zagotovi
primerne zaposlitve v pogodbenem roku.
Izjemoma je štipendist lahko delno ali v
celoti oproščen vračila štipendije v primeru dalj časa trajajoče bolezni ali invalidnosti
I. kategorije štipendista, njegovih staršev oziroma vzdrževalcev štipendistove
družine in otrok ter v primeru smrti staršev ali vzdrževalcev štipendista, če
je bil to razlog, da je opustil izobraževanje oziroma ali da se ni zaposlil v
organu državne uprave.
26. člen
Podkomisija za štipendiranje lahko omogoči
štipendistu, ki je materialno ogrožen, obročno vračanje prejetih štipendij,
potnih stroškov, stroškov za učenje tujega jezika in drugih stroškov
izobraževanja.
Čas obročnega vračanja prejetih štipendij
in drugih stroškov izobraževanja ne more biti daljši od časa prejemanja
kadrovske štipendije.
V izjemnih primerih lahko podkomisija za
štipendiranje za določen čas odloži obveznost štipendista iz prejšnjega
odstavka.
27. člen
V primeru potreb po kadrih lahko
podkomisija za štipendiranje izjemoma sklene, da se štipendist namesto v organu
državne uprave, za potrebe katerega se je štipendiral, zaposli v drugem organu
državne uprave.
Soglasje za tako zaposlitev v razmerju med
ministrstvom in organi v njegovi sestavi daje minister, v razmerju med
ministrstvom za javno upravo in upravnimi enotami minister, pristojen za javno
upravo, v razmerju med vladnimi službami pa generalni sekretar vlade oziroma
predsednik vlade.
28. člen
O pravicah in obveznostih štipendistov po
tem pravilniku odloča podkomisija za štipendiranje.
Podkomisija za štipendiranje odloči o
vsakem primeru posebej s sklepom.
Zoper sklep iz prejšnjega odstavka ima
štipendist pravico do pritožbe. Pritožba se vloži v roku 8 dni od dne vročitve
sklepa. O pritožbi odloča komisija za pritožbe iz delovnega razmerja pri Vladi
Republike Slovenije. Odločitev komisije za pritožbe iz delovnega razmerja pri Vladi
Republike Slovenije je dokončna.
Če štipendist ni zadovoljen z dokončno
odločitvijo o pritožbi ali če komisija za pritožbe iz delovnega razmerja pri
Vladi Republike Slovenije ne odloči v 30 dneh od vložitve pritožbe, lahko
štipendist zahteva varstvo svojih pravic pri pristojnem sodišču.
29. člen
(črtan)

Pravilnik o štipendiranju (Uradni list RS, št.
49/04)
vsebuje naslednjo prehodno in končno določbo:
»V. PREHODNA IN KONČNA DOLOČBA
30. člen
Z dnem uveljavitve tega pravilnika preneha
veljati Pravilnik o štipendiranju (Uradni list RS, št. 33/99).
31. člen
Ta pravilnik se objavi v Uradnem listu
Republike Slovenije in začne veljati naslednji dan po objavi.«.

Pravilnik o spremembah in dopolnitvah
Pravilnika o štipendiranju (Uradni list RS, št. 66/05) vsebuje naslednjo končno določbo:
»8. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o štipendiranju (Uradni list RS, št. 67/07) vsebuje naslednjo končno določbo:
»17. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o štipendiranju v Slovenski vojski
(Uradni list RS, št. 50/08) v zvezi z delnim prenehanjem
uporabe pravilnika določa:
»27. člen
(prenehanje
veljavnosti dosedanjega pravilnika)
Z uveljavitvijo tega pravilnika se za
štipendiste, ki se bodo zaposlili v Slovenski vojski oziroma sklenili pogodbe o službi v
rezervni sestavi Slovenske vojske, preneha uporabljati Pravilnik o štipendiranju v organih državne uprave (Uradni list RS,
št. 49/04, 66/05 in 67/07).«;
ter vsebuje naslednjo končno določbo:
»28. člen
(veljavnost)
Ta pravilnik začne veljati petnajsti dan po
objavi v
Uradnem listu Republike Slovenije.«.

Pravilnik o spremembi Pravilnika o
štipendiranju v organih državne uprave (Uradni list RS, št. 65/08) vsebuje naslednjo končno določbo:
»2. člen
Ta pravilnik začne veljati naslednji dan po
objavi v Uradnem listu Republike Slovenije.«.

Pravilnik o spremembah in dopolnitvah
Pravilnika o štipendiranju v organih državne uprave (Uradni list RS, št. 26/11) vsebuje naslednjo prehodno in
končno določbo:
»PREHODNA IN KONČNA DOLOČBA
7. člen
Štipendija in drugi stroški, obračunani v
skladu s spremenjenim 8., 10. in 11. členom Pravilnika o štipendiranju v
organih državne uprave (Uradni list RS, št. 49/04, 66/05, 67/07 in 65/08), se
začnejo štipendistom izplačevati s prvim dnem naslednjega meseca po uveljavitvi
tega pravilnika, pri čemer se pri izplačilu upošteva uskladitev osnovne plače
plačnih razredov od 1. januarja 2011.
8. člen
Ta pravilnik se objavi v Uradnem listu
Republike Slovenije in začne veljati naslednji dan po objavi.«.