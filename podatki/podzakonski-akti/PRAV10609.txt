l. SPLOŠNA DOLOČBA
1. člen
(splošna določba)
Ta pravilnik določa način upoštevanja obdavčljivih in drugih dohodkov,
ki se upoštevajo pri ugotavljanju materialnega položaja pri ugotavljanju
upravičenosti do otroškega dodatka, državne štipendije, znižanega plačila
vrtca, subvencije malice za učence in dijake, subvencije kosila za učence,
subvencije prevozov za dijake in študente, oprostitve plačila
socialnovarstvenih storitev in prispevka k plačilu družinskega pomočnika (v
nadaljnjem besedilu: pravice iz javnih sredstev).
ll. UPOŠTEVANJE PODATKOV O DOHODKIH
2. člen
(upoštevanje obdavčljivih dohodkov)
Dohodki iz 1. točke prvega odstavka 12. člena Zakona o
uveljavljanju pravic iz javnih sredstev (Uradni list RS, št. 62/10 in 40/11; v
nadaljnjem besedilu: ZUPJS) se upoštevajo po zmanjšanju za stroške, davke in
obvezne prispevke za socialno varnost.
3. člen
(upoštevanje podatkov o obdavčljivih dohodkih, ki niso
oproščeni plačila dohodnine)
(1) Pri ugotavljanju dohodka za posamezni vir dohodka se
upoštevajo podatki iz odločbe o odmeri dohodnine ali iz informativnega izračuna,
podatki iz davčnega obračuna akontacije dohodnine od dohodka iz dejavnosti,
podatki, ki jih davčnemu organu posredujejo osebe, zavezane za dajanje podatkov
in podatki, potrebni za izračun akontacije dohodnine.
(2) Podatki iz informativnega izračuna se upoštevajo,
kadar odločba o odmeri dohodnine še ni dokončna.
(3) Če odločba o odmeri dohodnine ali informativni
izračun ne vsebuje vseh podatkov, ki so potrebni za izračun dohodka iz
dejavnosti, se za izračun dohodka v skladu s tem pravilnikom, manjkajoči
podatki upoštevajo iz davčnega obračuna akontacije dohodnine od dohodka iz
dejavnosti za isto leto, za katero je bila izdana odločba o odmeri dohodnine
ali informativni izračun.
(4) Za posamezno vrsto dohodnine za preteklo leto se
primarno uporabijo podatki iz odločbe o odmeri dohodnine ali iz informativnega
izračuna.
(5) Če ti podatki med odločanjem še niso na voljo, se
upoštevajo podatki iz odločb o odmeri dohodnine za predpreteklo leto.
(6) Kadar tudi ti podatki niso na voljo, se uporabijo
podatki, ki so jih davčnemu organu posredovale osebe, zavezane za dajanje
podatkov in podatki, potrebni za izračun akontacije dohodnine za preteklo leto
ali za predpreteklo leto, če podatki za preteklo leto še niso na voljo, in
podatki iz dokazil, ki jih predloži oseba.
(7) Pri ugotavljanju tekočih dohodkov se upoštevajo
podatki, ki so jih davčnemu organu posredovale osebe, zavezane za dajanje
podatkov in podatki, potrebni za izračun akontacije dohodnine v tekočem in v
preteklem letu, pri čemer se kot tekoči dohodki štejejo periodični dohodki, ki
jih je oseba prejela v mesecu pred vložitvijo vloge.
4. člen
(upoštevanje podatkov iz evidenc upravljavcev zbirk podatkov
in drugih podatkov)
(1) Pri ugotavljanju dohodka se glede dohodkov iz prvega
odstavka 12. člena ZUPJS, razen dohodkov iz 1. točke prvega odstavka 12. člena
ZUPJS, upoštevajo tudi podatki iz uradnih evidenc centrov za socialno delo in
drugih zbirk upravljavcev zbirk podatkov, ki vodijo uradne evidence o
izplačanih dohodkih oziroma pravicah iz javnih sredstev, in druga dokazila, za
preteklo ali predpreteklo leto, če podatki za preteklo leto še niso na voljo.
(2) Podatki za tekoče leto se upoštevajo v primeru, če
je oseba dohodke začela prejemati šele v tekočem letu, pri čemer se šteje, da
je oseba začela prejemati dohodke v tekočem letu, če v preteklem letu ni imela
dohodkov, razen dohodkov iz 8., 9., 10. in 11. točke prvega odstavka 12. člena
ZUPJS, in je v tekočem letu v mesecu pred mesecem vložitve vloge prejela tekoče
dohodke.
(3) Dohodki iz 4., 8., 9., 10. in 11. točke prvega
odstavka 12. člena ZUPJS se upoštevajo na podlagi podatkov iz tekočega leta.
5. člen
(preračun dohodkov, ki niso oproščeni plačila dohodnine)
(1) Dohodki, ki se upoštevajo na podlagi podatkov iz
predpreteklega leta, se preračunajo na raven preteklega leta, tako da se
pomnožijo s količnikom, ki se izračuna iz razmerja med neto povprečno plačo na
zaposlenega v obdobju januar – december preteklega leta in neto povprečno plačo
istega obdobja predpreteklega leta.
(2) Dohodki, ki se upoštevajo na podlagi podatkov iz
tekočega leta, se preračunajo na raven preteklega leta tako, da se pomnožijo s
količnikom, ki se izračuna iz razmerja med neto povprečno plačo na zaposlenega
v obdobju januar – december preteklega leta in zadnjo znano neto povprečno
plačo na zaposlenega v mesecu izplačila tekočih dohodkov.
(3) Neto povprečna plača za preteklo leto je znana s
prvim dnem naslednjega meseca po mesecu, v katerem minister, pristojen za
socialno varstvo, določi nominalne meje dohodkovnih razredov za preteklo leto.
6. člen
(preračun dohodkov iz uradnih evidenc centrov za socialno
delo in drugih upravljavcev zbirk podatkov, ki vodijo uradne evidence o
izplačanih dohodkih oziroma pravicah iz javnih sredstev)
(1) Preračun dohodkov iz uradnih evidenc centrov za
socialno delo in drugih upravljavcev zbirk podatkov, ki vodijo uradne evidence
o izplačanih dohodkih oziroma pravicah iz javnih sredstev tekočega leta na
raven preteklega leta se izračuna skladno z drugim odstavkom prejšnjega člena.
(2) Podatki za tekoče leto se upoštevajo v primeru, če
je oseba začela dohodke prejemati šele v tekočem letu, pri čemer se šteje, da
je oseba začela prejemati dohodke v tekočem letu, če v preteklem letu ni imela
dohodkov, razen dohodkov iz 8., 9., 10. in 11. točke prvega odstavka 12. člena
ZUPJS, in je v tekočem letu v mesecu pred mesecem vložitve vloge prejela tekoče
dohodke.
(3) Dohodki iz 4., 8., 9., 10. in 11. točke prvega
odstavka 12. člena ZUPJS se upoštevajo na podlagi podatkov iz tekočega leta in
se preračunajo skladno z drugim odstavkom prejšnjega člena.
lll. UPOŠTEVANJE PREJEMANJA PERIODIČNIH DOHODKOV
7. člen
(prenehanje prejemanja periodičnih dohodkov)
(1) Pri ugotavljanju upravičenosti do posamezne pravice
iz javnih sredstev se dohodek zmanjša za periodične dohodke, ki jih je oseba
nehala prejemati in ni začela prejemati drugih periodičnih dohodkov.
(2) Šteje se, da je oseba nehala prejemati periodične
dohodke in ni začela prejemati drugih periodičnih dohodkov, če v mesecu pred
mesecem vložitve vloge oseba ni prejela nobenega periodičnega dohodka več ali v
mesecu vložitve vloge ni opravljala dejavnosti in ni prejela nobenega
periodičnega dohodka več.
(3) Kot periodični dohodki se upoštevajo zlasti plače,
nadomestilo plače, bonitete, pokojnine iz obveznega pokojninskega in
invalidskega zavarovanja, nadomestila iz obveznega pokojninskega in
invalidskega zavarovanja, nadomestila in drugi dohodki iz naslova obveznega
socialnega zavarovanja, drugi dohodki iz delovnega razmerja ter dohodki iz 2.,
3., 4., 6., 7., 14., 15., 16., 17., 18. in 23. točke prvega odstavka 12. člena
ZUPJS.
(4) Kot periodični dohodek se šteje tudi dohodek iz
dejavnosti ter dohodek iz osnovne kmetijske in osnovne gozdarske dejavnosti.
8. člen
(neupoštevanje podatkov o periodičnih dohodkih, ki jih je
oseba prenehala prejemati)
Če je iz podatkov iz 3. in 4. člena tega pravilnika za
preteklo ali predpreteklo leto razvidno, da je oseba prejemala periodične
dohodke, iz podatkov za tekoče leto pa je razvidno, da periodičnih dohodkov
nima:
-       
se dohodek zmanjša tako, da se podatki o periodičnih dohodkih iz
preteklega ali predpreteklega leta pri izračunu dohodka ne upoštevajo;
-       
se v primeru upoštevanja podatkov iz tretjega in četrtega odstavka 4.
člena tega pravilnika o dohodku osebe iz preteklega ali predpreteklega leta
dohodek zmanjša tako, da se podatki iz preteklega ali predpreteklega leta o
periodičnih dohodkih preračunajo na način, kot izhaja iz tabele, ki je priloga
tega pravilnika in njegov sestavni del, ne upoštevajo;
-       
upoštevani dohodek se glede na vrsto posameznega dohodka, ki so v tabeli
iz prejšnje alineje označeni kot v pravilniku, ki ureja dostavo podatkov za
odmero dohodnine za posamezno vrsto dohodnine, preračuna tako, da se podatki iz
okenca, ki je določen kot kombinacija številke vrstice in črke stolpca,
preračunajo v skladu z formulami, določenimi v stolpcih E, F in G.
9. člen
(način zmanjšanja periodičnega obdavčljivega dohodka iz
odločbe o odmeri dohodnine)
(1) Kadar se v skladu s prejšnjim členom tega pravilnika
periodični dohodek iz odločbe o odmeri dohodnine ne upošteva, upoštevajo pa se
drugi dohodki iz odločbe o odmeri dohodnine, se dohodek ugotovi tako, da se
drugi dohodki iz odločbe o odmeri dohodnine seštejejo, nato pa odštejejo
prispevki in stroški teh drugih dohodkov ter odšteje odmerjena povprečna
dohodnina za te dohodke.
(2) Odmerjena povprečna dohodnina za dohodke iz
prejšnjega odstavka se izračuna tako, da se seštevek drugih dohodkov, znižan za
prispevke in stroške teh dohodkov, pomnoži s količnikom odmerjene dohodnine.
Količnik odmerjene dohodnine se izračuna tako, da se odmerjena dohodnina deli z
vsoto vseh dohodkov iz dohodninske odločbe, znižano za prispevke in stroške vseh
dohodkov.
lV. NAČIN UPOŠTEVANJA POSAMEZNIH VRST DOHODKOV IN
UGOTAVLJANJE SKUPNEGA DOHODKA DRUŽINE
10. člen
(skupni dohodek oseb)
(1) Skupni dohodek oseb je vsota vseh dohodkov, fiktivno
ugotovljenih v skladu s 1., 3. in 4. točko prvega odstavka 16. členu ZUPJS,
ugotovljenih v Republiki Sloveniji ali tujini, in pravic iz javnih sredstev na
letni ravni.
(2) Dohodki in prejemki, ki izvirajo iz več let, se
vštevajo v skupni dohodek osebe v celotnem znesku za leto, v katerem jih je oseba
prejela.
11. člen
(dobiček iz kapitala)
Dobiček od kapitala se všteva v dohodek osebe, znižan za
davek od dobička od kapitala in stroške, vendar le do višine, ki se prizna po
davčnih predpisih.
12. člen
(obresti)
Obresti se vštevajo v dohodek osebe v celotnem znesku,
znižane za davek od obresti.
13. člen
(dividende)
Dividende se vštevajo v dohodek osebe, znižane za davek od
dividend.
14. člen
(dohodki iz premoženja in premoženjskih pravic)
Dohodki iz premoženja in premoženjskih pravic se vštevajo v
dohodek osebe, znižani za normirane oziroma dejanske stroške in davek od
premoženja in premoženjskih pravic.
15. člen
(dohodek iz dejavnosti)
(1) Kot dohodek iz dejavnosti se upošteva dohodek, od
katerega se obračunava davek od dejavnosti.
(2) Osebi, ki opravlja dejavnost in je vpisana v
ustrezni razvid, ter se ji dohodek ugotavlja z upoštevanjem normiranih
odhodkov, se dohodek ugotavlja tako, da se od prihodkov odštejejo prispevki v
višini, ki jih je oseba dolžna plačati sama, normirani odhodki in obračunana
akontacija dohodnine ali sorazmerni del davka iz letne odmere dohodnine od
dohodka iz dejavnosti.
(3) Osebi, ki opravlja dejavnost in se ji dohodek
ugotavlja na podlagi davčnega obračuna, se dohodek ugotavlja tako, da se
dobiček brez nižanj in olajšav po zakonu, ki ureja dohodnino, zmanjša za
obračunano akontacijo dohodnine ali sorazmerni del davka iz letne odmere
dohodnine od dohodka iz dejavnosti.
(4) Če je oseba dejavnost šele začela opravljati, se kot
njen letni dohodek šteje 75 % bruto minimalne plače pomnožene z 12.
(5) Za osebo, ki je šele začela opravljati dejavnost, se
upošteva obdobje od prvega dne v mesecu, v katerem se je vpisala v poslovni
register Republike Slovenije ali drug ustrezni razvid, do prvega aprila
naslednjega leta.
(6) Mesečni dohodek iz dejavnosti se izračuna tako, da
se letni dohodek iz dejavnosti deli z 12.
(7) Če je mesečni dohodek iz dejavnosti iz drugega
odstavka tega člena, ki jo opravlja oseba, nižji od višine bruto minimalne
plače, znižane za eno dvanajstino vsote prispevkov, ki jih je oseba dolžna
plačati sama, normiranih odhodkov in obračunane akontacije dohodnine ali
sorazmernega dela davka iz letne odmere dohodnine, glede na dohodek iz
dejavnosti, se kot njen letni dohodek šteje 75 % bruto minimalne plače
pomnožene z 12.
(8) Če je mesečni dohodek iz dejavnosti iz tretjega odstavka
tega člena nižji od višine bruto minimalne plače, znižane za eno dvanajstino
obračunane akontacije dohodnine, ali sorazmernega dela davka iz letne odmere
dohodnine od dohodka iz dejavnosti, se kot njen letni dohodek šteje 75 % bruto minimalne plače pomnožene z 12.
(8) Če je vsota mesečnega dohodka iz dejavnosti iz drugega
odstavka in mesečnega dohodka iz tretjega odstavka tega člena nižja od višine
bruto minimalne plače, znižane za eno dvanajstino vsote prispevkov, ki jih je
oseba dolžna plačati sama iz opravljanja dejavnosti iz drugega odstavka tega
člena, normiranih odhodkov in obračunane akontacije dohodnine ali sorazmernega
dela davka iz letne odmere dohodnine od dohodka iz dejavnosti,se kot njen letni
dohodek šteje 75 % bruto minimalne
plače pomnožene z 12.
16. člen
(dohodek iz kmetijske dejavnosti)
(1) V letni dohodek iz kmetijske dejavnosti osebe se
šteje dohodek iz osnovne kmetijske in osnovne gozdarske dejavnosti, dohodek iz
druge kmetijske dejavnosti in dohodek iz dopolnilne dejavnosti na kmetiji
znižan za prispevke za socialno varnost, normirane stroške in davke, glede na
dohodek iz kmetijske dejavnosti.
(2) Kot dohodek iz osnovne kmetijske in osnovne
gozdarske dejavnosti osebe se šteje dohodek, od katerega se v skladu z zakonom,
ki ureja dohodnino, obračunava akontacija dohodnine od dohodka iz osnovne
kmetijske in osnovne gozdarske dejavnosti.
(3) Kot dohodek iz druge kmetijske dejavnosti se šteje
dohodek iz 22. točke prvega odstavka 12. člena ZUPJS.
(4) Kot dohodek iz dopolnilne dejavnosti na kmetiji, se
šteje dohodek, od katerega se obračunava akontacija dohodnine od dohodka iz te
dejavnosti.
(5) Mesečni dohodek iz kmetijske dejavnosti se izračuna
tako, da se letni dohodek iz kmetijske dejavnosti deli z 12.
17. člen
(upoštevanje dohodka iz kmetijske dejavnosti)
(1) Če letni dohodek iz kmetijske dejavnosti ustvarja
več solastnikov, uporabnikov ali uživalcev zemljišča, ki sestavljajo eno
gospodinjstvo, vendar se kot osebe pri uveljavljanju pravice iz javnih sredstev
vse ne upoštevajo pri ugotavljanju materialnega položaja, se izračuna
sorazmerni del letnega dohodka iz kmetijske dejavnosti za osebe, ki se
upoštevajo pri ugotavljanju materialnega položaja.
(2) Sorazmerni del letnega dohodka iz kmetijske
dejavnosti oseb, ki se pri ugotavljanju materialnega položaja upoštevajo, se
izračuna tako, da se letni dohodek iz kmetijske dejavnosti vseh oseb deli s
številom oseb, ki so starejše od 15 let, in nato pomnoži s številom oseb,
ki so starejše od 15 let in se pri ugotavljanju materialnega položaja
upoštevajo.
(3) Kot dohodek se letni dohodek iz kmetijske dejavnosti
pripiše osebi, ki je invalidsko in pokojninsko zavarovana kot oseba, kateri
opravljanje kmetijske dejavnosti predstavlja edini in glavni poklic, v enakem
delu glede na število teh oseb, ki se pri upravičenosti upoštevajo.
(4) Če oseba iz prejšnjega odstavka izkazuje mesečni
dohodek iz kmetijske dejavnosti, znižan za eno dvanajstino vsote iz prispevkov
za socialno varnost, normiranih stroškov in akontacijo dohodnine ali
sorazmernega dela davka iz letne odmere dohodnine, glede na dohodek iz
kmetijske dejavnosti, nižji od višine bruto minimalne plače, se kot njen letni
dohodek iz kmetijske dejavnosti šteje 75 % bruto minimalne plače pomnožene z
12.
(5) Če med osebami, ki se upoštevajo pri ugotavljanju
materialnega položaja, ni oseb iz tretjega odstavka tega člena, se letni
dohodek iz kmetijske dejavnosti pripiše osebam, ki se štejejo za odrasle osebe
po zakonu, ki ureja socialnovarstvene prejemke, v enakem delu.
18. člen
(upoštevanje dohodka iz dejavnosti in dohodka iz kmetijske
dejavnosti)
Če oseba izkazuje mesečni dohodek, ki je vsota mesečnega dohodka
iz kmetijske dejavnosti in dohodka iz dejavnosti ter je ta vsota po znižanju za
eno dvanajstino vsote iz prispevkov za socialno varnost, normiranih stroškov in
akontacije dohodnine ali sorazmernega dela davka iz letne odmere dohodnine
nižja od višine bruto minimalne plače, se kot njen letni dohodek iz dejavnosti
šteje 75 % bruto minimalne plače, pomnožen z 12.
19. člen
(veljavnost)
Ta pravilnik začne veljati 1. januarja 2012.
Št. 0072-27/2011
Ljubljana, dne 20. oktobra 2011
EVA 2011-2611-0025
dr. Ivan Svetlik l.r.
Minister za delo, družino in socialne zadeve

Priloga:
Način izračuna dohodkov iz odločbe o odmeri dohodnine ali informativnega
izračuna