1. člen
Pravilnik o vsebini in obliki diplom ter potrdil o
izobraževanju na Fakulteti za tehnologijo polimerov (v nadaljevanju: pravilnik)
določa obliko, vsebino in postopek za izdajo diplom, potrdil o opravljenem
izpopolnjevanju po študijskem programu za izpopolnjevanje in potrdil o drugih
oblikah izobraževanja na samostojnem visokošolskem zavodu.
2. člen
Fakulteta za tehnologijo polimerov (v nadaljevanju: FTPO)
izdaja naslednje diplome in potrdila o izobraževanju:
-       
diplome,
-       
dvojnike diplom in
-       
potrdila o opravljenih izpopolnjevanjih po študijskih programih za
izpopolnjevanje.
Listine navedene v prvem odstavku tega člena so javne
listine.
Javne listine so tudi potrdila o opravljenih izpitih, ki jih
študentom ali diplomantom izda FTPO.
FTPO izdaja potrdila o različnih oblikah neformalnega izobraževanja.
3. člen
Diploma se izda po opravljenih obveznostih študijskega
programa za pridobitev izobrazbe na posebnem papirju s suhim žigom FTPO.
Sestavni del diplome je »priloga k diplomi«. Sestavine
obrazca »Priloga k diplomi« določa Pravilnik o prilogi k diplomi (Uradni list
RS, št. 56/07 – s spremembami).
4. člen
FTPO podeljuje diplome o zaključenih študijskih programih prve
stopnje (visokošolski strokovni študijski program) in druge stopnje (magistrski
študijski programi).
5. člen
Diploma vsebuje:
-       
polno ime samostojnega visokošolskega zavoda (FTPO), na kateri je študij
potekal,
-       
ime akreditiranega študijskega programa ter smer oziroma področje, kadar
ima študijski program več smeri ali področij,
-       
stopnjo pridobljene izobrazbe,
-       
pridobljen strokovni naslov,
-       
ime in priimek kandidata ter datum in kraj njegovega rojstva.
Diploma ima zaporedno številko, datum diplomiranja, datum izdaje,
pečat FTPO ter podpis dekana FTPO.
Diploma o strokovnem magisteriju vsebuje poleg podatkov iz
prvega in drugega odstavka tega člena tudi naslov magistrskega dela in datum
njegovega zagovora.
Dimenzije diplome so: zaprti format ima dimenzijo 215 mm
x 305 mm, odprti format pa 430 mm x 305 mm.
6. člen
Po opravljenih obveznostih na akreditiranem študijskem
programu za izpopolnjevanje, ki ga izvaja FTPO, izda FTPO kandidatu potrdilo.
Potrdilo, ki je natisnjeno na papirju z znakom FTPO, vsebuje:
-       
ime in priimek kandidata,
-       
datum in kraj njegovega rojstva,
-       
naziv programa in njegovo trajanje, izvajalca programa, lahko pa
pridobljene kompetence,
-       
zaporedno številko,
-       
datum izdaje,
-       
žig fakultete.
Potrdilo ima podpis dekana FTPO.
7. člen
Vse diplome in potrdila, ki jih izda FTPO, so sestavljena v
slovenskem jeziku.
Priloga k diplomi, ki je sestavni del diplome, je sestavljena
v slovenskem in angleškem jeziku. Vsebino priloge k diplomi določi minister,
pristojen za visoko šolstvo.
8. člen
FTPO izda potrdilo o zaključenih oblikah neformalnega
izobraževanja. Potrdilo podpiše dekan FTPO. Tako potrdilo ni javna listina.
Potrdilo, ki je natisnjeno na papirju z znakom FTPO, vsebuje:
-       
ime in priimek kandidata,
-       
podatke o vsebini, trajanju in izvajalcih izobraževanja, lahko pa tudi
podatke o pridobljenih znanjih in kreditnih točkah (ECTS), če je program
ovrednoten s kreditnimi točkami (ECTS),
-       
datum izdaje,
-       
žig fakultete.
Potrdilo o zaključenih oblikah neformalnega izobraževanja, ki
vsebuje podatke o pridobljenih znanjih in kreditnih točkah (ECTS), če je
program ovrednoten s kreditnimi točkami (ECTS), vsebuje poleg podatkov iz
prvega in drugega odstavka tega člena tudi datum in kraj rojstva kandidata.
Potrdilo ima podpis dekana FTPO in izvajalca neformalnega izobraževanja.
9. člen
O izdanih diplomah in potrdilih FTPO vodi posebno evidenco v
skladu z zakonom in posebnimi predpisi.
10. člen
Če se pojavi utemeljen sum, da imetnik diplome ali potrdila ni
opravil s študijskim programom predpisanih obveznosti, uvede FTPO skladno z
veljavnimi predpisi ustrezne postopke.
11. člen
FTPO izda dvojnik diplome diplomantu, ki je ustrezno
preklical izgubljeno, uničeno ali odtujeno diplomo, če je iz evidence, ki jo vodi
FTPO, razvidno, da mu je bil po končanih študijskih obveznostih izdan izvirnik
diplome.
Dvojnik diplome se izda na papirju, ki se v danem trenutku
uporablja za izdajo diplom FTPO, s tem, da je v gornjem desnem kotu na prvi
strani napisano, da gre za dvojnik.
Na prvi strani dvojnika diplome se z izjemo zaporedne
številke navedejo podatki, ki jih mora po tem pravilniku vsebovati diploma, s
tem, da se namesto lastnoročnega podpisa pri podpisniku zapiše »l.r.«.
Na hrbtni strani dvojnika diplome dekan FTPO podpiše klavzulo
o skladnosti podatkov dvojnika diplome s podatki evidence, na temelju katere se
dvojnik diplome izdaja. Na hrbtni strani dvojnika diplome se odtisne pečat
FTPO.
V evidenco o izdanih diplomah se vpiše podatek o izdanem dvojniku
diplome, skupaj s podatki o preklicu izvirnika.
12. člen
Ta pravilnik začne veljati naslednji dan po objavi v Uradnem listu
Republike Slovenije.
Z dnem objave tega pravilnika v Uradnem listu Republike
Slovenije preneha veljati Pravilnik o vsebini in obliki diplom ter potrdil o
izobraževanju na Fakulteti za tehnologijo polimerov z dne, 18. 2. 2011.
v. d. dekana
doc. dr. Thomas Jürgen Friedrich Wilhelm l.r.