1. člen
(1) Ta odredba določa višino zavarovalne vsote za invalidsko
in nezgodno zavarovanje delavcev iz prvega odstavka 214. člena zakona o
letalstvu (Uradni list RS, št. 18/01). 
(2) Delavci iz prejšnjega odstavka so v državni upravi
zaposleni poklicni in prometni piloti z ratingom oziroma pooblastilom
inštruktorja ali učitelja letenja, če je to zahtevano s sistemizacijo, delavci
v preiskovalnem organu za preiskovanje letalskih nesreč in incidentov, delavci
tehničnih služb Uprave Republike Slovenije za civilno letalstvo (v nadaljnjem
besedilu: uprava), ki opravljajo delo na terenu, delavci Sektorja za varnost in
letalske standarde v upravi, ki opravljajo delo na terenu ter letalski
inšpektorji.
2. člen
Zavarovalna vsota iz prejšnjega člena se določi za
posameznega delavca iz prejšnjega člena (v nadaljnjem besedilu: delavec) v
višini: 
-       
2,000.000 tolarjev za primer smrti zaradi nezgode in 
-       
4,000.000 tolarjev za primer invalidnosti.
3. člen
Predstojnik proračunskega uporabnika, pri katerem je zaposlen
delavec (v nadaljnjem besedilu: organ), sklene pogodbo o zavarovanju z
zavarovalnico.
4. člen
(1) Plačilo mesečne oziroma letne zavarovalne premije po tej
odredbi krije organ. 
(2) Predstojnik organa izda delavcu odločbo o plačilu
zavarovanja po tej odredbi.
5. člen
(1) V primeru, da je delavec za čas od dneva uveljavitve
zakona o letalstvu do dneva uveljavitve te odredbe, to je za čas od 13. aprila
2001 dalje, že imel sklenjeno pogodbo o zavarovanju, ki zajema nezgodno in
invalidsko zavarovanje oziroma je v navedenem obdobju sklenil tako pogodbo, je
upravičen do povračila sorazmernega dela stroškov takega zavarovanja v skladu z
drugim odstavkom tega člena. 
(2) Predstojnik organa izda delavcu odločbo o povračilu
sorazmernega dela stroškov nezgodnega in invalidskega zavarovanja iz prejšnjega
odstavka, ki zajema kritje stroškov invalidskega in nezgodnega zavarovanja do
višine, določene s to odredbo, na podlagi specificiranega zahtevka, ki ga
delavec predloži organu skupaj z vsemi dokazili, iz katerih je razvidno
upravičenje do povračila navedenih stroškov.
6. člen
Ta odredba začne veljati petnajsti dan po objavi v Uradnem
listu Republike Slovenije.
Št. 2630-9/2001
Ljubljana, dne 12. decembra 2001.
Jakob Presečnik l. r. 
Minister 
za promet
Soglašam!
mag. Anton Rop l. r. 
Minister 
za finance