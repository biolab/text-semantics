1. člen
Na osnovi izračuna Davčne uprave Republike Slovenije –
Davčnega urada v Kopru je za leto 1999 sprejet finančno ovrednoten program za
proračunsko postavko 2557 – Podpore morskim ribičem.
2. člen
Poravnava se razlika za vse ribiče z veljavnim ribolovnim
dovoljenjem med osnovo, ki je zakonsko določena za plačevanje prispevkov za
kmete in osnovo, ki je v veljavi za samostojne podjetnike, kamor se štejejo
tudi morski ribiči.
3. člen
Do poravnave dela prispevkov iz državnega proračuna so
upravičeni ribiči, ki so predhodno poravnali obveznosti za obdobje 1. 11. 1998
do 31. 7. 1999 po osnovi, ki velja za kmete.
4. člen
Do subvencioniranja dela prispevkov za socialno varnost iz
proračuna imajo pravico vsi tisti ribiči, ki so v zadnjih dveh letih
pridobivali dohodek iz dejavnosti morskega ribištva. Podlaga za ta kriterij so
podatki Davčnega urada v Kopru.
5. člen
Ta odredba začne veljati naslednji dan po objavi v Uradnem
listu Republike Slovenije.
Št. 321-14-44/99
Ljubljana, dne 3. avgusta 1999.
Ciril Smrkolj l. r. 
Minister 
za kmetijstvo, gozdarstvo 
in prehrano
 