1. člen
S to uredbo se sprejmejo prostorski ureditveni pogoji za
sanacijo degradiranega prostora občine Sevnica (v nadaljevanju: akt
legalizacije), ki jih je izdelal Savaprojekt Krško pod številko projekta PUP
32/94.
2. člen
Splošni podatki o aktu legalizacije, vsebinsko kazalo o vseh
sestavinah akta legalizacije, skupna obrazložitev oziroma utemeljitev akta
legalizacije, pregledna karta občine z označeno razvrstitvijo posegov,
evidentiranih po 11. členu zakona o spremembah in dopolnitvah zakona o urejanju
naselij in drugih posegov v prostor, vsa potrebna soglasja organov in organizacij,
ki so dali pogoje k tem posegom, projektne rešitve sanacij ter ocene prispevkov
vsakega posega k stroškom za pripravo in opremljanje stavbnih zemljišč, so
sestavni del te uredbe in so na vpogled pri upravnem organu občine Sevnica,
pristojnem za urejanje prostora.
3. člen
Meja območja, ki ga obravnava akt legalizacije, se določi po
naslednjih, parcelah in sicer: 
k.o. CIRNIK: 140; 
k.o. KRSINJI VRH: 1199/2; 
k.o. PIJAVICE: 705; 
k.o. PODGORJE: 404/4; 
k.o. TRŽIŠČE: 1983, 2038/2, 1171, 
ki so sestavni del tega območja.
4. člen
Funkcija območja s pogoji za izrabo in kvaliteto graditve ali
drugega posega v prostor, pogoji za urbanistično, arhitektonsko in krajinsko
oblikovanje ter drugi pogoji, pomembni za izvedbo akta legalizacije, so
sestavni del te uredbe in so razvidni za vsak poseg ali skupine posegov posebej
iz projektnih rešitev sanacije kot sestavni del akta legalizacije, ki je na
vpogled pri upravnem organu občine Sevnica, pristojnem za urejanje prostora.
5. člen
Nadzor nad izvajanjem te uredbe opravlja organ urbanistične
inšpekcije.
6. člen
Ta uredba začne veljati petnajsti dan po objavi v Uradnem
listu Republike Slovenije.
Št. 350-01/94-5/4-8
Ljubljana, dne 29. septembra 1994.
Vlada Republike Slovenije
dr. Janez Drnovšek I. r.
Predsednik