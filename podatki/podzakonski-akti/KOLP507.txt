1. člen
Pogodbene stranke soglašajo, da se za namen rešitve kadrovske
problematike pri delodajalcu skladno v času od 26. 6. 2018 do 31. 12.
2018 namesto 5. točke II. poglavja Kolektivne pogodbe javnega zavoda RTV
Slovenija (reševanje problema morebitnih presežkov delavcev: začasni presežki,
trajni presežki, kriteriji za ohranitev zaposlitve) glede določitve višine
odpravnine neposredno uporablja 108. člen ZDR-1, pri čemer višina odpravnine ne
sme presegati 10-kratnika osnove iz prvega odstavka 108. člena ZDR-1.
2. člen
(popravek šifre)
Popravi se šifra delovnega mesta »Scenograf« z zaporedno številko
134 iz 2. člena Aneksa h Kolektivni pogodbi javnega zavoda RTV Slovenija
(Uradni list RS, št. 69/08), in sicer tako, da se šifra »G027042« nadomesti z
»G017042«.
3. člen
Aneks št. 5 začne veljati naslednji dan po objavi v Uradnem listu
Republike Slovenije, uporablja pa se od 26. 6. 2018.
Za delodajalsko stran:
Radiotelevizija Slovenija, javni zavod
Igor Kadunc l.r.
generalni direktor
Za delojemalsko stran:
Sindikat delavcev radiodifuzije Slovenije
Tom Zalaznik l.r.
predsednik
Sindikat kulturnih in umetniških
ustvarjalcev Radiotelevizije Slovenija
Peter Kosmač l.r.
Predsednik
Na podlagi X. poglavja Kolektivne pogodbe JZ RTV
Slovenija podajajo podpisniki naslednjo
RAZLAGO ANEKSA   št. 5
h Kolektivni pogodbi javnega zavoda RTV Slovenija
Podpisniki se strinjajo, da se Aneks št. 5 razlaga tako, da
se za določitev višine odpravnine namesto določil v Kolektivni pogodbi javnega
zavoda Radiotelevizije Slovenija uporabljajo določila Zakona o delovnih
razmerjih (Uradni list RS, št. 21/13 s spremembami) neposredno in sicer v
delu, kjer določa osnovo za izračun odpravnine (prvi odstavek 108. člena
ZDR-1), višino odpravnine (drugi odstavek 108. člena) ter tretji odstavek
108. člena ZDR-1.
Podpisniki se prav tako strinjajo, da se Aneks št. 5
uporablja samo v letu 2018 ter za namen rešitve kadrovske problematike
Radiotelevizije Slovenija.
Za delodajalsko stran:
Radiotelevizija Slovenija, javni zavod
Igor Kadunc l.r.
generalni direktor
Za delojemalsko stran:
Sindikat delavcev radiodifuzije Slovenije
Tom Zalaznik l.r.
predsednik
Sindikat kulturnih in umetniških
ustvarjalcev Radiotelevizije Slovenija
Peter Kosmač l.r.
predsednik