1. člen
S tem pravilnikom se sprejme gozdnogospodarski načrt gozdnogospodarske
enote Lenart v Slovenskih goricah (2018–2027) št. 12–04/18 z dne
18. 9. 2018, ki ga je za obdobje od 1. januarja 2018 do
31. decembra 2027 izdelal Zavod za gozdove Slovenije, Območna enota
Maribor.
2. člen
Gozdnogospodarska enota Lenart v Slovenskih goricah, ki meri
20.455,59 ha, se nahaja v gozdnogospodarskem območju Maribor, v občinah
Benedikt, Cerkvenjak, Lenart, Sveta Ana, Sveta Trojica v Slovenskih goricah in
Sveti Jurij v Slovenskih goricah, oziroma v katastrskih občinah Spodnji
Žerjavci, Zgornji Žerjavci, Jurovski dol, Partinje, Varda, Lenart v Slovenskih
goricah, Spodnji Porčič, Radehova, Zamarkova, Močna, Vinička vas, Zgornja
Voličina, Spodnja Voličina, Šetarova, Nadbišec, Zavrh, Črmljenšak, Straže,
Rogoznica, Selce, Drvanja, Ihova, Trije kralji, Trotkova, Benedikt, Spodnja
Ročica, Brengova, Cogetinci, Cerkvenjak, Andrenci, Župetinci, Smolinci, Čagona,
Lokavec, Rožengrunt, Zgornja Ščavnica, Spodnji Dražen vrh, Ledinek, Kremberk,
Krivi vrh, Zgornja Ročica, Žice, Spodnji Porčič, Zgornji Porčič, Stari Porčič,
Gradišče v Slovenskih goricah, Zgornje Verjane, Osek, Spodnje Verjane, Spodnja
Senarska, Zgornja Senarska, Gočova, Nadbišec, Žitence, Spodnji Gasteraj,
Srednji Gasteraj, Zgornji Gasteraj, Malna, Jurovski dol, Partinje in Varda.
3. člen
V gozdnogospodarski enoti Lenart v Slovenskih goricah je
1. januarja 2018 ugotovljeno naslednje stanje gozdov:
1.     
lastništvo: 91,4 % zasebnih gozdov v lasti fizičnih ali pravnih oseb ter
8,6 % državnih gozdov;
2.     
površina: 5.516,81 ha, od katere je 5.281,61 ha večnamenskih gozdov, ter
235,20 ha gozdov s posebnim namenom, v katerih so ukrepi dovoljeni;
3.     
lesna zaloga: 339,1 m3/ha, od tega 77,0 m3/ha
iglavcev in 262,1 m3/ha listavcev;
4.     
tekoči letni prirastek: 9,50 m3/ha, od tega 1,77 m3/ha
iglavcev in 7,73 m3/ha listavcev.
4. člen
(1) V gozdnogospodarskem načrtu gozdnogospodarske enote
Lenart v Slovenskih goricah (2018–2027) je ob upoštevanju usmeritev iz
gozdnogospodarskega načrta gozdnogospodarskega območja Maribor, izdelanega za
obdobje od 1. januarja 2011 do 31. decembra 2020, ugotovljenega
stanja gozdov, analize preteklega gospodarjenja, zakonitosti razvoja gozdov in
pridobljenih spoznanj pri spremljanju razvoja gozdov v gozdnogospodarski enoti
Lenart v Slovenskih goricah določeno, da so najbolj poudarjene funkcije gozdov,
ki določajo način gospodarjenja z gozdom:
-       
proizvodne funkcije na površini 5.101,30 ha ter
-       
ekološke funkcije na površini 90,89 ha.
(2) Na podlagi funkcij gozdov in njihovega ovrednotenja
so v gozdnogospodarskem načrtu gozdnogospodarske enote Lenart v Slovenskih
goricah (2018–2027) določeni cilji gospodarjenja z gozdom in gozdnim prostorom
ter usmeritve za njihovo doseganje.
5. člen
(1) Na podlagi ciljev in usmeritev iz drugega odstavka
prejšnjega člena so v gozdnogospodarski enoti Lenart v Slovenskih goricah za
obdobje od 1. januarja 2018 do 31. Decembra 2027 določeni naslednji
ukrepi:
1.     
najvišji možni posek v višini 372.218 m3, od tega
82.211 m3 iglavcev in 290.007 m3 listavcev;
2.     
gojitvena dela, potrebna za ohranitev in razvoj gozdov, na dejanski
površini 146,3 ha;
3.     
nega drogovnjaka na površini 4,95 ha;
4.     
zaščita s 13.800 količki ali tulci;
5.     
zaščita s 670 m ograje;
6.     
vzdrževanje 3,05 ha grmišč in 1,07 ha travinj;
7.     
32,25 dneva vzdrževanja vodnih površin;
8.     
32,51 dneva sadnje plodonosnega drevja ter
9.     
15 dni postavitve valilnic in drugih del.
(2) V gozdnogospodarskem načrtu gozdnogospodarske enote
Lenart v Slovenskih goricah (2018–2027) so določeni ukrepi in načini njihove
izvedbe tudi na ravneh rastiščnogojitvenih razredov in odsekov.
6. člen
Pri izdelavi gozdnogojitvenih načrtov za posamezne ekosisteme
in njihove dele v gozdnogospodarski enoti Lenart v Slovenskih goricah v obdobju
od uveljavitve tega pravilnika do 31. decembra 2027 se morajo upoštevati
cilji, usmeritve in ukrepi, določeni v gozdnogospodarskem načrtu gozdnogospodarske
enote Lenart v Slovenskih goricah (2018–2027).
7. člen
Po en izvod gozdnogospodarskega načrta gozdnogospodarske enote
Lenart v Slovenskih goricah (2018–2027) je na vpogled na sedežu Zavoda za
gozdove Slovenije, Krajevne enote Maribor, Tyrševa 15, 2000 Maribor, na sedežu
Zavoda za gozdove Slovenije, Območne enote Maribor, Tyrševa 15, 2000 Maribor,
in na Ministrstvu za kmetijstvo, gozdarstvo in prehrano, Dunajska 22, 1000
Ljubljana, kjer se hrani tudi dokumentacija v zvezi s postopkom sprejemanja
gozdnogospodarskega načrta gozdnogospodarske enote Lenart v Slovenskih goricah
(2018–2027).
8. člen
Ta pravilnik začne veljati naslednji dan po objavi v Uradnem listu
Republike Slovenije.
Št. 007-265/2018
Ljubljana, dne 18. decembra 2018
EVA 2018-2330-0025
dr. Aleksandra Pivec l.r.
Ministrica
za kmetijstvo, gozdarstvo in prehrano