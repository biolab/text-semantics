1. člen
(vsebina)
Ta pravilnik določa vrste dejanskih rab dela stavbe in
njihove šifre, ki se vodijo v katastru stavb, ter vrste prostorov, ki pripadajo
delu stavbe, in njihove šifre, ki se vodijo v katastru stavb.
2. člen
(vrste dejanskih rab dela stavbe in njihove šifre)
Vrste dejanskih rab dela stavbe in njihove šifre, ki se
vodijo v katastru stavb, so v prilogi 1, ki je sestavni del tega pravilnika.
3. člen
(vrste prostorov, ki pripadajo delu stavbe, in njihove
šifre)
(1) Vrste prostorov, ki pripadajo delu stavbe, in
njihove šifre, ki se vodijo v katastru stavb, so v prilogi 2, ki je sestavni
del tega pravilnika.
(2) Način določitve vrst prostorov, ki pripadajo delu
stavbe, glede na dejansko rabo dela stavbe, površino in dejansko uporabo
prostorov je v prilogi 3, ki je sestavni del tega pravilnika.
PREHODNA IN KONČNA DOLOČBA
4. člen
(podatki o dejanskih rabah delov stavb, določenih pred
uveljavitvijo tega pravilnika)
V katastru stavb se do 31. julija 2019 poleg podatkov o
vrstah dejanskih rab dela stavbe iz 2. člena tega pravilnika in podatkov o
vrstah prostorov, ki pripadajo delu stavbe, iz 3. člena tega pravilnika,
vodijo tudi podatki o dejanskih rabah delov stavb, določeni v skladu z
metodološkim navodilom »Podrobnejša delitev dejanske rabe dela stavbe«,
objavljenim
na podlagi 79. člena Zakona o evidentiranju nepremičnin
(Uradni list RS, št. 47/06, 65/07 – odl. US, 79/12 – odl. US in 61/17 – ZAID),
ki je na dan uveljavitve tega pravilnika objavljeno na spletnih straneh Geodetske
uprave Republike Slovenije.
5. člen
(začetek veljavnosti in uporabe)
Ta pravilnik začne veljati petnajsti dan po objavi v Uradnem listu
Republike Slovenije, uporabljati pa se začne 22. novembra 2018.
Št. 007-128/2018
Ljubljana, dne 31. maja 2018
EVA 2018-2550-0045
Irena Majcen l.r.
Ministrica
za okolje in prostor

Priloga 1: Vrste
dejanskih rab dela stavbe in njihove šifre, ki se vodijo v katastru stavb
Priloga 2: Vrste
prostorov, ki pripadajo delu stavbe, in njihove šifre, ki se vodijo v katastru
stavb
Priloga 3: Način
določitve prostorov, ki pripadajo delu stavbe, glede na dejansko rabo dela
stavbe, površino in dejansko uporabo prostorov