1. člen
Ta pravilnik določa obliko in vsebino diplom, ki jih izdaja Fakulteta
za uporabne družbene študije v Novi Gorici in so javna listina. Diplomo dobi
študent/ka, ki opravi vse obveznosti po študijskem programu za pridobitev javno
veljavne izobrazbe.
2. člen
Fakulteta za uporabne družbene študije v Novi Gorici izdaja
naslednje vrste diplom o pridobljeni javno veljavni izobrazbi: diplomo o
pridobljeni univerzitetni izobrazbi I. stopnje, diplomo o magisteriju II.
stopnje in diplomo o doktoratu III. stopnje.
3. člen
Diploma se izdaja na posebnem, s slepim tiskom zaščitenem papirju.
Na papirju dimenzij 21 mm x 29,7 mm je v sredini zgornjega dela na modri
podlagi natisnjen znak Fakultete za uporabne družbene študije v Novi Gorici v
beli barvi.
Diplome o pridobljeni univerzitetni izobrazbi I. stopnje, diplomo
o magisteriju II. stopnje, diplomo o doktoratu III. Stopnje, vsebujejo: ime in
priimek kandidata/ke, datum rojstva, kraj rojstva, datum zaključka študija, ime
študijskega programa, strokovni naslov, znanstveni naslov, ki ga študent/ka
pridobi z zaključenim študijem, zaporedno številko diplome, datum in kraj
izdaje, pečat Fakultete za uporabne družbene študije v Novi Gorici in podpis
dekana/dekanice.
4. člen
Sestavni del diplome je tudi »Priloga k diplomi«, ki vsebuje vse
zakonsko zahtevane informacije. Priloga vsebuje datum izdaje, pečat Fakultete
za uporabne družbene študije v Novi Gorici ter podpis dekana/dekanice Fakultete
za uporabne družbene študije v Novi Gorici. Vzorca diplome o pridobljeni dodiplomski
in podiplomski izobrazbi sta objavljena v prilogi tega sklepa in sta njegov
sestavni del.
5. člen
Ta pravilnik se objavi v Uradnem listu Republike Slovenije in
začne veljati na dan objave.
Št. 266/09
Nova Gorica, dne 8. septembra 2009
doc. dr. Matevž Tomšič l.r.
Dekan

Priloga
1: Diploma o pridobljeni izobrazbi za bolonjske programe