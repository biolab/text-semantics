1. člen
(vsebina in področje uporabe)
(1) Ta uredba določa načine in ukrepe za izpolnjevanje
ter preverjanje izpolnjevanja obveznosti distributerjev goriv glede dajanja
biogoriv in drugih obnovljivih virov energije za promet na trg.
(2) Ta uredba se ne uporablja za kerozin kot gorivo za
zračna vozila in za goriva za plovila na morju.
2. člen
(prenos predpisov Evropske unije)
S to uredbo se v pravni red Republike Slovenije delno
prenašata:
-       
Direktiva 2009/28/ES Evropskega parlamenta in Sveta z dne
23. aprila 2009 o spodbujanju uporabe energije iz obnovljivih virov,
spremembi in poznejši razveljavitvi direktiv 2001/77/ES in 2003/30/ES
(UL L št. 140 z dne 5. 6. 2009, str. 16, v nadaljnjem
besedilu: Direktiva 2009/28/ES) in
-       
Direktiva (EU) 2015/1513 Evropskega parlamenta in Sveta z dne
9. septembra 2015 o spremembi Direktive 98/70/ES o kakovosti motornega
bencina in dizelskega goriva ter spremembi Direktive 2009/28/ES o spodbujanju
uporabe energije iz obnovljivih virov (UL L št. 239 z dne 15. 9. 2015,
str. 1, v nadaljnjem besedilu: Direktiva (EU) 2015/1513).
3. člen
(pomen izrazov)
Izrazi, uporabljeni v tej uredbi, imajo naslednji pomen:
a)    
»biogorivo« je tekoče ali plinasto gorivo, namenjeno uporabi v prometu
in proizvedeno iz biomase;
b)    
»biološki odpadki« so biorazgradljivi odpadki z vrtov in iz parkov,
živilski in kuhinjski odpadki iz gospodinjstev, restavracij, gostinske
dejavnosti in trgovin na drobno ter primerljivi odpadki iz obratov za predelavo
hrane;
c)    
»biomasa« je biološko razgradljiva frakcija proizvodov, ostankov in
odpadkov biološkega izvora iz kmetijstva (vključno z rastlinskimi in živalskimi
substancami), gozdarstva in z njim povezanih proizvodnih dejavnosti, vključno z
ribištvom in ribogojstvom, ter biološko razgradljiva frakcija industrijskih in
komunalnih odpadkov;
č)    »distributer goriv« je pravna oseba ali samostojni podjetnik
posameznik, ki proda končnemu uporabniku gorivo, biogorivo, mešanico obeh vrst
goriv, vodika iz obnovljivih virov ali električno energijo za uporabo v
prometu. Za distributerja se štejejo tudi proizvajalec goriva, biogoriva,
mešanice obeh vrst goriv, vodika iz obnovljivih virov ali električne energije,
njihov uvoznik iz tretjih držav ali njihov pridobitelj v državah članicah
Evropske unije, če ga uporabi sam kot končni uporabnik;
d)    
»gorivo« je tekoče ali plinasto gorivo fosilnega izvora, namenjeno
uporabi v prometu;
e)    
»lesna celuloza« je material, sestavljen iz lignina, celuloze in
hemiceluloze, kot so biomasa, pridobljena iz gozdov, gozdne energijske
poljščine ter ostanki in odpadki iz gozdarstva;
f)     
»neskladno biogorivo« je biogorivo, ki ne izpolnjuje trajnostnih meril,
določenih s predpisom, ki ureja trajnostna merila za biogoriva in emisijo
toplogrednih plinov v življenjskem ciklu goriv v prometu;
g)    
»neživilska celuloza« pomeni surovine, ki so pretežno sestavljene iz
celuloze in hemiceluloze ter imajo nižjo vsebnost lignina kot lesna celuloza;
vključuje ostanke poljščin, ki se uporabljajo za živila in krmo (kot so slama,
koruzna stebla, ličje in lupine), travnate energijske poljščine z nizko
vsebnostjo škroba (kot so ljuljka, proso, miskant in navadna kanela ter
pokrovne poljščine pred glavnimi poljščinami in za njimi), industrijske ostanke
(vključno z ostanki poljščin, ki se uporabljajo za živila in krmo, potem ko so
bili izločeni rastlinska olja, sladkorji, škrob in proteini) in materiale iz
bioloških odpadkov;
h)    
»obnovljivo tekoče in plinasto gorivo nebiološkega izvora, namenjeno
uporabi v prometu« je tekoče ali plinasto gorivo, ki ni biogorivo in katerega
energijska vsebnost izhaja iz obnovljivih virov energije, ki ni biomasa, ter se
uporablja v prometu;
i)      
»obnovljivi viri energije v prometu« so biogoriva, električna energija
iz obnovljivih virov energije, vodik iz obnovljivih virov energije in drugi
obnovljivi viri energije;
j)      
»odpadki« so odpadki, kot so opredeljeni v Uredbi o odpadkih (Uradni
list RS, št. 37/15 in 69/15);
k)    
»poljščine z visoko vsebnostjo škroba« so žitarice (ne glede na to, ali
se uporabijo zrna ali cela rastlina, kot v primeru silažne koruze), gomoljnice
in korenovke (kot so krompir, topinambur, sladki krompir, maniok in jam) ter
stebelne gomoljnice (kot sta kolokazija in malanga);
l)      
»promet« obsega vsa cestna vozila in necestno mobilno mehanizacijo,
vključno s tirnimi vozili, plovili za celinske plovne poti in plovili za
rekreacijo, ko niso na morju, zračnimi vozili na letalski bencin ter
kmetijskimi in gozdarskimi traktorji;
m)   
»skladno biogorivo« je biogorivo, ki izpolnjuje trajnostna merila,
določena s predpisom, ki ureja trajnostna merila za biogoriva in emisijo
toplogrednih plinov v življenjskem ciklu goriv v prometu.
4. člen
(obveznosti distributerjev)
Distributer goriv mora pri prodaji goriv in električne
energije za uporabo v prometu v posameznem koledarskem letu dosegati energijski
delež obnovljivih virov energije v prometu, kot je določen z Akcijskim načrtom
za obnovljive vire energije za obdobje 2010–2020, pri čemer so skupni
energijski deleži obnovljivih virov energije v prometu po posameznih letih
naslednji:
-       
v letu 2017 – najmanj 6,20 %,
-       
v letu 2018 – najmanj 7,00 %,
-       
v letu 2019 – najmanj 8,40 %,
-       
v letu 2020 – najmanj 10,00 %,
-       
v letu 2021 – najmanj 10,00%.
5. člen
(načini za dosego energijskega deleža obnovljivih virov
energije v prometu)
Energijski delež obnovljivih virov energije v prometu iz
prejšnjega člena distributer goriv doseže s prodajo:
-       
skladnih biogoriv;
-       
električne energije iz obnovljivih virov;
-       
vodika iz obnovljivih virov in
-       
kombinacije goriv iz prejšnjih alinej.
6. člen
(izračun energijskega deleža obnovljivih virov energije v
prometu)
(1) Energijski delež obnovljivih virov energije v
prometu (v nadaljnjem besedilu: OVE-P) se izračuna kot količnik med energijo iz
obnovljivih virov energije (v nadaljnjem besedilu: OVE), porabljeno v prometu,
in energijo, porabljeno v prometu, po naslednji enačbi:
pri čemer je:
-       
»energija iz OVE, porabljena v prometu«, izražena v joulih (J) oziroma
desetiškem večkratniku in opredeljena kot vsota naslednjih elementov:
- 
skladnih biogoriv, porabljenih v prometu,
- 
električne energije, proizvedene iz obnovljivih virov in porabljene v
prometu,
- 
vodika iz obnovljivih virov, porabljenega v prometu;
-       
»energija, porabljena v prometu«, izražena v joulih (J) oziroma
desetiškem večkratniku in opredeljena kot vsota naslednjih elementov:
-       
motornega in letalskega bencina, porabljenega v prometu;
-       
dizla, porabljenega v cestnem in železniškem prometu;
-       
biogoriv, porabljenih v cestnem in železniškem prometu;
-       
vodika iz obnovljivih virov, porabljenega v prometu;
-       
električne energije, porabljene v prometu, vključno z električno
energijo, porabljeno za proizvodnjo obnovljivih tekočih in plinastih goriv
nebiološkega izvora, namenjenih uporabi v prometu.
(2) Energija, porabljena v prometu, ne vključuje
utekočinjenega naftnega plina (UNP), kerozina za letalski promet ali drugega
goriva, ki se uporablja za mednarodno plovbo.
(3) Pri izračunu energijskega deleža biogoriv in goriv
se uporabljajo energijske vrednosti, ki jih določa predpis, ki določa
trajnostna merila za biogoriva in emisijo toplogrednih plinov v življenjskem
ciklu goriv v prometu.
7. člen
(ukrepi za dosego energijskega deleža obnovljivih virov
energije v prometu)
(1) Pri izračunu energijskega deleža električne
energije, pridobljene iz obnovljivih virov energije in porabljene v prometu, se
uporabi povprečni energijski delež električne energije iz obnovljivih virov v
državi ali Evropski uniji, izmerjen v drugem letu pred letom, za katero se
energijski delež določa. Pri izračunu energijskega deleža porabe električne
energije iz obnovljivih virov v železniškem prometu se energijska vrednost
dovedene električne energije iz obnovljivih virov energije množi s
faktorjem 2,5. Pri izračunu energijskega deleža porabe električne energije
iz obnovljivih virov energije v električnih cestnih vozilih se energijska
vrednost dovedene električne energije iz obnovljivih virov energije množi s
faktorjem 5.
(2) Ne glede na prejšnji odstavek se lahko za izračun
energijskega deleža električne energije, pridobljene iz obnovljivih virov
energije in porabljene v prometu, upošteva količina električne energije, za
katero so pridobljena potrdila o izvoru.
(3) Pri izračunu energijskega deleža biogoriv se
energijska vrednost biogoriv, proizvedenih iz surovin, navedenih v
Prilogi I, ki je sestavni del te uredbe, množi s faktorjem 2.
8. člen
(biogoriva, proizvedena na kmetijskih zemljiščih)
(1) Največji skupni energijski delež biogoriv in drugih
tekočih biogoriv, proizvedenih iz žitaric in drugih poljščin z visoko
vsebnostjo škroba, rastlin za pridelavo sladkorja, oljnic ter iz poljščin, ki
se na kmetijskih zemljiščih pridelujejo kot glavne poljščine predvsem za
energetske namene, leta 2020 ne sme presegati 7 % končne porabe energije v
državi v prometu.
(2) Biogoriva, proizvedena iz surovin, navedenih v
Prilogi I k tej uredbi, se ne štejejo v največji skupni energijski delež
biogoriv in drugih tekočih biogoriv iz prejšnjega odstavka.
9. člen
(poročanje in preverjanje izpolnjevanja obveznosti
distributerjev)
(1) Distributer goriv poroča ministrstvu, pristojnemu za
energijo, skladno s predpisom, ki ureja vrste in način posredovanja podatkov,
ki jih zagotavljajo izvajalci energetskih dejavnosti in drugi zavezanci.
(2) Ministrstvo, pristojno za energijo, na podlagi
poročila distributerja goriv iz prejšnjega odstavka preverja izpolnjevanje
obveznosti distributerjev glede doseganja energijskega deleža obnovljivih virov
energije v prometu iz 4. člena te uredbe.

Priloga
I: Energijska vrednost biogoriv, proizvedenih iz surovin

Uredba o obnovljivih virih energije v prometu
(Uradni list RS, št. 64/16) vsebuje naslednji končni določbi:
»10. člen
(prenehanje veljavnosti in
ustavitev postopkov)
(1) Z dnem uveljavitve te uredbe preneha veljati Uredba
o pospeševanju uporabe biogoriv in drugih obnovljivih goriv za pogon motornih
vozil (Uradni list RS, št. 103/07, 92/10 in 74/11).
(2) Z dnem uveljavitve te uredbe prenehajo veljati
odločbe o ugotovitvi izpolnjevanja obveznosti dajanja biogoriv na trg, ki so
bile izdane na podlagi 10. člena Uredbe o pospeševanju uporabe biogoriv in
drugih obnovljivih goriv za pogon motornih vozil (Uradni list RS,
št. 103/07, 92/10 in 74/11).
(3) Postopki ugotavljanja izpolnjevanja obveznosti
dajanja biogoriv na trg, začeti v skladu z Uredbo o pospeševanju uporabe
biogoriv in drugih obnovljivih goriv za pogon motornih vozil (Uradni list RS,
št. 103/07, 92/10 in 74/11), se z dnem uveljavitve te uredbe ustavijo.
11. člen
(uveljavitev uredbe)
Ta uredba začne veljati naslednji dan po objavi v Uradnem
listu Republike Slovenije, uporabljati pa se začne 1. julija 2017.«.

Uredba o dopolnitvi Uredbe o obnovljivih virih
energije v prometu (Uradni list RS, št. 31/21) vsebuje naslednjo končno določbo:
»KONČNA DOLOČBA
2. člen
(začetek veljavnosti)
Ta uredba začne veljati naslednji dan po objavi v Uradnem
listu Republike Slovenije.«.