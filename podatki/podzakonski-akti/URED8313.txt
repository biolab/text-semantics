1. člen
(vsebina koncesije)
Ta uredba je koncesijski akt, na podlagi katerega se podeli
koncesija za graditev krožno kabinskih žičnic med Bohinjsko Bistrico, Ravnami
in Sedlom pod Malim Vrhom ter Slatnikom (v nadaljnjem besedilu: koncesija):
-       
Badjura, predvidoma na zemljiških parcelah št.: 586/13, 626/1, 626/2,
626/3, 627, 774, 775, 777/1, 790/1, 790/2, 790/3, 790/4, 790/6, 791, 792,
793/2, 794/2, 1423/3, 1423/358, 1423/361, 1423/362, 1423/363, 1423/368, 1470/1,
1506, vse k. o. Bohinjska Bistrica, in 337/85, 339/1, 339/2, 355, vse k. o. Nemški
Rovt;
-       
Zois, predvidoma na zemljiških parcelah št.: 788, 789, 790/1, 790/5,
794/2, 795/1, 795/2, 796/3, 796/4, 797, 800/2, 801, 802, 804, 810/1, 1423/7,
1423/10, 1423/332, 1423/333, 1423/334, 1423/335, 1423/337, 1423/338, 1423/339,
1423/340, 1423/341, 1423/464, 1423/477, 1423/481, 1423/482, 1438/19, 1438/24,
1470/1, 1506, vse k. o. Bohinjska Bistrica;
-       
Ceconi, predvidoma na zemljiških parcelah št.: 577/41, 579/9, 580/17,
580/18, 580/21, 580/50, 580/51, 580/52, 580/68, 580/80, 584/3, 584/5, 584/7,
584/8, 586/13, 587/5, 587/6, 794/2, 1464/16, vse k. o. Bohinjska Bistrica.
2. člen
(vsebina vloge)
(1) Vloga za pridobitev koncesije vsebuje:
-       
navedbo organa, ki se mu pošilja vloga,
-       
zadevo,
-       
zahtevek oziroma predlog,
-       
navedbo morebitnega zastopnika ali pooblaščenca,
-       
firmo oziroma ime vlagatelja, prebivališče oziroma sedež vlagatelja
oziroma njegovega zastopnika ali pooblaščenca,
-       
navedbo predvidene lokacije žičniških naprav,
-       
navedbo tehničnih značilnosti žičniških naprav in zmogljivosti,
-       
namen uporabe in način obratovanja žičniških naprav,
-       
podatke v zvezi z ureditvijo smučarskih prog ali drugih rekreacijskih
oziroma turističnih površin ali objektov, vključno z njihovimi pomožnimi
objekti in napravami (npr. naprave za zasneževanje in podobno),
-       
podatke glede zagotavljanja varnosti pred snežnimi plazovi,
-       
izračun usklajenosti zmogljivosti žičniške naprave s prepustnostjo
pripadajočih smučarskih prog,
-       
investicijski načrt za gradnjo.
(2) Koncesionar mora vložiti vlogo za pridobitev koncesije iz
prejšnjega odstavka v 90 dneh od uveljavitve te uredbe.
3. člen
(pogoji za koncesionarja)
Koncesionar mora izpolnjevati naslednje pogoje:
-       
ima veljavno registracijo za opravljanje dejavnosti žičnic in vlečnic,
-       
ima poravnane vse davke, prispevke in druge obvezne dajatve,
-       
ni v postopku prisilne poravnave, stečaja ali likvidacije,
-       
je finančno in poslovno sposoben.
4. člen
(gradbeno dovoljenje za žičniško napravo)
Koncesionar lahko na podlagi podeljene koncesije pridobi
gradbeno dovoljenje za žičniške naprave in po pridobitvi dovoljenja za
obratovanje z njimi obratuje.
5. člen
(odločba o podelitvi koncesije)
(1) Na podlagi drugega odstavka 28. člena Zakona o žičniških
napravah za prevoz oseb (Uradni list RS, št. 126/03, 56/13, 33/14 in 200/20; v
nadaljnjem besedilu: zakon) se koncesija podeli brez javnega razpisa.
(2) Koncesija iz prejšnjega odstavka se podeli na podlagi
vloge upravičenca iz prvega odstavka 29. člena zakona z upravno odločbo, ki jo
izda Vlada Republike Slovenije.
6. člen
(koncesijsko obdobje)
(1) Koncesija se podeli za 40 let.
(2) Rok iz prejšnjega odstavka začne teči z dnem podpisa
koncesijskih pogodb.
(3) Koncesija se lahko na predlog koncesionarja podaljša,
vendar največ za polovico časa, za katerega je bila sklenjena koncesijska
pogodba.
(4) Koncesija se lahko podaljša s sklenitvijo nove koncesijske
pogodbe.
7. člen
(stroški podelitve koncesije)
Koncesionar nosi vse stroške v zvezi s koncesijo, ki se
podeljuje s to uredbo.
8. člen
(koncesijska pogodba)
(1) Medsebojna razmerja med koncedentom in koncesionarjem se
podrobneje uredijo s koncesijskimi pogodbami, za vsako žičniško napravo
posebej.
(2) Koncesijske pogodbe sklene v imenu koncedenta minister,
pristojen za žičnice.
9. člen
(prenos koncesije)
Koncesijo lahko koncesionar prenese na drugo osebo samo s
soglasjem ministra, pristojnega za žičnice.
10. člen
(prenehanje koncesijskega razmerja)
Koncesijsko razmerje preneha s:
-       
prenehanjem koncesijske pogodbe,
-       
odvzemom koncesije ali
-       
stečajem koncesionarja.
11. člen
(prenehanje koncesijske pogodbe)
Koncesijska pogodba preneha:
-       
s potekom koncesijske dobe, za katero je bila sklenjena,
-       
z razdrtjem koncesijske pogodbe,
-       
zaradi popolne in trajne ustavitve obratovanja žičniške naprave,
-       
s sporazumno razvezo koncesijske pogodbe,
-       
iz drugih razlogov v skladu s pravili pogodbenega prava.
12. člen
(odvzem koncesije)
(1) Koncedent z odločbo odvzame koncesijo, če:
-       
koncesionar ne ravna v skladu z izvršljivimi odločbami pristojnih
inšpekcijskih organov, ki se nanašajo na žičnico in njeno obratovanje;
-       
žičnica preneha obratovati za več kot dve leti ter se koncesionar in koncedent
ne dogovorita drugače.
(2) Koncesijsko razmerje preneha z dokončnostjo odločbe o
odvzemu koncesije.
13. člen
(vzpostavitev prvotnega stanja)
Kadar koncesijsko razmerje preneha in žičniška naprava
preneha trajno obratovati, mora koncesionar žičniško napravo razgraditi in na
zemljišču vzpostaviti prvotno stanje. Način in pogoji razgraditve žičniške
naprave se določijo v koncesijski pogodbi.
14. člen
(nadzor)
Nadzor nad izvajanjem te uredbe opravlja ministrstvo,
pristojno za žičniške naprave.
KONČNI DOLOČBI
15. člen
(prenehanje veljavnosti)
Z dnem uveljavitve te uredbe preneha veljati Uredba o
koncesiji za graditev žičniških naprav med Bohinjsko Bistrico, Ravnami in
Sedlom pod Malim vrhom ter Slatnikom v Bohinjski Bistrici (Uradni list RS, št.
30/12 in 25/14).
16. člen
(začetek veljavnosti)
Ta uredba začne veljati petnajsti dan po objavi v Uradnem
listu Republike Slovenije.
Št. 00710-58/2021
Ljubljana, dne 10. junija 2021
EVA 2021-2430-0063
Vlada Republike Slovenije
Janez Janša
predsednik