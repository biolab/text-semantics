1. člen
Za kulturni spomenik državnega pomena se razglasi enoto
dediščine: 
-       
Črnomelj – Spomenik NOB na Gričku (EŠD 88). 
Enota ima zaradi kulturnih, zgodovinskih, umetnostnih in
arhitekturnih ter krajinskih lastnosti poseben pomen za Republiko Slovenijo.
Zato jo razglašamo za kulturni spomenik državnega pomena z lastnostmi
zgodovinskega spomenika.
2. člen
Lastnosti, ki utemeljujejo razglasitev za spomenik državnega
pomena: 
Spomenik na Gričku je osrednji spomenik, posvečen 1250 padlim
žrtvam nasilja med drugo svetovno vojno v Beli Krajini. Sestavljajo ga urejen
tumulus z grobnico, relief z vojnimi prizori in šesterokotni steber. Likovno
spomenik izstopa kot osrednje memorialno delo arhitekta Marka Župančiča, ki ga
dopolnjujejo izjemni reliefi Jakoba Savinška.
3. člen
Spomenik zajema območje s parcelnimi številkami: 116/1,
117/1, 120/1, 120/2, 120/3, 120/4, 122/1, 124/1, 124/2, k.o. Črnomelj. 
Meje spomenika so vrisane na katastrskem načrtu v merilu 1 :
1000 in na temeljnem topografskem načrtu v merilu 1 : 5000. Izvirnika načrtov,
ki sta sestavni del tega odloka, hranita Ministrstvo za kulturo, Uprava
Republike Slovenije za kulturno dediščino in Javni zavod Republike Slovenije za
varstvo kulturne dediščine (v nadaljnjem besedilu: zavod).
4. člen
Za spomenik velja varstveni režim, ki določa: 
-       
varovanje kulturnih, zgodovinskih, umetnostnih in arhitekturnih ter
krajinskih vrednot v celoti, v njihovi izvirnosti in neokrnjenosti, 
-       
podrejanje vsake rabe in vseh posegov v območju spomenika ohranjanju in
vzdrževanju varovanih spomeniških lastnosti, 
-       
znotraj območja spomenika je prepovedano postavljanje objektov trajnega
ali začasnega značaja, razen v primerih, ki jih s predhodnim kulturnovarstvenim
soglasjem odobri zavod, 
-       
omogočanje predstavitve spomenika ter dostopnosti javnosti v meri, ki ne
ogroža varovanje spomenika. 
Spomenik je zavarovan z namenom, da se: 
-       
ohranijo kulturne, zgodovinske, umetnostne in arhitekturne ter krajinske
vrednote spomenika, 
-       
poveča pričevalnost kulturnega spomenika, 
-       
predstavi kulturne vrednote spomenika in situ, v tisku in drugih
medijih, 
-       
spodbudi učno-predstavitveno in znanstveno raziskovalno delo.
5. člen
Za vsako spremembo funkcije kulturnega spomenika ali
njegovega dela in za vsak poseg v spomenik, njegove dele ali zemljišče, so
potrebni predhodni pisni kulturnovarstveni pogoji in na njihovi podlagi
kulturnovarstveno soglasje zavoda.
6. člen
Pristojni organ mora v treh mesecih po uveljavitvi tega
odloka izdati lastnikom spomenika ali njegovih sestavnih delov odločbo o
varstvu na podlagi 13. člena zakona o varstvu kulturne dediščine (Uradni list
RS, št. 7/99). 
Odločba iz prejšnjega odstavka določa pogoje za raziskovanje,
načine vzdrževanja, pogoje za posege, fizično zavarovanje, pravni promet,
načine upravljanja in rabe spomenika, dostopnost spomenika za javnost in
časovne okvire dostopnosti, posamezne druge omejitve in prepovedi ter ukrepe za
čim bolj učinkovito varstvo spomenika. Varstveni režim lahko omejuje lastninsko
pravico le v obsegu, ki je nujen za izvajanje varstva spomenika.
7. člen
Nadzor nad izvajanjem tega odloka opravlja Inšpektorat
Republike Slovenije za varstvo kulturne dediščine.
8. člen
Ta odlok začne veljati naslednji dan po objavi v Uradnem
listu Republike Slovenije.
Št. 634-03/2001-3
Ljubljana, dne 26. julija 2001.
Vlada Republike Slovenije
dr. Pavel Gantar l. r. 
Minister