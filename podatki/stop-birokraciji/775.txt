Spoštovani.
Na VEM točki smo zaznali administrativno oviro, ki se nanaša na ZAVAROVANJE, katero obveznost nalaga delodajalcem, ki sklepajo pogodbo z Zavodom RS za zaposlovanje za delovni preizkus brezposelne osebe.
Iz javnega povabila je razvidno, da se morajo v času delovnega preizkusa osebe obvezno zavarovati za invalidnost in smrt, ki je posledica poškodbe pri delu, zavezanec za plačilo prispevkov pa je kot omenjeno delodajalec.
Na VEM točki ugotavljamo, da za omenjeno ureditev zavarovanja, skladno s pogodbo, ki zavezuje delodajalca, ni ustrezne ZAVAROVALNE PODLAGE za delovni preizkus (obrazec M12). Skladno z navodili Zavoda za zdravstveno zavarovanje se brezposelne osebe na delovnem preizkusu ne zavaruje, kar pa je v neskladju s pogodbo.
Delodajalec plača za vsako vključeno osebo, ki jo mora ustrezno zavarovati in jo ima v koledarskemu mesecu na delovnem preizkusu, pavšalni znesek, določen v Sklepu o določitvi prispevkov za posebne primere zavarovanja (Uradni list RS, št. 21/16). Na obrazcu REK-2 Obračun davčnih odtegljajev za dohodke po ZDoh-2, ki niso dohodki iz delovnega razmerja, delodajalec višino prispevka vpiše pod točko III Prispevki za socialno varnost, 221 Prispevki za pokojninsko in invalidsko zavarovanje v breme delodajalca. Strošek delodajalca znaša 6,45 €.
Prosimo za čimprejšnjo obravnano, odpravo ovire in povratno informacijo.