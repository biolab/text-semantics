Spoštovani, Danes, 12.01.2024 sem želela na UE, kot pooblaščena zastopnica za urejanje tovrstnih zadev, vložiti prošnjo za podaljšanje enotnega dovoljenja za prebivanje in delo za našega zaposlenega. Na že prej omenjeni UE, niso želeli sprejeti vloge z razlago, da mora biti pooblastilo oddano v originalu in ne skenirano, prav tako, ne zadošča, da je kot pooblaščenec navedeno ime podjetja, ampak bi morala biti navedena ime in priimek pooblaščenca, čeprav je iz drugih pooblastil razvidna moja indentiteta. Prav tako ne zadošča pooblastilo podjetja, na katerem je z imenom, priimkom in ostalimi podatki razvidno, da sem za urejanje tovrstnih zadev za naše zaposlene pooblaščena jaz. Niso nam niti sprejeli prošnje oziroma vloge za enotno dovoljenje, saj ta na kateri piše "Republika Slovenija" po njihovem ne velja, saj mora biti na vlogi zapisano UE in kraj. Naj pripomnim, da sem še v decembru 2023 na UE v drugem kraju, kjer smo imeli do nedavnega tudi sedež podjetja, oddajala prošnje za enotno dovoljenje tovrstnih težav nismo imeli, sprejeli so nam priložena pooblastila, skenirane dokumente in vlogo brez komplikacij in zahtev, da bi moralo biti na vlogi ime enote. Vprašanje- Kako lahko ena UE sprejema skenirane dokumente, druga pa ne? Ni natančno navedenih navodil? Kakšna so? Skeniran dokument ni namreč nič drugačen od originala in podjetjem kot je naše precej olajša delo in omogoča, da je vse opravljeno hitreje. Lep pozdrav