Spoštovani, naša občina ima vodne vire za oskrbo s pitno vodo zaščitene z občinskima odlokoma o zaščiti vodnih virov na območju občine iz let 1985 in 2002. Zakon o vodah (Ur. l. RS, št. 67/2002 s spremembami) v 74. členu predpisuje, da vlada določi vodovarstvena območja. Državna uredba o vodovarstvenih območjih je za našo občino še v pripravi, do sprejetja še ni prišlo. Kot izvajalec javne službe smo prejeli vlogo lastnika zemljišč na obstoječih vodovarstvenih območjih - Zahtevek za izplačilo nadomestila za zmanjšanje dohodka iz kmetijske dejavnosti zaradi prilagoditve ukrepom vodovarstvenega režima, podan na osnovi Uredbe o nadomestilu za zmanjšanje dohodka iz kmetijske dejavnosti zaradi prilagoditve ukrepom vodovarstvenega režima za obdobje 2023 do 2029 (Uradni list RS, št. 132/2023). Glede na to, da državna uredba o vodovarstvenih območjih za našo občino še ni sprejeta nas zanima ali je vlagatelj upravičen do izplačila nadomestila za zmanjšanje dohodka iz kmetijske dejavnosti.