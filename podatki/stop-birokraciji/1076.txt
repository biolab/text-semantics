Spoštovani, bila sem zaposlena v drugi državi EU (Romuniji) pri tujem delodajalcu in ob odpovedi delovnega razmerja sem pravočasno pričela z zbiranjem dokumentov, ki jih potrebujem za ureditev obveznega zdravstvenega zavarovanja v Sloveniji, natančneje evropskega obrazca E104. Namreč, pristojni zavod za zdravstveno zavarovanje v Romuniji se je odzval šele na drugič vloženo vlogo za izdajo obrazca E104 po skoraj 2 in pol mesecih čakanja s pripisom, da lahko dokument osebno prevzamem. V tem času sem se že odselila iz Romunije, saj nihče ne more čakati 3 mesece na en dokument kljub večkrat vloženi vlogi. Na ZZZS pa je potrebno oddati obrazec E104. Kaj posamezniku preostane, ko državni zavod v drugi EU državi ne izda želenega in pravočasno zahtevanega dokumenta, ki je potreben za urejanje obveznega zavarovanja v Sloveniji, čeprav sta obe državi članici EU in zavezani k izdaji obrazca e104? Lahko ZZZS po uradni poti zahteva potrebne podatke od zavoda za zdravstveno zavarovanje v Romuniji? In predvsem kako naj dokažem ZZZS, da sem bila zaposlena in obvezno zdravstveno zavarovana v drugi članici EU, če le-ta ni izdala dokumenta. Ponovni obisk tuje države in pooblastilo drugi osebi seveda zaradi korona virusa v obeh državah ni možen. Vloga za izdajo obrazca pa je bila vložena mesec in pol pred odhodom. Vljudno naprošam za stališče in vas lepo pozdravljam.