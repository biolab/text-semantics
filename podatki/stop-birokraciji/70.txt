Predlagam, da izdajo gradbenih dovoljenj za manj zahtevne in enostavne objekte prenesete na projektantska podjetja, ki naj naredijo izpit iz ZUP-a ali zaposlijo tako osebo.
Potem lahko zmanjšate število uradnikov na oddelkih za okolje za 75%, zmanjšate stroške uprave (tiste takse, ki jih poberete za izdajo GD niso niti za kislo vodo), pospešite postopke in dvignete kvaliteto postopkov na nivo, kamor uradnik ne bo segel nikoli.
Projektanti naj odgovornost zavarujejo (kar bo eno svetlobno leto naprej v primerjavi z odgovornostjo uradnika).
Projektantom podelite koncesije in preostalim gradbenim dovoljenjem pa odpravite krajevno pristojnost. Zakaj? Ker je faušija prevelik faktor v Sloveniji.
Če potrebujete še izdelan predlog zakona, Vam to skupaj z eno od pravnih fakultet z veseljem organiziramo. (brezplačno)
