S skladu z zakonom sem priglasil ODD (osebno dopolnilno delo). Ljudem pomagam pri žetvi žit in ajde na malih površinah. Moja ODD torej spada v kategorijo izvajalcev, potem so še nabiralci in umetniki. Izvajalec: 1. kategorija ODD, tisti ki opravlja neko delo in za to izstavi račun (pod A v seznamu del), Nabiralec: 2. kategorija ODD, nabirajo gozne sadeže in zelišča in jih prodajajo (pod B v seznamu del), Umetnik: 3. kategorija ODD, izdelujejo nakit izdelke in slike (pod B v seznamu del). Narava mojega dela je, da zamenjam veliko delodajalcev in le za nekaj ur na leto. Zakon pravi, da mora vsak delodajalec, ki pokliče izvajalca, pridobiti vrednotnico za tega izvajalca. Vrednotnica pa velja za en mesec. Pri mojem ODD pa je tako, da zamenjam tudi po 50 delodajalcev v nekaj mesecih, kolikor traja žetvena sezona. Prvi problem je pridobiti vrednotnico. Poskusil sem jo pridobiti sam. V prvem poizkusu neuspešno. V drugem poizkusu pa sem se prej registriral za nabiralca in šel na lov za tem papirjem. Dve uri je trajalo, in še ena ura na ZZZS, skupaj tri ure. In potem naj na UE pošiljam ljudi, da jim bom lahko dve uri pomagal pri žetvi male njive ali vrta, ki so ga posejali z žitom. In še nekaj. Na UE sem bil en teden pred iztekom meseca in nisem mogel pridobiti vrednotnice za en mesec v naprej.
Moj predlog je, da bi si izvajalci lahko pridobili vrednotnico pod enakimi pogoji kot nabiralci in umetniki, in za šest mesecev v naprej. Tako mi ne bo treba vsak mesec posebej na UE zgubljati predragoceni čas. In na ta način bo tudi kakšen račun več napisan in obdavčen. V naspritnem primeru pa ne morem niti pisati računov saj bi v prekršek spravil delodajalca in sebe.