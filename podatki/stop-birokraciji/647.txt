Dejavnost opravljam na področju projektiranja v gradbeništvu. Plačilo za opravljeno delo je največkrat vezano na pridobitev gradbenega ali uporabnega dovoljenja za objekt, kar pomeni, da moramo na svoj zasluženi denar čakati največkrat tudi po 6 mesecev ali več. Davčna pa tega ne razume in nas vztrajno mesečno blokira in nam onemogoča delovanje, z blokado računov pa tudi onemogoča sodelovanje na državnih razpisih. Z blokado nam povzroča tudi dodatne stroške - cca 100 eur dodatnih stroškov na mesec. Poleg tega tudi država ne plačuje svojih računov v valutnem roku - npr. Ministrstvo za zdravje plača 5 ali 6 mesecev po valuti, če prejmeš plačilo v roku 3 mesecev, si lahko vesel. Lahko bi bili vsaj toliko prijazni, da bi pred blokado poslali opomin, kjer bi pisalo, v kakšnem roku bodo pa zares podali izvršbo. Potem se pa zgodi, da jim zjutraj ravno uspeš nakazati (ko pač ravno dobiš priliv), v istem dnevu, samo tri ure kasneje, pa pride na banko izvršba za kompletno vsoto, s čemer dobijo večje preplačilo, pa tega sploh nobeden ne opazi. Iz malih podjetnikov bi vsi, ki si to lahko privoščijo (država - FURS, banke, zavarovalnice...) radi iztisnili zadnji kapljo krvi. Skratka, država je hudo neprijazna do tistih, ki se vsaj še malo trudimo in poskušamo preživeti.