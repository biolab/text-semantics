Spoštovani.
Prosim za povratno informacijo, če sistem resnično tako deluje.
Danes sem doživel nekaj neverjetnega za 21. stoletje.  Ker bi rad odprl popoldanski s.p., sem na FURSu moral pridobiti dokazilo o plačanih davkih in prispevkih za fizično osebo.  In dobil odgovor, da ga dobim v 14 dneh.   To se mi zdi neverjetno. Ko sem izvedel se list, ki sem ga izpolnil, pošlje v Grosuplje, kjer ga obdelajo, nato pa pošljejo po pošti dokazilo ter, da je tako določeno z zakonom. V dobi informacijske tehnologije traja izdaja tega potrdila 14 dni? 14 dni ne bom mogel poslovati, ne bom mogel prejemati denarja.
Zaradi postopka, ki bi moral izgledati takole: oseba na okencu: vaša davčna številka? oseba pred okencem: xxxx xxxx oseba na okencu: hvala.  Pritisne na gumb ALI IMA TA FIZIČNA OSEBA PLAČANE VSE PRISPEVKE. mine 8 sekund za obdelavo podatkov in avtomatičen izpis potrdila.  oseba na okencu: izvolite potrdilo oseba pred okencem: hvala lepa, nasvidenje.  14 dni? Neverjetno, nisem si nikoli mislil, da bom pogrešal SDK. Tam niso imeli računalnikov, takih kot danes, pa je stvar delovala.  Se vam zdi to podjetništvu naklonjeno poslovanje? ( v kolikor nameravate odgovoriti, da je tako predpisano s tem in tem zakonom, mi prosim ne odgovarjajte).