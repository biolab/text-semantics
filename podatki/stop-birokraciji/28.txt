Predlagam, da se ukine fizično pošiljanje dokumentov po pošti med posameznimi upravnimi organi. Zaposlen sem v lokalni samoupravi prej sem bil v državni upravi (pa sem opažal enako). Dnevno napišem vsaj 2 (včasih pa tudi 20) dopisov, ki jih skuvertiram in pošljem drugemu državnemu organu (policiji, sodišču, upravni enoti, Ajpes, DURS, CURS, inšpekcije,…) Ker gre za večinoma pomembne dokumente, jih pošiljam priporočeno ali celo z ZUP kuverto. Vsi ti organi mi potem na moje dopise odgovarjajo na enak način. Vse to pisanje pa bi lahko potovalo v elektronski obliki po e-mailu, saj ga že vsi imamo. Zadeva je varna enako kot po pošti (računalničarji se sicer ne bodo strinjali, vendar je v obeh primerih do podatkov oz. poslanih dokumentov mogoče priti le s kaznivim dejanjem). Samo jaz bi pri svojem delu samo na kuvertah in poštnini letno prihranil vsaj 2.000 evrov, podoben znesek bi prihranili organi, ki poslujejo z menoj, da ne govorimo, da se prihrani tudi čas poslovanja, papir, tiskalniki,…