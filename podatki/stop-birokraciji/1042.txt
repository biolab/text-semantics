Pri vsakomesečnem oddajanju zahtevkov za refundacijo nadomestil plač zaradi bolniških odsotnosti delavcev se vedno srečujemo s težavami z zavrnitvami zahtevkov zaradi neustrezne osnove za delavca. Pri ugotovaljanju osnove za refundacijo se vedno znova srečujemo s težavami, da od delavcev ob zaposlitvi ne dobimo celovite informacije (ali z njo ne razpolagajo, ne vedo kje jo pridobijo, prinesejo le od zadnjega delodajalca, so bili samozaposleni,...). Nepravilna osnova pomeni zavrnitev zahtevka in s tem zamik prejete refundacije. Pri ugotavljanju osnove se srečujemo z informacijami s strani referentov ZZZS, da sicer oni razpolagajo z zneskom osnove, vendar nam je nimajo pravice sporočiti. V določenih primerih pa tudi ZZZS nima celovite informacije. Zaradi vsega zgoraj navedenega je moja pobuda, da se pri navedenih postopkih vzpostavi ustrezna komunikacija med javnimi službami in se delodajalcu posreduje ustrezna osnova za zaposlenega, za katerega se podaja zahtevek. Lahko bi bilo to del oddaje zahtevka na e-VEM. V upanju, da bo pobuda naletela na prava ušesa, vas lepo pozdravljam. 