Pozdravljeni.
 
Predlagam, da se omogoči plačilo kazni - položnice oz. bolj strokovno plačilnega naloga, ki jih izreče Policija, na Policijskih postajah v gotovini ali s plačilno (kreditno) kartico in to brez dodatne provizije. Več ali manj ima vsaka Policijska postaja dežurnega policista in je odprta 24 ur (res je tudi, da se dežurne službe ukinjajo) in s tem ukrepom bi lahko zagotovili večji odstotek plačanih kazni in s tem manj ukrepov uklonilnega zapora. S tem bi tudi olajšali plačilo kazni tujcem, ki ni nujno, da imajo pri sebi dovolj gotovine, s čimer bi se pospešil postopek policistov na terenu, saj bi tujca enostavno odpeljali na Policijsko postajo, kjer bi plačal s plačilno kartico. Enako bi se lahko uredilo tudi za druge javne službe, npr. Carinska uprava, Davčna uprava, ker bi se dalo dolgove državi plačati tudi na okencu teh služb..... Glede na to, da zadeva uspešno poteka na Upravnih enotah, ne vidim razloga, da se ne bi to uvedlo tudi drugje.