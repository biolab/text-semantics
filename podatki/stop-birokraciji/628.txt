Spoštovani.
Včeraj sem iz prometa odjavil svoje staro vozilo, ki je bilo prvič registrirano v letu 2011. Takrat sem uveljavljal vračilo davka na motorna vozila (trije otroci). Pri tem so mi v evidenco registracije motornega vozila vnesli prepoved prodaje vozila za tri leta (sicer nastane obveza po vrnitvi vrnjenih sredstev). Obveza je prenehala začetek leta 2014.   Včeraj pa sem bil pri pooblaščen izvajalcu za registracijo vozil Krka d.o.o., PE Postojna seznanjen, da vozilo sicer lahko odjavim iz prometa, da pa kupec ne bo mogel registrirati vozila, dokler sam ne bom na UE zahteval izbris zaznamka. Zaznamek je namreč brez kakršnekoli obrazložitve še vedno viden v evidenci.   To se mi zdi nesmiselno saj je obveznost prenehala začetek leta 2014 in ni več aktualna.   Ali gre v tem primeru za nepravilno tolmačenje referentke omenjenega podjetja ali za povsem nepotrebno birokracijo?  Ne želim namreč, da ima posrednik pri prodaji vozila oz. nov kupec težave iz tega naslova.  V pričakovanju vašega odgovora vas lepo pozdravljam.