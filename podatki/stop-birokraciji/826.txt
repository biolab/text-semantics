Pooblaščenim osebam (notarjem) naj se omogoči on-line dostop do potrdil o namenski rabi zemljišča, ki jih izdajajo občine.
V procesu prodaje ali nakupa zemljišča je potrebno pridobiti potrdilo o namenski rabi zemljišča, ki ga izdajajo občinske uprave. Postopek pridobitve običajno poteka po navadni pošti, kar dodatno podaljša proces izvedbe pravnega posla in povzroča nepotrebne stroške (pošiljanje po pošti, počasna odzivnost občinskih uprav, itd.)
Vsaka občina že uporablja enega izmed dveh prostorskih sistemov:
IOBCINA: https://gis.iobcina.si/gisapp/?
PISO: http://www.geoprostor.net/PisoPortal/Default.aspx
Na vsakem je že izdelan modul za izdajo teh potrdil katerega uporabljajo tudi na občinskih upravah. Dostop do sistemov je v obeh primerih mogoč preko spleta.
Z ustreznim uporabniškim imenom in geslom ali še bolje prijave z digitalnim potrdilom bi tako lahko vsak notar ali druga pooblaščena oseba takoj prišla do potrdila o namenski rabi zemljišča. Postopek prodaje/nakupa zemljišča bi se s tem skrajšal ter poenostavil, ker bi odpadla običajno večdnevna poštna komunikacija med notariatom in občinsko upravo, kakor tudi s tem povezani stroški.