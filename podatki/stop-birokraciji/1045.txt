Spoštovani,

zanima me, kako to, da voznik, ki je v koledarskem letu že kupil vinjeto, v primeru zamenjave avtomobila oz. nakupa novega vozila in prodaje starega, ne more uveljaviti vinjete, ki jo je že kupil? Se pravi, da bi s potrdilom, ki ga ima, lahko dobil vinjeto za svoj novi avtomobil, iz prejšnjega pa bi se vinjeta odstranila.

Zavedam se, da gre morebiti za nekoliko zapleten postopek, ampak realnost pa je takšna, da ko v avtohiši kupiš nov avtomobil, starega prodaš (npr. staro za novo), si kot državljan oškodovan, saj moraš kupiti ponovno novo vinjeto. Mogoče bi morala biti zakonodaja in predpis urejen tako, da bi prodajalec v takšnem primeru moral stranki zagotoviti vinjeto, saj bo tisto vinjeto, na starem avtomobilu, lahko uveljavil pri prodaji.

Zavedam se, da v primeru, ko lastniki avtomobilov prodajajo slednje sami, lahko to vnovčijo pri prodaji in prodajo za 100 EUR dražje vozilo, kar pa nikakor ne velja in ni logično pri nakupu in prodaji staro za novo.

Za vaše mnenje in odgovor se najlepša zahvaljujem, istočasno pa predlagam, da se preveri ali se lahko omenjena administrativna ovira v prihodnje uredi v korist uporabnikov.

Najlepša hvala.