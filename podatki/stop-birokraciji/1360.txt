Živim v stolpnici v Ljubljani. Pred kratkim sem dvakrat prejela "Obvestilo o postopku za vzpostavitev etažne lastnine". Enkrat od sodišča, drugič od upravnika stolpnice. Tudi nekaj prijateljev je prejelo taka obvestila. To je podvajanje papirja, stroškov (sodišče pošilja celo priporočeno) in časa. Priložen je obrazec "prijava udeležbe". To je pa res povsem nepotrebno. Če za nas te zadeve ureja upravnik, čemu še to. Na sodišču so mi povedali, da je vseeno, izpolnim ta obrazec ali ne, zadeva bo potekala enako naprej. Čemu potem to? So pojasnili, da tako zahteva zakonodaja. Potem jo je pa treba spremeniti.