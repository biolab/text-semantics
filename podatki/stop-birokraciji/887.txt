Pozdravljeni,
predlagam odpravo administrativnih ovir na področju opravljanja izpita za voditelja čolna, in sicer predlagam spremembo Pravilnika o upravljanju s čolni tako, da se spremenijo posamezni členi, ki opredeljujejo vloge za prijave na posamezne vrste izpitov ter Priloge 1, 4 in 7. Predlagam, da k vlogam ni potrebno prilagati slike, ampak se slika lahko prinese s seboj, ko kandidat pride na opravljanje posameznega izpita. Ravno tako je nujno, da se k vlogam ne zahteva prilaganje dokazil o poravnani upravni taksi, ampak si organ podatek preveri v svojih knjigovodskih evidencah v skladu z 139. členom Zakona o splošnem upravnem postopku.