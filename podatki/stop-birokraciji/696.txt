Podajam vam predlog za uvedbo enotnega pooblastila v smislu pooblastila pravne osebe ali podjetnika (tudi odvetnikov) drugi pravni osebi (računovodski servis), ki bo veljalo za vse dosedanje obrazce in vse nove obrazce, ki se oddajajo preko E-Vem sistema. Poglejte si kako imajo to urejeno E-Davki.
Imamo sledeč problem; stranka nas je pooblastila v E-vem pred tremi leti, ko še ni bilo obrazca Odjava zavarovanja za primer poškodbe pri delu in poklicne bolezni (M12), sedaj mora stranka ponovno OSEBNO na točko e-vem da uredi novo pooblastilo še za ta obrazec.  Druga stvar pa je osebna oddaja pooblastila na točko vem. Prosim za ureditev pošiljanja pooblastil po pošti. Tudi E-davki v začetku pooblaščanja niso imeli urejenega pooblaščanja pa so potem z vsakokratnimi dodatnimi pooblastili za vsak dodan obrazec, ugotovili zamudno in stroškovno nesprejemljivo poslovanje in to spremenili. Glede na to, da od 1.1.2016 dalje vsi obrazci za prijavo v zdravstvo potekajo preko e-vem, vas prosim, da resno razmislite o spremembi postopka pooblaščanja.