V skladu z določbami ZPIZ, delavcu ob izpolnjevanju vseh pogojev za upokojitev in ob nadaljevanju delovnega razmerja, pripada poleg plače ki jo prejema, tudi del pokojnine. Za njegovo delovno aktivnost pa se mu zvišuje tudi sama pokojnina. To v praksi pripelje do situacije, ko delavci ne želijo v upokojitev in ostajajo v delovnem razmerju. Pri odločitvi o podaljševanju delovnega razmerja delavca, pa delodajalec nima nikakršne možnosti vplivanja in v kolikor se z nadaljevanjem delovnega razmerja ne strinja, ima možnost prekinitve delovnega razmerja iz poslovnega razloga ali razloga nesposobnosti. V tem primeru je delodajalec delavcu dolžan izplačati občutno višjo odpravnino, kot bi mu jo izplačal v primeru prenehanja delovnega razmerja zaradi upokojitve. Ker se delavci svojih pravic zavedajo, tako prihaja do situacije, da dela ne opravljajo kvalitetno ali ga sploh ne opravljajo in ostajajo v delovnem razmerju, ker je to za njih finančno zelo ugodno. Prosim za preučitev zakonodaje, ter dopolnitev le te, da v kolikor delavec ob izpolnjevanju vseh pogojev za upokojitev, želi nadaljevati delovno razmerje, mora predhodno pridobiti pozitivno soglasje delodajalca za določeno obdobje. V kolikor pozitivno soglasje delodajalca ni podano, se delovno razmerje zaključi z upokojitvijo delavca.
Hvala in lep pozdrav