Pozdravljeni.
 
Ker sem se pred kratkim na novo zaposlil, sem moral novemu delodajalcu predložiti tudi potrdilo o delovni dobi. Ko sem na izpostavi ZZZS Škofja Loka zaprosil za potrdilo so me napotili na ZPIZ Kranj, ker na ZZZS Škofja Loka lahko izdajo samo izpis zavarovalne dobe. Preden sem se dejansko odpravil, sem vseeno predhodno poklical na ZPIZ v Kranj, kjer so mi povedali, da obrazec dobim na internetu in naj ga pošljem po elektronski pošti ter, da lahko pričakujem odgovor v roku 5 dni. Sprašujem se, zakaj se je potrebno za eno potrdilo obrniti na več naslovov in pri tem izgubiti tako veliko časa ter zakaj toliko časa traja izdaja enega potrdila?
To bi bilo potrebno nujno poenostaviti.