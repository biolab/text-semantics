Pozdravljeni.
Postopek finalizacije hiše je bil za našo družino velika agonija, ker z možem nisva mogla razumeti neresnosti in neprofesionalnega pristopa čisto vseh ponudnikov del, ki ne poznajo osnov dela s strankami. Če se z nekom nekaj dogovoriš, se tega držiš ali pa sporočiš spremembo, ki se je nato držiš. Zelo slaba izkušnja pa je bila na koncu z pridobivanjem uporabnega dovoljenja, da je bilo za vlogo potrebno veliko plačati vse projektante in nadzornega, da so dali svoje štempiljke na že narejene projekte, ki so jim menjali imena za potrebe vloge. Ko smo uspeli po nekaj popravkih pridobiti uporabno dovoljenje (vse skupaj je trajalo 8 mesecev, ko smo bili brez naslova), nam referent pove, da sedaj moramo iti pa na sosednja vrata, kjer bomo zaprosili za hišno številko. Potem smo morali vsi štirje v družini menjati vse dokumete, jih plačati in zadeve urejati na različnih okencih na UE (osebna in vozniška). Katastrofalen postopek, ki odvrača od misli, da bi še kdaj šel skozi proces gradnje hiše in selitve.
Predlagamo:
Poenostaviti, poceniti in časovno skrajšati postopek pridobitve uporabnega dovoljenja ob zaključku gradnje.Razmisliti o poenostavitvi oziroma opravi vse na enem mestu pri pridobivanju hišne številke in s tem povezanih sprememb pri prijavi prebivališča in zamenjave osebnih dokumentov.