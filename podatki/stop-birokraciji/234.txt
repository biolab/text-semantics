Spoštovani!
Morda bi tako naročali, se dogovorili o prevzemu receptov, časa bi bilo dovolj, da se to pripravi, če bi to virtualno posredovali nekaj dni prej. Če na primer potrebujem recept za stalna zdravila se naročim, grem v ambulanto, tam čakam in dočakam ali ne, da dobim recept. Kar ni pod nujno kot morda napotnica za pregled, recept, svetovanje glede kakšnega postopka ali ukrepa, reševanje konfliktov....bi se lahko  v  tem sodobnem času reševalo in urejalo sproti brez  nepotrebnega čakanja po čakalnicah, kar preko virtualne ambulante, če jo smem tako imenovati. Na tak način bi lahko tekla dvosmerna komunikacija, ki bi se izvajala v času, ko smo prosti in ne bi bilo treba motiti delovnega procesa na delovnem mestu, samo zato, ker moramo k zdravniku po napotnico, recept, se naročit na pregled...telefonov marsikje ne dvigujejo zaradi preobremenjene ambulante...menim, da družinski zdravnik na katere se nanaša ta moj predlog dovolj dobro pozna svoje paciente, da bi takšen način urejanja manj nujnih zadev uspeval in bi bile redne ambulante za nujne primere zares namenjene le osebnemu in takojšnjemu stiku in takojšnji in uspešni pomoči s strani zdravnika.