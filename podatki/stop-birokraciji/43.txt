Vladi predlagam, da ob iskanju možnosti racionalizacij v posameznih resorjih tudi sistematično preveri smiselnost in nujnost postopkov, ki se izvajajo znotraj ali na zahtevo posameznih ministerstev ter koristnost postopkov in zbranih podatkov za izvajanje dejavnosti oz. z vidika dodane vrednosti za državljane, izvajalce in vladne strukture.
Pri svojem delu, ki je tesno povezano z izvajanjem javne službe, se naša asociacija in člani srečujejo s številnimi postopki, zahtevami in vprašanji, za katere ugotavljamo, da so nearcionalni, nepotrebni, včasih celo popolnoma nesmiselni. Pridobivamo soglasja za vsakodnevne poslovne odločitve od uradnikov, ki o vprašnjih, o katerih odločajo, vedo bistveno manj kot odgovorne osebe, s težavo zbiramo podatke, ki jih potem nihče ne obdela, elemente poslovanja izračunavamo po izjemno zapletenih postopkih, katerih rezultati so pogosto nesmiselni in nelogični.
Predlagam, da znotraj vladnih resorjev ministri odprejo razpravo o smiselnosti postopkov, podatkov, ... in sicer tako, da dajo možnost predlagati poenostavitve tako samim zaposlenim na ministrstvih, kot tudi organizacij, ki z njimi sodelujejo - predlagana poenostavitev naj bo obrazložena, njena zavrnitev pa prav tako obrazložena s strani vladnega resorja in sicer;  zakaj je potreben določen postopek ali podatek, čemu služi in kako prispeva k boljšemu izvajanju javne službe za uproabnika.
Kot primer:
- ministrstrvu posredujemo podatke o poslovanju izvajalcev tako podrobno, da morajoizvajalci deliti marginalne stroške na ločene stroškovne nosilce zaradi potrebe poročanja, čeprav za svoje poslovanje tega sploh ne potrebujejo
- RS prosimo za soglasja k odločitvam, ki so bile sprejete na organih, v katerih ima RS večino