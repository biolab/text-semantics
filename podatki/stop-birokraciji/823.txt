Na VEM točki pogosto podjetniki in podjetja povprašujejo o tem, kako ugotovijo dejansko stanje pomoči de minimis v last organizaciji ali v povezanih podjetjih.
Zbiranje teh informacij predstavlja predvsem za povezana podjetja veliko težavo, saj nimajo nadzora, kaj delajo v drugih podjetjih in ali so pridobili vse podatke o pomočeh de minimis s strani subjektov, pri čemer s podpisom jamčijo za pravilnost podatkov.
Pri tem Ministrstvo za finance ne omogoča vpogleda v stanje podjetja ali dostopa do teh informacij. Mnogokrat administrativno osebje v organizacijah ne pozna in ne razume, kako preveriti ali so bile določene pomoči po shemi de minimis.
Poleg tega obrazci agencij in ministrstev glede pomoči de minimis niso usklajeni. Tako naprimer eni sprašujejo po specifičnih podatkih (agencija, leto, vrednost – po projektu), nekateri samo za prijavitelja, nekateri za povezana podjetja itd. Že znotraj agencije SPIRIT so obrazci pri razpisih različni.
Predlogi:
1. Poenostavitev – uporaba istega obrazca med različnimi razpisovalci.
2. Omogočiti dostop do informacij Ministrstva za finance:
- ali z možnostjo pridobitve informacije
- ali z možnostjo e-dostopa do podatka za posamezen subjekt (izpis iz baze).
3. Pripraviti dokument – navodilo za preverjanje pomoči de minimis – kompleksnejši primeri.