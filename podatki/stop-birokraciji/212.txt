Spoštovani.

Pri urejanju lastništva motornega vozila smo naleteli na absurdno situacijo. In sicer osebno vozilo je bilo odjavljeno še v času ZVCP (starega zakona) in je bilo v hrambi pri takratnemu lastniku. Vozilo ni bilo registrirano še do danes, vendar se je spremenilo lastništvo in sicer vozilo je bilo že 4x prodano, vendar ne registrirano, zato tudi sprememba v MRVL ni bila potrebna.
 
Sedaj pa po novem zakonu, upravne enote in pooblaščene organizacije zahtevajo vpis vseh štirih lastnikov v MRVL ter to tudi zaračunajo. Zdi se mi nesmiselno, da mora nov lastnik vozila plačati vsako spremembo podatkov o lastniku (4x) oz. ponovno odjavo, saj bi bilo dovolj da se vpiše nov lastnik ter v spis shranijo vse pogodbe o prenosu lastništva. Na AMZS-ju v Kopru so obrazložili, da so taka navodila in da takole morajo delati, vendar to vzame veliko časa, predvsem pa državljane stane prijava spremembe podatkov, kljub temu da po ZVCP to ni bilo potrebno, ker se vozilo ni registriralo.