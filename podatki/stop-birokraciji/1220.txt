Predlagamo, da je potrebno medresorsko usklajevanje za odpravo težave z urejanjem rezidentskega statusa za dijake in študente tujce. Ob napotitvi na Praktično usposabljanje z delo (PUD) se pri teh osebah srečamo s težavo, da imajo prijavljeno prebivališče v Republiki Sloveniji, nimajo pa registrirane davčne številke in zato jih ne moremo zavarovati, kar je naša obveza po zakonu. Vsakega posebej moramo napotiti na FURS, kar privede do slabe volje na vseh nivojih. Pobuda vključuje predlog informiranja o tej nalogi na UE, kjer tujci urejajo status.