Spoštovani, Kljub vztrajnem brskanju po javno dostopnem gradivu nisem našel rešitve težav. Veljavni Stanovanjski zakon in Pravilnik o upravljanju večstanovanjskih stavb določata postopek za odpoved pogodbe za opravljanje storitev upravljanja upravniku v večstanovanjskih stavbah. O odpovedi sprejmejo lastniki sklep, to je možno z glasovanjem na zboru oz. s podpisovanjem listine. Po zaključenem glasovanju se izid ugotovi v sodelovanju z upravnikom. Upravnik je dolžan izid objaviti na mestu dostopnem vsem lastnikom (oglasni deski) in s pošiljanjem po pošti lastnikom, ki so stanovanje oddali v najem. Roka, v katerem je upravnik dolžan opraviti objavo v predpisih, nisem našel- če določilo ne obstaja, se pojavlja možnost zlorabe s strani upravnika, ki bi odpovedi oporekal. Drugo težavo predstavlja vročitev odpovedi pogodbe upravniku: opravijo jo lastniki sami ali preko pooblaščenca, pri tem pa ne vemo kako rešiti problem, če je eden ali več lastnikov neaktivnih (odpovedi ali pooblastila ne podajo, ne udeležijo se niti glasovanja o sklepu). Predpise je razumeti tako, da morajo odpoved podati vsi lastniki v stavbi. Tudi tisti, ki so glasovali proti. Postavlja se vprašanje ali je takšna členitev postopka odpovedi pogodbe res nujna. Lastniki glasujemo in sklep sprejmemo, če kdo nasprotuje pa i ima možnost sodnega. varstva svojih pravic. Če so moje ugotovitve o težavi nepravilne, prosim za pojasnilo. V nasprotnem primeru predlagam ustrezno spremembo predpisov. 