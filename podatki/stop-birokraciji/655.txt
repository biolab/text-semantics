Pozdravljeni.
Pri nakupu zemljišča moramo podpisano pogodbo oddat na FURS, kjer nam v mesecu ali več določijo plačilo davka, ki ga (ponavadi) plača prodajalec. V mojem primeru prodajalec ni hotel plačati davka (vpisano v pogodbi, da ga plača). Da sem lahko postopek speljal, sem davek plačal jaz. Na FURS sem rekel, da bom napisal, da sem jaz plačnik pa tega niso dovolili.  Prenos lastništva sem uredil, pritožil pa sem se na višino davka. Pritožbi je bilo ugodeno, denar pa so vrnili prodajalcu. Predlagam, da se pogodba odda na FURS, kjer jo potrdijo, da se postopek lahko spelje do konca. Ko izračunajo znesek davka obvestijo plačnika, da poravna obveznost. Tako bo bolj pošteno in hitreje bo postopek prepisa zemljišča končan.