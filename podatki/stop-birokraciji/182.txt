KONKRETNI PRIMER:
Zavezanka je po pomoti plačala mesečni prispevek za zdravstveno zavarovanje na konto pokojninskega zavarovanja v tekočem mesecu… ker je posledično na kontu zdravstvenega zavarovanja nastal dolg je DURS posredoval podatke ZZZS-ju o dolgu in ZZZS  zavezanki blokiral kartico zdravstvenega zavarovanja (kar pomeni, da je samoplačnik vseh zdravstvenih storitev in morebitnih zdravil…). Ko smo ugotovili napako, vložili vlogo za preknjižbo preplačila težav ni bilo konec…
DURS namreč SAMO  1x mesečno posreduje podatke (osvežitve) o stanju dolga zavezanca za prispevke za zdravstveno zavarovanje!
To pomeni, da mora zavezanka vložiti PISNO vlogo za pridobitev PISNEGA potrdila o plačanih davkih in prispevkih in ga DOSTAVITI SAMA ZZZS-ju!
MOREBITNA REŠITEV:
1. Vsaj vloga naj se odda elektronsko, če pa obstaja sistem E-davki, ki ga mora uporabljati zavezanka za oddajo obračuna prispevkov zasebnika…
2. Potrdilo bi lahko DURS končno oblikoval v elektronski obliki, dostop do njega bi imel samo zavezanec preko sistema e-davki  (da ne prihaja do zlorab), potrdilo je v PDF obliki…
3. Zavezanec ga po prejemu izpiše in dostavi ZZZS-ju pač pisno… ker elektronsko poslovanje z ZZZS-jem seveda v taki obliki tudi ni vzpostavljeno…
To pomeni, da če boste kdaj samostojni podjetnik in vam bo ZZZS blokiral kartico (zaradi podatka Durs-a) boste hodili od urada do urada, namesto, da uredite to elektronsko!
Elektronsko pomeni, da preko sistema e-davki oddate vlogo za potrdilo o plačanih davkih, prejmete potrdilo elektronsko in jo pač odnesete na ZZZS, da vam deblokira kartico, ker ste v nasprotnem primeru samoplačnik storitev, kljub temu, da imate plačane prispevke za zdrav. zavarovanje...



 