Pozdravljeni, s strani društev smo bili opozorjeni na določilo 44. člena ZPPDFT-1, po katerem bodo morala tudi vsa društva v poseben AJPES register vnesti tako podatke o zakonitem zastopniku, kot podatke o društvu (pravni osebi):https://www.ajpes.si/Registri/Drugi_registri/Register_dejanskih_lastnikov/Splosnohttps://www.ajpes.si/novica/Vpis_podatkov_o_dejanskih_lastnikih_poslovnih_subjektov_v_Register_dejanskih_lastnikov_(eRDL)?id=342 http://www.uppd.gov.si/fileadmin/uppd.gov.si/pageuploads/ZPPDFT-1/mnenja_urada_RDL_ZPPDFT1_novica_14.11.17.pdf - na tej strani je med drugim navedeno tudi: Kot izhaja iz vašega elektronskega sporočila, ima v konkretnem primeru poslovni subjekt, ki je zavezan ugotoviti in vpisati podatke o svojem dejanskem lastniku, status društva. V tem primeru pride v poštev določba prvega odstavka 36. člena ZPPDFT-1, ki določa, da se za dejanskega lastnika subjekta, v katerem ni možna udeležba pri upravljanju na podlagi poslovnega deleža, delnice ali udeležbe v kapitalu, šteje vsaka fizična oseba, ki zastopa takšen subjekt. Glede na navedeno pravno podlago in zakonsko določen nabor podatkov, ki se vpisuje v register, bo društvo v register vpisalo podatke o dejanskem lastniku glede vsake fizične osebe, ki zastopa to društvo, prav tako pa tudi zgoraj navedene podatke, ki se nanašajo na poslovni subjekt sam. Glede na to, da so vsi ti podatki za društva (torej podatki o zakonitem zastopniku ali zakonitih zastopnikih ter vsi potrebni podatki o društvu, kot pravni osebi) tako ali tako že v Poslovnem registru Slovenije (vodi prav tako AJPES), je zahteva za ponovni vpis teh podatkov v drug državni register, veliko in nepotrebno administrativno breme za društva. Še posebej za to, ker oba registra, torej Poslovni register Slovenije ter nov Register dejanskih lastnikov upravlja AJPES. Društva morajo vnos podatkov urediti od 11. 12. (začetek delovanja aplikacije) do 19. 1. 2018. Predlagam, da Urad RS za preprečevanje pranja denarja ali AJPES izvede prenos podatkov za društva iz javno dostopnega Poslovnega registra Slovenije v nov register dejanskih lastnikov in se s tem tega administrativnega bremena razbremeni društva, ki jih v veliki večini vodijo prostovoljci.