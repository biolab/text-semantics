Vsako leto prejmemo od FURS obračune nadomestil za stavbno zemljišče oz. davek od premoženja. Uporabnik, ki ima npr. hišo in garažo, prejme 2 obračuna, za vsako nepremičnino ločenega. Za garažo letos moj znesek na UPN znaša 6,89 EUR. Vedno pomislim, koliko stroškov pomeni teh 6 EUR, ki se mi jih zaračunava:
- priprava obračuna in delo uradnika, ki skrbi za pripravo obračuna - tiskanje na posebni obrazec, ki je dolžine 70cm (!!!)
- po moji oceni je že samo strošek tega izpisa več kot 6 EUR (poseben obrazec, tiskalnik ...)
- stroški priporočenega pošiljanja (poštnine) in vročanja tega obvestila (delo pošte in poštarja, ki dostavlja zadevo naslovniku...)
- stroški bančnega nakazila za ta znesek
- porabljen čas za bančno nakazilo (še posebej, če oseba nima spletne banke in mora za 6 EUR na bančno okence...)
- stroški razporejanja tega plačila v sistemu in morebitne kontrole s strani zaposlenega na FURS... Naštevam le tiste najbolj očitne.
Predlagam, da zaračunavanje stroškovno optimirate tako, da pošljete en, skupen letni obračun za isti naslov in po potrebi ponudite plačilo v 2 obrokih (na obrazcu sta že pripravljena 2 UPN). Veselilo me bo, če boste spoznali, da so na tem segmentu možni konkretni prihranki tako na strani FURS kot na strani prejemnikov obračunov. Lep pozdrav.