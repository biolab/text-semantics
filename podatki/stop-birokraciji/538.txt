Spoštovani.
Že dlje časa zbiram pogum za opis tega problema, za katerega menim, da je marginalen in ga je potrebno rešiti nujno in premišljeno. Slovenski podjetniki smo premalo konkurenčni, saj enostavno delujemo v okolju, ki nas duši, nas ne stimulira, še najmanj pa nam ni v pomoč. Ker delam na področju razvoja komunikacij v globalnih družbah, se v primeru, ki ga opisujem sedaj, srečujem s popolnoma enakimi težavami. Tisti, ki delamo, ki smo zaposleni, ki iščemo delo, se iz dneva v dan dokazujemo, iščem poslovne priložnosti in možnosti, kako biti konkurenčnejši od predvsem tujih družb imamo velike težave. Potrebujemo VITKO DRŽAVO, ki bo RADIKALNO poenostavila poslovanje podjetij - predvsem v delu, kjer lahko: - Preverimo, kakšno je naše stanje v smislu davkov in prispevkov - Lahko na enem mestu opravimo plačilne obveznosti brez iskanja kontov in ne vem še kakšnih neumnosti - Lahko sporočimo, če se nam zalomi časovni okvir plačila obveznosti (zaradi službenih poti, zaradi česarkoli ...) - Imamo možnost vklopiti e-mail obveščanje o spremembah in obveznostih na področju davkov, prispevkov, itn. To bi moral biti povsem enostaven vmesnik, s katerim podjetniki ne bi izgubljali časa, nikakor ga ne bi smeli ustvarjati (le) finančni in administrativni eksperti ampak predvsem tisti, ki vemo, kaj pomeni enostavnost in učinkovitost na področju komunikacij. Ta problem je zares velik, saj imamo mnogi izjemne težave, ko zaradi spregleda obveznosti dobimo blokado na bančni račun. Banka (primer SKB) nas avtomatsko bremeni še s svojimi nelogičnimi stroški v višini 50, 100 €. Tisti podjetniki, ki imamo odprtih več računov pri bankah, nam zaradi verižne reakcije sistema blokad, poberejo ogromne vsote denarja. Velikokrat tudi več, kot so obveznosti do države. In to celo ne glede na to, da sredstva na računu so. Še enkrat apeliram na vas, da gre za resno težavo. Ponižujoče in v podjetništvu povsem antistimulativno je dejstvo, da so komunikacije države do podjetnikov tako na neučinkovitem, kompliciranem in banalnem nivoju. S tem nivojem tudi sporočate, da si učinkovitega in konkurenčnega slovenskega podjetnika (ki živi to državo) sploh ne želite.