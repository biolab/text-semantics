Predlagam vam tri hitre izboljšave: - odpravo obveznega ePobota pri Ajpes; ePobot naj ostane, le naj ne bo obvezen, da ne bo predmet glob podjetjem; - odpravo davčnega potrjevanja računov. Če pa to ni možno, pa vsaj: nedvoumno določilo, da: * računi, plačani s kartico, niso predmet davčnega potrjevanja (s tem bi se veliko podjetij razbremenilo brezpredmetnega potrjevanja pri spletnih nakupih), * zavezanec račun potrdi, če je plačan z gotovino, sicer pa ne. Odpraviti je treba brezumna tolmačenja, po katerih že en potrjen izračun v nizu na napravi povzroči, da morajo biti potrjevani vsi računi na tej napravi, ne glede na to, da so vsi ostali plačani brezgotovinsko. - odpravo obveznosti pošiljanja papirnatih dokumentov vsem državnim organom, če se ti lahko pošljejo preko lastnega dokumenta v eDavkih ali preko ekvivalentne storitve drugih portalov. Na zalogi imamo še množico podobnih predlogov, ki državi ne povzročajo skoraj nobenih izdatkov, državljanom in podjetjem pa opazno znižajo stroške.