Za pridobitev gradbenega dovoljenja rabiš različne služnosti (za hojo, vožnjo z vsemi vozili, za elektriko, za vodovod...). V primeru, da so okrog tebe lastniške parcele in ne občinske, rabiš od soseda tudi služnostno pravico za elektriko in za izgradnjo iz vzdrževanje vododvoda. Če ti sosedje ne dajo pomeni, da gradbenega dovoljenja ne moreš dobiti. Kupil pa si zazidljivo parcelo in dobil lokacijsko informacijo, ki pravi, da je možno graditi... Za elektriko je to rešeno tako, da narediš betonski steber na parceli, Elektro pa ti napelje elektriko. Za vodovod pa rešitve ni. Veliko ljudi se boji vpisa v zemljiško knjigo in si to interpretirajo po svoje (po domače, na podlagi slabih izkušenj v preteklosti ipd.).
Mnenja sem, da bi morale imeti gradbene - zazidljive parcele urejeno tako, da ti distributer zagotovi priključek na parcelo, saj nenazadje plačamo komunalne prispevke, ki se so zelo visoki (odvisno od občine, velikosti hiše... v mojem primeru za enostanovanjsko hišo 150m2 nekje od 15 do 20 tisoč evrov!). Pa tudi tako, da imaš zagotovljen način priklopa na javne infrastrukture, ne pa da ti sosed onemogoči pridobitev gradbenega dovoljenja. Zakaj mora dati meni sosed služnost za izgradno in vzdrževanje vodovoda, ki se vpiše v ZK, saj je to predmet VO-KA in jaz s samo infrastrukturo nimam nič, plačevala pa bom stroške porabe vode. Saj nenazadnje vsi distrubuterji (voda, elektrika, kanalizacija, plin, telekomunikacije...) delujejo in "živijo" na račun nas odjemalcev - porabnikov.
Predlog: vsak distributer (ki ga investitor izbere, če ima možnost) poskrbi za priključek na parceli, investitor - porabnik pa potem plača prikluček (ki ga tudi sedaj) in mu seveda nato plačuje porabo.