Pozdravljeni,
moja pobuda se nanaša na e-zemljiško knjigo. Opisana je v članku Deus ex machina, ki je tudi priložen in dostopen na spletnem naslovu http://www.geodetski-vestnik.com/58/4/gv58-4_triglav.pdf. Zemljiška knjiga in geodetska uprava imata z usklajenimi skupnimi napori možnost, priložnost in tudi dolžnost, da bosta s svojimi podatki in postopki v prihodnje ena drugi stalni deus ex machina, in to vse dotlej, dokler ne bosta medsebojne skladnosti podatkov v svojih evidencah dvignili na tako kakovostno raven, ki bi jo z dobrim medsebojnim sodelovanjem v skupnem in narodnogospodarskem interesu že zdavnaj morali doseči ter trajno zagotavljati sami sebi, pristojnim službam državne in javne uprave ter vsem ostalim uporabnikom.