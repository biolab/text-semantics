Vsa okoljska in prostorska zakonodaja, ki obravnava ravnanje z odpadki naj se spremeni tako, da se lahko na vsaki lokaciji, v vsakem obratu, obdeluje, predeluje in začasno zbira odpadke, če se pri tem tehnično zagotovi delovanje, ki je brez vplivov na okolico. V tem sektorju je ogromen potencial za delovna mesta in pripravo sekundarnih surovin. Vsi predpisi so napisani tako, da favorizirajo javne komunale, zahteva se razne študije, ki jih birokracija na ARSO ne razume ali celo ne upošteva, okoljevarstvena dovoljenja so samo blokada, za ohranjanje monopola, ki izvira iz lokalne politike, ki je skoraj obvezno prisotna z omejitvami pri prostorskem načrtovanju, tako imamo industrijske cone, kjer ni mogoče drobljenje in zbiranje stekla, priprave komposta, predelave gradbenih odpadkov,...  Te omejitve za inertne in biološke materiale, ki ne predstavljajo vpliva na okolico naj se izloči iz vseh predpisov, določi naj se, da postopki morajo potekati brez vpliva na okolico in morajo biti določeni v tehnični dokumentaciji, katero preveri inšpekcija. Vsa soglasja in dovoljenja so v takih primerih zatiranje gospodarstva in svobodnega trga.