Glavna dejavnost podjetja SPL d.d. je upravljanje večstanovanjskih stavb. Naša pobuda gre morda na prvi pogled bolj v smeri sistemske ureditve področja našega poslovnega delovanja, dejansko pa je glavni namen poenostavitev delovanja in zmanjšanje administriranja. Pišemo vam v zvezi z problematiko prekomernega administriranja pri pobiranju in davčnemu obračunu najemnin za oddajanje skupnih prostorov v večstanovanjskih stavbah kjer je upravnik po stanovanjski zakonodaji pooblaščen za pobiranje teh najemnin. Pobiranje najemnin za skupne prostore ima različen vpliv na različne udeležence med etažnimi lastniki saj neenakost nastane že z dejstvom, da posamezni etažni lastniki, ki so fizične osebe in so davčno zavezani po Zakonu o dohodnini ne predložijo davčnih številk upravniku. Poleg teh so etažni lastniki tudi pravne osebe in pravne osebe javnega značaja, ki so zavezane za vodenje knjigovodskih evidenc in so davčno zavezani drugi davčni zakonodaji kot fizične osebe. Posledica neprejetih podatkov (davčnih številk) iz strani etažnih lastnikov in različne davčne obravnave različnih davčnih zavezancev je tudi nadaljnja neenakost različnih najemnikov skupnih prostorov, ki prejmejo višino svoje obveznosti glede na raznovrstnost etažnih lastnikov in posedovanja njihovih podatkov iz strani upravnikov. Dejstvo je, da upravnik uspe pridobiti od 85% do 90% davčnih številk fizičnih oseb, večina pravnih oseb pa nima interesa izdajati račune in jih pošiljati mesečno upravniku za tako nizke zneske kot pridejo iz solastništva oddanega skupnega prostora v stavbi in za dejavnost, za katero v večini primerov niti niso registrirani. Za prikaz dejanskega stanja lahko navedemo, da smo v letu 2014 vodili na 257 objektih najemnine skupnih prostorov kar pomeni, da je bilo vključenih v oddajanje skupnih prostorov 5864 lastnikov od tega 5339 fizičnih oseb, ki so nam posredovali DŠ in 385, ki to niso storili iz različnih razlogov in 92 pravnih oseb, ki so nam pošiljali račune ter 140, ki jih to ni zanimalo ali pa so neposredno pošiljali račune v svojem delu najemniku. V kolikor bi zaračunali polno najemnino bi tako v letu 2014 zaračunali 295.360€ vendar smo zaradi manjkajočih podatkov in dokumentov zaračunali le 242.945€ kar je 82,25% realizacija. Naš tržni delež vam je zagotovo poznan (8%) zato ni težko izračunati kakšne številke so to za celo Slovenijo. Vsa ta mesečna administracija za več tisoč (SPL) in deset-tisoč (SLO) lastnikov bi lahko bila nepotrebna, če bi se pobiranje obdavčilo na nivoju dohodka in ne na nivoju prejemnika dohodka kot je to sedaj urejeno. Zmanjšale bi se tudi obremenitve računalniških zmogljivosti tako pri upravnikih kot tudi pri davčni upravi. Ob tem je potrebno upoštevati, da se lastniki dnevno menjavajo in ponovno je potrebno nove lastnike obveščati, da se vključijo v ultra birokratski sistem pobiranja najemnin skupnih prostorov in pozivati, da posredujejo podatke in dokumente. Zavoljo odprave teh neenakosti in prekomernega administriranja smo že in ponovno predlagamo poenostavitev vodenja davčnega obračuna in delitev sredstev iz naslova pobranih najemnin za skupne prostore na način, da bi se vsa ta sredstva obvezno vplačala v rezervni sklad stavbe (RS) in v trenutku vplačila v RS tudi obdavčila s posebnim davkom. Takšna neposredna vplačila v RS in obdavčitev bi lahko veljala za vse dohodke, ki jih prejmejo vsi etažni lastniki kot so npr.: odškodnine za skupne dele, prostore in naprave, nadomestila, razne uporabnine in podobno. Verjamemo, da to ne bo v neskladju z evropskimi direktivami kljub temu, da bo takšen davek posebnost v EU, saj je tudi institut RS takšna posebnost.