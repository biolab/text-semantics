Predlagam ustrezno optimizacijo delovanja sistema e-davki, predvsem v delu, ki se nanaša na fizične osebe ter vročanje, fikcijo vročitve in posledično sprožene izvršbe. Menim, da bi se lahko izognili nepotrebnim administrativnim opravilom zgolj, če bi pred opominom oziroma začetkom izvršbe posredovali obvestilo iz sistema na mobilne telefonske številke ali elektronske naslove zavezancev. Fizične osebe enostavno ne gledamo sistem e-davki vsak dan in posledično ne prevzamemo vročene pošte, kar se v nadaljevanju zelo hitro odvije z izvršbo na plačo. Postopek je povsem nepotreben, saj se ne želimo izogibat poravnavi obveznosti, enostavno ne vemo, da je obveznost nastala. Predlog je torej, dajte nam iz sistema posredovat obvestilo, saj gre za avtomatizem, ki se lahko sproži, ker smo zavezanci dali kontaktne podatke na voljo. Sam sem od zdaj naprej ustavil e-vročanje iz tega razloga in bom raje obremenjeval sistem s pisnimi vročitvami, pošto in dodatnimi opravili ter stroški, ker ste mi izvedli dve povsem nepotrebni izvršbi za minorne zneske. Lahko pa bi me sistem opozoril z SMS-om ali enim stavkom, da ste mi vročili zadevo in bi obveznosti poravnal v postavljenem roku. Lep pozdrav