Pozdravljeni.
Predlagamo dopolnitev 54. člena ZDR-1, da bi bil razlog sklenitve pogodbe za določen čas ali aneksa k obstoječi pogodbi o zaposlitvi za določen čas tudi koriščenje preostalih (že oddelanih) ur v dobro oz. na prošnjo delavca tudi oddelanih nadur.  To je v praksi velikokrat obojestranski interes, za realizacijo katerega pa ni pravne podlage, to je za sklenitev nove pogodbe o zaposlitvi za določen čas, ko delavec dejansko ne bi bil nič prisoten na delu. Za prejem nadomestila na ZRSZZ se zgodi, da delavcu manjka zgolj par dni, delodajalec pa mu ne more podaljšati delovnega razmerja, pač pa mu izplača nadure. Na slabšem sta potem obe strani – delavec ni upravičen do nadomestila na zavodu, delodajalca pa nadura stane več kot koriščenje ur.