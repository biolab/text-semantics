Pozdravljeni.
 
Predlagam spremembo Zakona o društvih v delu, ki določa status društva v javnem interesu. Generalne določbe so opredeljene v Zakonu o društvih, ki dopušča, da se podrobnosti okrog podeljevanja tega statusa opredelijo v področnih zakonih za področja, ki so v zakonu našteta in menim, da ni nobeno izpuščeno.  Postopek, ki je lahko za vsako področje seveda drugačen je dokumentarno in stroškovno obremenjujoč ter se mi zdi nasploh nepotreben tudi v kontekstu opravljenega dela s strani javnih uslužbencev, zato predlagam, da se ga v obstoječi obliki ukine. Torej predlagam tudi razbremenitev državne uprave in javnih uslužbencev. Kot sem si sam pogledal zadevo iz omenjenega statusa izhajata za društva zgolj dve boniteti in sicer prednostne točke pri konkuriranju na javne natečaje in možnost nakazila dela dohodnine tem društvom. Predlagam, da se te ugodnosti omogočijo vsem društvom, ki nimajo kot ustanovitelja oziroma soustanovitelja pravne osebe in v bodoče prekinimo z nepotrebnim podajanjem in kvazi obdelovanjem vlog za pridobitev statusa društva v javnem interesu. Hkrati ukinimo kar nekaj področnih pravilnikov, ki to materijo opredeljujejo. Menim, da je že s samo ustanovitvijo društva izkazan interes za delovanje v javnem interesu, brez nepotrebnega nadaljnjega kompliciranja.