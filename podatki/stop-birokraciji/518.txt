Kot nepremičninska agencija posredujem pri prodaji nepremičnin. Posredniško pogodbo imam pripravljeno tako, da v primeru, da se stranka premisli pri dolgotrajni aktivnosti z njo,  plača tudi stroške posredovanja. V konkretnem primeru sem ji zaračunala delno provizijo - 1/4, oz. stroške, ker je od posla odstopila. Ti stroški so bili napisani v vrednosti 600 eur. Zaradi take "napake" po mnenju inšpekcije, sem dobila 12.500 eur kazni kot pravna oseba in 1000 eur kot odgovorna oseba + sodne takse blizu 2000 eur. Zaradi take odločbe inšpekcije moram podjetje zapreti. Prosim pristojne organe, da razglasijo člene v nepremičninskem zakonu, ki so protiustavni, za protiustavne in jih prekličejo in v nadaljnem tudi protizakonito odločbo inšpekcije. Moram povedati, da so šle zadeve že tudi skozi Višje sodišče in državno tožilstvo, pa se očitno nikomur niso zdele zadeve nenormalne.


Dodatno k vsebini - opomba MJU: Odgovorna oseba poslovnega subjekta je MJU naknadno posredovala dokumente, iz katerih izhaja, da v njeni konkretni zadevi teče postopek pred Vrhovnim sodiščem RS. S tem v zvezi opozarjamo (kar izhaja tudi iz 6. točke Pogojev uporabe spletnega mesta poslovnisos.gov.si), da koordinator PoslovniSOS pri svojem delu ne posega v nadzor dela, ki ga izvršujejo drugi organi, ne predstavlja pritožbenega organa (nima pooblastil za spreminjanje ali odpravo upravnih aktov), ne more izrekati kazenskih sankcij niti ne razveljaviti upravnih aktov. Namen projekta PoslovniSOS ni vplivanje na vsebinske odločitve organov kot take, za izpodbijanje katerih imajo stranke na voljo ustrezna pravna sredstva.Kljub temu pa bo lahko sicer zakonita vsebina (po prejetem stališču pristojnega organa) zaznana kot birokratska ovira in podlaga za pripravo predloga za spremembo zakonodaje.
 