Citiram pobudo in odgovor: Pobuda / Predlog uporabnika  Pozdravljeni. Sem samostojni podjetnik. Pri mesečnem plačilu davkov in prispevkov plačujem tudi starševski prispevek in prispevek za zaposlovanje. Oba sta relativno nizka (nekaj EUR). Vendar problem nastane, ko plačam preko banke, ki mi za vsako plačilo zaračuna provizijo. Ta znaša tudi nad 50% samega prispevka. Bi se to dalo urediti, da bi nakazali v celotnem znesku in se poceni poslovanje s.p.-jev in ostalih gospodarskih subjektov. Odgovor pristojnega ministrstva  Odgovor Ministrstva za finance: V zvezi s konkretno pobudo za administrativno razbremenitev oziroma poenostavitev postopkov plačevanja prispevkov z eno položnico, odgovarjamo, da je plačilo vseh davčnih obveznosti z enim nalogom je že omogočeno za vsa tista plačila, ki so zapadla v plačilo in je pri plačilu naveden splošni sklic SI19 DŠ-99996, ki omogoča, da davčni zavezanec z enim plačilnim nalogom poravna vse svoje davčne obveznosti. V primeru, ko zavezanec pri plačilu navede sklic za točno določeno vrsto davka, se plačilo ne prenaša na druge konte davkov, razen na zahtevo davčnega zavezanca. Lep pozdrav. Na osnovi obeh citiranih odstavkov vprašanja uporabnika s.p. in odgovora Ministrstva za finance, postavljam naslednja vprašanja: 1. Kaj je do sedaj naredilo Ministrstvo za finance da bi ta informacija prišla v prave roke, torej do zavezanca s.p. ? 2. Kaj je do sedaj naredilo Ministrstvo za finance da bi ta informacija prišla do vseh računovodskih servisov, ki praviloma knjižijo dokumentacijo za s.p. (stroške) in pošiljajo zneske za plačilo prispevkov. Vprašanja utemeljujem s tem, ker sem dobil ta teden ponovno dobil 4 sklice za plačilo prispevkov in sicer 44008, 45004, 43001=1,83, 420005=1,83 EUR. Že večkrat sem protestiral pri računovodji, kako da ni mogoče zneskov združevati, računovodski servisi tega pač ne vedo. Kaj lahko naredite, da bodo to informacijo dobili vsi računovodski servisi in vsi podjetniki s.p..  Danes plačam prvič vse davke in prispevke z VA 17.05. na skupni sklic SI19 DŠ-99996, kopijo plačila pa pošljem računovodji. Lep pozdrav