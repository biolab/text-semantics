Na postopek registracije je prišla hrvaška državljanka, ki živi v Sloveniji z možem, ki dela v Sloveniji. Odločila se je, da bo registrirala s.p. za kar je seveda morala pridobiti enotno dovoljenje za delo in bivanje. Pri postopku smo ji pomagali. EDD dobijo tujci v roku cca 2 mescev ob popolni vlogi. Tako osebo pri postopku registracije s.p. tudi ne moremo prijaviti v zavarovanje, ker čakamo EDD. V tem času 2 mesecev pa je gospa s strani Zavoda za pokojninsko in invalidsko zavarovanje in tudi Zavoda za zdravstveno zavarovanje, prejemala opozorila, da naj si uredi socialno zavarovanje. Dopise je redno nosila na našo VEM točko in smo nato klicali omenjene institucije in jim razlagali, da bomo gospo (in smo potem tudi jo) prijavili v zavarovanje takoj, ko bo prejela EDD in prijavila bivanje.
V izogiba strašenju strank, predvsem tujcev, ki niso seznanjeni z našo birokracijo in institucijami, pozivamo k ureditvi in poenotenju postopkov pri registraciji podjetja in pridobivanju dovoljenj za tujce. Morda bi lahko Služba za tujce na nek način obvestila ZPIZ in ZZZS, da je oseba v postopku pridobivanja EDD in naj ne tratijo po nepotrebnem papirja, časa in delovne sile za nepotrebna administrativna opravila.