Vlada naj poskrbi, da bo imenik pooblaščenih arhitektov stalno dostopen na spletnih straneh, bodisi Zbornice za arhitekturo in prostor Slovenije, bodisi države. Imenik je bil do nedavnega objavljen na strani zaps.si, trenutno oziroma že tretji teden pa podatki niso na voljo, s pojasnilom, da imajo tehnične težave. Sumim, da gre za pretvezo oziroma za prikrivanje javnih podatkov, verjetno pa tudi ni predpisa, ki bi zbornici nalagal, da morajo te podatke objaviti, oziroma ni podlage, da bi se jih sankcioniralo, če tega ne storijo, tako da po moje sami od sebe tega imenika več ne bodo objavili. Je pa za transparentnost delovanja države to potrebno, ker gre za imenik s strani države pooblaščenih projektantov, ki jih državljani morajo najti, če hočejo izpolniti obveznosti, ki jim jih država nalaga (gre za pridobivanje gradbenih in uporabnih dovoljenj).