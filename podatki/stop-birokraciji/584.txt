Pozdravljeni.
Glede na prodajna nihanja na trgu in posledično v obsegu del v proizvodnji je nemogoče za celo leto vnaprej predvideti koledar dela in enakomerno ali neenakomerno prerazporejen delovni čas (podaljšanega dela in koriščenja prostih dni), prav tako je birokratsko tolikokrat spreminjati delovni koledar, tudi ob sprotnih obvestilih o začasnem neenakomerno prerazporejenem delovnem času nemogoče vedeti, kdaj in če se bo to lahko koristilo.  Koriščenje je vedno posledica padca prodaje, manjšega obsega dela, ki se lahko zgodi hitro, lahko pa šele čez nekaj mesecev ali pa sploh ne. Zato je tudi zelo težko vnaprej opredeliti neko delo kot nadurno delo ali pa kot delo v prerazporejenem delovnem času (ne glede na pravne podlage oz. razlike).
Predlagamo spremembo ZDR-1  v tej smeri, da bi se ob izkazanih nihanjih v obsegu dela, neenakomerni zasedenosti z delom v definiranem obdobju (trend morda 2 meseca pred in znano za naslednja 2 meseca), delodajalec lahko odločil, da se ure v dobro iz začasno prerazporejenega delovnega časa izplačajo v višini nadur. Torej, če tako kaže obseg dela in stanje veliko ur v dobro. In to brez nekih soglasij s sindikati, soglasij delavcev, ipd. Da bi bilo dovolj zgolj obvestilo, argumentacija dejanskega stanja in izplačilo. Seveda upoštevaje omejitve glede obsega nadur, zaščitenih kategorij.