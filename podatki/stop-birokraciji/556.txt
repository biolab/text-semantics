Pozdravljeni.
Zadnje čase državne institucije pogosto poudarjajo, kako varna je prehrana v Sloveniji. To me vznejevolji, ker vem s koliko (nesmiselnimi) predpisi na tem področju se morajo ukvarjati tudi najmanjši ponudniki prehrane. Ne razumem na primer, zakaj v španskem San Sebastjanu, kulinarični meki, kjer veljajo enaki EU predpisi glede varne prehrane kot v Sloveniji, lahko na primer ponujajo pinxose (obložene kruhke) na pladnjih na šanku - v Sloveniji bi takega gostinca takoj uvrstili na črno listo zaradi nehigienskih razmer. Enak predpis, povsem različna implementacija. Strinjam se, da so določbe glede varne prehrane (HACCP) koristne in da jih je smiselno uporabljati pri velikih prehrambenih obratih (bolnišnice, hoteli). Za lokale z npr. manjšim številom sedežev pa bi morali sprejeti zelo poenostavljene (in zelo jasno definirane) zahteve, s čimer bi vzpodbudili nišno kulinariko ter male in pogosto zelo inovativne podjetniške pobude.