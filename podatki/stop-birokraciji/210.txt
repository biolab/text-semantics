Pozdravljeni.
 
Predstavil bi rad delovanje CSD Ptuj, ki potrebuje dober mesec dni da ugotovi nepristojnost pri odločanju v zvezi s socialno pomočjo (vloga posredovana na CSD Ptuj 22.7. 2013, na CSD Gornja Radgona so odstop vloge prejeli šele 3. 9. 2013). Po zakonu bi moral v roku enega meseca od prejetja vloge že izdati odločbo ne pa ugotavljati ali je pristojen, šele po mojem povpraševanju kaj se dogaja so se stvari premaknile. To sicer ni prvi primer saj pri večini od svojih vlog, ki sem jih naslovil na njih že iz časa, ko sem še bil dijak ni bilo na prvi stopnji nikoli zadeva rešena v skladu z zakonom in sem mogel vedno urejati vse s pritožbo na drugi stopnji. Ker vem da nisem osamljen primer in sem pomagal že marsikomu, ki se je iz takšnih ali drugačnih razlogov znašel v stiski zaradi recesije CSD-ji pa ne opravljajo svojega dela ne opravljajo kot bi morali. Včasih je dovolj, da človek dobi nekaj socialne pomoči in si lahko poišče novo službo saj mislim, da ni nikomur v interesu životarit z 260 EUR ali manj sploh če ima otroke tako kakor jaz. Ko sem fizično prisoten zelo pogosto opažam neprofesionalno delo ljudi zaposlenih na CSD-jih razen seveda izjem, ki se potrudijo in ti pomagajo, ker vidijo stisko sodržavljanov. Večina delavk ne obvlada osnovnih računalniških veščin, čeprav kolikor mi je znano nameni država vedno veliko denarja za izobraževanje svojih kadrov, kot študent sem delal namreč tako na občinah kot tudi DURS-U kjer so se udeleževali neprestano novih seminarjev za izboljšanje delovanja ustanove.
 
Osebno bom svojo težavo znal rešiti mi pa ni vseeno za svoje soljudi, ki si pomoč ne znajo poiskati in so prisiljeni v životarjenje. Upam, da bo ministru uspelo doseči zastavljene cilje pri zmanjšanju birokracije ter izboljšanja znanja zaposlenih v javnem sektorju dejansko in ne zgolj papirnato.