 Predlagam, da se tehnični prevzem prostorov opravi na naslednji način: popiše se seznam pomanjkljivosti, za te pomanjkljivosti naj se podjetju / lastniku da določen rok, v katerem je dolžan te pomanjkljivosti odpraviti. Uporabno dovoljenje naj se izda takoj, če ne obstajajo večje nepravilnosti in ovire za opravljanje dejavnosti. To načeloma pomeni, da bo potrebno po izteku tega roka preveriti ali so te pomanjkljivosti resnično tudi odpravljene. Vendar to tudi pomeni, da se je pričela investicija tudi že obrestovati, plačevati so se pričele tudi davki, dajatve ipd. Danes je situacija takšna, da se uporabno dovoljenje ne izda, ravno tako mora investitor odpraviti pomanjkljivosti (večinoma gre za izpolnjevanje predpisov, kot si jih tolmačijo pregledniki), vendar pa v veliki večini primerov plačujejo tudi zaposlene, pri tem pa utrpijo veliko izgubo, namesto da bi pričeli z dejavostjo takoj.