V zvezi z vsakoletnim posredovanjem poročil o premoženjskem stanju Komisiji za preprečevanje korupcije predlagam administrativno razbremenitev državljanov, ki so dolžni ta poročila posredovati. Neprimerno se mi zdi, da je potrebno ob vzpostavljenih uradnih evidencah (banke, register nepremičnin, register motornih vozil, durs, itd.) do katerih ima komisij vpogled te podatke še posebej s strani državljanov vpisovati v obrazec ter ga v papirni obliki pošiljati na komisijo. Predlagam torej, da organi na komisijo posredujejo samo seznam oseb, ki zapadejo v poročanje, komisija pa njihovo premoženjsko stanje preveri po uradni dolžnosti iz uradnih evidenc. V kolikor bi bilo potrebno, predlagam v tej smeri še spremembo Zakona o integriteti.