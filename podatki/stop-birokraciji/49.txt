Ocenjujem, da bi dobre predloge za odpravo administrativnih ovir in prijaznejši odnos do strank lahko posredovali tudi javni uslužbenci, ki neposredno izvajajo predpise. Zakaj? Zato, ker bolje poznajo zakonodajo, ki so jo dolžni izvajati in včasih pri tem lahko opazijo nedorečenost predpisov in podobno, kar lahko spravlja v slabo voljo tako stranko kot uslužbenca, ki želi korektno in zakonito delati. Zaradi tega lahko prihaja do različnih strokovnih ali nestrokovnih interpretacij in s tem do različnega izvajajnja v praksi. Zato bi ministrstvo lahko pripravilo podoben portal tudi za uslužbence javne uprave. V dogradnji sistema bi lahko bili koristni predlogi JU tudi eden od kriterijev za ocenjevanje javnih uslužbencev (to bi lahko bil vsaj en od merljiv kriterijev za ocenjevanje JU, ne pa tako kot sedaj, ko se ocenjuje kar tako po osebnih občutkih - po facah; seveda upam, da ne povsod). Dejstvo namreč je, da t. i. administrativne ovire obstajajo tudi znotraj javne uprave in so odvisne od konkretnih osebnostnih lastnosti nadrejenih - procedura za razne ideje in pobude s strani samih izvajalcev predpisov je pretoga, zato tudi ni učinkovita oziroma je verjetno niti ni. Marsikoga mine, da bi svoje ideje posredoval nadrejenim, ki jih po možnosti sploh ne bi razumeli ali pa bi si jih oni prisvojili. Lahko pa se ti celo zgodi, da si zaradi tega šikaniran in pristaneš na bolniški, pa ministrstvo nima sistema, ki bi lahko takšne in podobne pojave sploh detektiralo, saj celotna pozitivna zakonodaja temelji na tem oziroma izhaja iz predpostavke, da je vodstvo nezmotljivo in idealno in zato lahko povsem svobodno ukrepa v smislu "Kadija te sudi, Kadija te tuži". Da pa bi ministrstvo šikaniranega delavca (ve se, koga se v javni upravi, kjer ni profitnega motiva tako kot v gospodarstvu, šikanira in kdo lahko šikanira) tudi zaščitilo - o tem lahko zaenkrat javni uslužbenci le sanjamo. Samo, tako kot je kriza naplavila nesposobne in egistične voditelje v gospodarstvu, tako se v bodočnosti zna zgoditi tudi v negospodarstvu, zato bi bilo bolje, da se takšni negativni pojavi prej odkrijejo. LP