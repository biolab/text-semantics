Predlagam spremembo in dopolnitev določb 66. in 129. člena Zakona o splošnem upravnem postopku, ki se nanašata na obvezne priloge in na vračanje le teh v primeru zavrženja vloge.
 
Predlog za spremembo določb zakona o splošnem upravnem postopku(Ur.l. RS št. 24/06 –urad. prečišč. besedilo, 105/06 – ZUS-1, 126/07, 65/08 in 8/10) – dalje ZUPZa zmanjšanje birokratskih ovir in za pocenitev postopkov, bi bilo treba dopolniti ali spremeniti nekatere določbe ZUP, ki se nanašajo na vloge in na dolžnosti upravnih organov za primere, kadar se vloga stranke zavrže. Večkrat se je že primerilo, ko neka stranka vlogi ni priložila vseh predpisanih dokazil in je bila zato njena vloga zavržena. Nato je bilo treba že vložena dokazila skupaj z manjkajočimi priložiti k novi vlogi ponovno, ker ZUP ne določa, da se je mogoče v takih primerih sklicevati na že vložene priloge oz. dokazila in ker ne določa, da je na primer organ dolžan v takih primerih neuporabljena dokazila po pravnomočnosti sklepa vrniti stranki ali jih upoštevati v novem postopku. To pa je zlasti v primerih, ko gre za projektno dokumentacijo, zvezano z relativno velikimi stroški, upravni organ pa z nevračanjem takih dokazil le polni arhivsko dokumentacijo in povzroča stroške državi.Za odpravo prej navedenih birokratskih ovir predlagamo naslednje spremembe določb ZUP:Veljavna določba 2. odstavek 66. člena ZUP:Vloga mora vsebovati tudi druge sestavine, ki jih določa zakon ali drug predpis.Predlog dopolnitve:Doda se drugi stavek, ki naj se glasi:" Če se vloga nanaša na isto stvar, kot se je nanašala predhodno zavržena vloga, vlogi ni treba prilagati sestavin, ki jih določa zakon ali drug predpis, če so bile te sestavine že priložene zavrženi vlogi."Isto vsebino se lahko uporabi tudi v novem odstavku, ki bi se glasil:"Ne glede na določbe prejšnjega odstavka v primerih, ko se vloga nanaša na isto upravno stvar, kot se je nanašala predhodno zavržena vloga, vlogi ni treba prilagati sestavin, ki jih določa zakon ali drug predpis, če so bile te sestavine že priložene zavrženi vlogi". Dopolni naj se 129. člen ZUP:Doda se nov 4. odstavek, ki bi se glasil: " Po pravnomočnosti sklepa iz prejšnjega odstavka, organ vrne stranki sestavine, ki jih je priložila vlogi, če v roku 30 dni ne vloži nove vloge".