13-let smo "ustvarjali" OLN za 20 stanovanjskih hiš. Pridobljena so bila vsa potrebna soglasja in izvedene prostorske konference zaradi pripomb nosilcev urejanja prostora in z vsemi sosedi - mejaši ter izvedena komasacija zemljišč z brezplačnim 15 % prenosom lastništva vsake parcele v javno dobro za cesto in infrastrukturo pod cesto. Izdano je bilo gradbeno dovoljenje (GD) za infrastrukturo in le-ta je tudi izvedena z občinskimi sredstvi. Prišli smo do pravice do GD za stanovanjske hiše in vsaka hiša mora sedaj preko projektantov zopet iskati vsa soglasja (voda, elektrika, PTT, kabelski operaterji, civilno letalstvo, erozijsko soglasje, kulturna dediščina,…) in na koncu tik pred izdajo GD za enostavni stanovanjski objekt 11100 v izmeri 10,8 x 8,6 m z max višino strehe 9,5 m še soglasje sosedov, ki mejijo na parcelo, kjer se bo gradilo. Po plačilu kom. prispevka in nadom. za spr. nam. zemljišča se končno lahko dobi GD "po hitrem 3-mesečnem postopku".
Zakaj piše v ZGO (člen 60.), da je za gradnjo znotraj organiziranih območij (državni, OPPN) možna izdaja GD po hitrem postopku za enostavne gradnje do 3-nadstropij visoko, ne pa da se vse skupaj ponavlja, kar traja 3-mesece od vloge do izdaje GD?
Kaj pa pomeni hitri postopek za izdajo GD?
GD za infrastrukturo je vsebovalo tudi soglasje ARSO za erozijo (zgornji tok reke Save), a je bilo potrebno za vsako hišo, ki bo stala le 8 – 10 m stran od ceste pridobivati ponovna soglasja od ARSO?
Občinski oddelek za okolje prelaga odgovornost na državo, ARSO pa trdi, da je to predpisala Občina v OPPN, ampak soglasje je potrebno, čeprav je Sava oddaljena cca 5 km in 70 m nižje v dveh kaskadah, najbližji potok pa 3 km in cca 30 m nižje od gradnje. Zanimivo pri tem je še, da za področje dveh ali več parcel (znotraj OLN) ni potrebno soglasje za erozijo, za posamezno parcelo pa je potrebno soglasje ARSO.
Civilno letalstvo mora izdati soglasje za hišo (visoka 9,5 m), medtem ko je v vasi zvonik, ki je visok 70 m, vseh 20 hiš pa je stran od zvonika cca 100 m.
Rad bi vaš odgovor oziroma info, kdo bo to obravnaval in zakaj tega ne bo mogoče spremeniti, ker je to predpisano v zakonu.
In nato še zahteve: vlagatelj naj dopolni vlogo z barvo kritine, fasade,…
Zavedam se, da je ZGO pisan za vse primere in za različne lege novih objektov, vendar pa bi bila na področni UE lahko izvedena kakšna izjema, če so tako nesmiselne, kot so zgoraj navedene.