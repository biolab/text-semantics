Zavod za zaposlovanje pri delu s strankami posluje zelo neekonomično. Naročanje strank je nepotrebno, saj osebe, ki aktivno iščejo zaposlitev, prihajajo na zavod pogosteje kot so naročene, neaktivne osebe pa bi se lahko oglasile na zavodu na primer enkrat na 6 mesecev.  Pri delu s strankami se porabi preveč papirja. Zaposlitveni načrt se tiska na kar 4 straneh, čeprav se velika večina podatkov ne spreminja in je navedena že v predhodnih zaposlitvenih načrtih. Če že, bi se moral izdati le kratek dokument s spremembami. Če pa se iskalec vključi v katero od aktivnosti, pa dobi hkrati z zaposlitvenim načrtom še vabilo za to aktivnost še na posebnem listu - čeprav bi lahko bila aktivnost navedena že v zaposlitvenem načrtu. Tudi v primerih, ko je tako, ni jasno, zakaj je potrebno posebno vabilo.  Tako dobi iskalec 3 liste A4 format, dodatni trije ostanejo na Zavodu, čeprav je vse navedeno že v računalniku. Torej kar 6 listov za en obisk iskalca pri svetovalcu. Ker je strank veliko in ima vsak svetovalec dnevno več strank, je takšno vedenje neracionalna poraba papirja in energije. Predlagam varčnejše ravnanje, ki bo znižalo stroške poslovanje, obenem pa bo tudi ekološko in družbeno bolj odgovorno.