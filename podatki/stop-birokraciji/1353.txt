Na osnovi pozitivne prakse iz Nove Zelandije predlagam zakon, ki bo iz birokracije odstranil žargon in zapleten jezik. Nujno potrebujemo zakon ki bi omogočil poslavljanje od veličastnih memorandumov in dolgih besed ter omogočanje različnih interpretacij zakonov. Ljudje, ki živijo v Sloveniji imajo pravico razumeti, kaj vlada od njih zahteva, kakšne so njihove pravice, do česa so upravičeni od vlade. Predlog zakona bi prihranil denar in čas in poudaril bi da je jasna komunikacija ključna za delujočo demokracijo. Zakon bi izboljšal dostopnost za invalide, starejše in tiste, ki potrebujejo prevod in strokovno interpretacijo dokumentov.