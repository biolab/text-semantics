Predlagam spremembo oziroma poenotenje pogojev glede pridobitve statusa kmetijskega gospodarstva. Trenutno prihaja do nerazumljivega razlikovanja med pravnimi in fizičnimi osebami. Namreč v postopku pridobivanja statusa kmetijskega gospodarstva mora pravna oseba predložiti tudi bilanco poslovanja za preteklo leto. V primeru, da se je z kmetijstvom pričela ukvarjati šele v tekočem letu ne more pridobiti statusa in s tem niti zemljišč v zakup. Kar pa posledično pomeni, da če družba nima zemljišč ne more niti opravljati kmetijske dejavnosti. Za razliko od fizične osebe, ki ji tega pogoja ni potrebno izpolniti v postopku pridobitve statusa kmeta.