Pozdravljeni.
Kot delodajalec smo zavezani za številne evidence in poročanja. Zakon za zasebno varovanje ZZasv-1 nam v 84. členu, 2. odstavek nalaga, da moramo upravljavcu evidenc (Inšpektorat RS za notranje zadeve) v osmih dneh sporočiti datum sklenitve oz. prekinitve delovnega razmerja varnostnega osebja. Če delodajalec to zamudi je kazen zagrožena od 2.000 EUR do 4.000 EUR - podjetje ter odgovorna oseba od 400 - 600 EUR. Pred kratkim smo s strani Inšpektorata dobili opozorilo, da smo kršili omenjeni člen Zakona, kljub temu, da so preverili, da je bil delavec pravilno prijavljen z obrazcem M-1 (obvezno socialno zavarovanje) mi pa smo jim pozabili v 8 dneh sporočiti, da smo osebo zaposlili.
Predlagamo, da se ta birokratska ovira odpravi.
Znano nam je, da ZZZS posebno za omenjeni Inšpektorat vodi evidenco varnostnega osebja - sklenitev in prekinitev delovnega razmerja.