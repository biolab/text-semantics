V postopkih dedovanja mora dedič za žig o pravnomočnosti na sklepu o dedovanju OSEBNO iti na tisto okrajno sodišče, ki je izdalo sklep o dedovanju. Pri tem so uradne ure okrajnih sodišč nenormalne: samo ponedeljek in petek dopoldan in sredo 2,5 ure popoldan. Glede na to, da gre za žig, predvidevam, da za to ni potrebna prisotnost sodnika, ampak da to lahko opravi nižje sodno osebje. Prav tako bi pričakovala, da v sodobnem času digitalnega dostopa do centralnih zbirk podatkov ta žig lahko da katerokoli sodišče v Sloveniji ob vpogledu v izdane sklepe, ki so pravnomočni. Predlagam, da spremenite pravni predpis, ki to ureja na način, da se bo žig za pravnomočne sklepe lahko pridobilo na kateremkoli okrajnem sodišču.