Zakaj se ljudje ne odločijo za cepljenje?
Sedaj vem. Sem prebolelnik in 8. 8. 2021 mi poteče rok za prebolelnike in sem se nameraval cepiti. Imam evropsko potrdilo, testiral sem se najprej po hitrem testu in potem po PCR, ker je bil hitri pozitiven. Okužil sem ženo in sina, v februarju. Šla sta na hitri test, bila pozitivna, dobila obvestilo od NIJZ in pri osebnem zdravniku dobila bolniško za okuženost s covid19. Sedaj sta hotela iti na cepljenje kot prebolevnika samo z enim odmerkom in je to kakor nemogoče? V ZD Nazarje pravijo, da to ne gre (do osebne zdravnice sploh nista prišla preko sestre). Odnos tam je bil aroganten in celo posmehljiv, do pacientov. Odločila sta se, da se sploh ne bosta cepila, saj je bolj enostavno po potrebi iti na test in plačati, kot pa se izpostavljati in izgubljati čas s "pregorelimi" zdravstvenimi birokrati. Pa tudi jaz sem se odločil, da se ne bom cepil. In takih primerov je verjetno na tisoče in ljudje nismo krivi za to! Tudi veliko znancev in prijateljev so se zaradi naše izkušnje odločili, da se ne bodo cepili. Dajte vendar poenostaviti cepljenje, izenačiti veljavnost hitrega in PCR testa, ki sta februarja veljala enakovredno in poslušajte varuha pacientovih pravic, ki na to opozarja že nekaj časa!