Za vsako opravljeno delo, storitev ali prodajo blaga - obvezna izdaja računov brez izjem, poenostavljeno poslovanje za mikro zavezance ter stroga kontrola inšpekcije na terenu z visokimi kaznimi za ne izdajo računov.
Država naj dovoli brezposelnim, študentom, upokojencem, vrtičkarjem, lastnikom gozdov..., da sami poskrbijo za svojo socialno varnost z opravljanjem malega dela in prodajo svojih izdelkov  fizičnim osebam do določenega letnega prihodka s poenostavljenim poslovanjem (če delo ni s posebnim predpisom prepovedano). Ko to mejo preseže, pa mora zavezanec npr.: ustanoviti gospodarsko družbo; kmet postane zavezanec za vodenje knjigovodstva; brezposelni izgubi pravico do denarnega nadomestila; upokojencu pokojnina miruje... Račun mora biti obvezno izdan - tudi za prodajo poljskih pridelkov na tržnici, izdelkov od vrat do vrat, drvi za kurjavo, medsosedsko pomoč, inštrukcije, pomoč v gospodinjstvu, na kmetiji... Delo ali blago mora biti zaračunano, čeprav je račun poravnan v blagu ali  s proti storitvijo.  Edina izjema je delo v okviru družine (zakonec, starši, otroci, vnuki).
Predlog: Zavezanec naj na vstopni točki VEM ali na izpostavi DURS priglasi opravljanje malega dela in se zavaruje za primer poškodbe pri delu (prispevke lahko plača za celo leto vnaprej, brez obveznosti izpolnjevanja REK obrazcev). Tu naj dobi vavčar z rokom veljavnosti, s katerim se na terenu izkazuje, da dela legalno ter  prevzame paragonski blok oštevilčenih računov  v dveh izvodih. Do določenega zneska naj vodi samo knjigo izdanih računov, konec leta naredi obračun prihodkov, navede številke izdanih računov ter plača davek po odbitku pavšalnih stroškov.