Dober dan! Že desetljetja poznam administrativno oviro, da je za dovoljenje za delo od doma potreben obisk inšpektorja za varstvo pri delu na domačem naslovu. Ta inšpektor naj bi obiske ponavljal vsako leto in jih vršil tudi nenapovedano! To vidim bolj ali manj kot samemu sebi namenjen birokratski ukrep, ki predvsem zavira nadvse dobrodošlo pobudo, da bi se ljudje bolj posvetili vsebinam in koristim opravljanja svojih del, prihranili na poti v službo in nazaj, parkiranju in še marsičem. Kot mi je malce znano, ima dandanes praktično vsak zaposleni nek prostor, ki je varnostno primeren za opravljanje dela, v našem primeru v tem oziru nezahtevnega pisarniškega. Zasebnost stanovanja pa je varovana ne le z Ustavo, temveč tudi s številnimi drugimi veljavnimi predpisi. Menim, da je nevarnost, ki na delavca tiči doma, neprimerno manjša kot je tista v prometu v službo in nazaj! Vsled tega predlagam, da se ti obvezni obiski inšpektorjev za varnost pri delu vsaj znatno omilijo, še najbolje pa kar odpravijo.