Spoštovani.
S 1.1.2015 je država s seznama osebnih dopolnilnih del umaknila dejavnost "lokalnega vodenja". Dokončno se ta dejavnost umakne z 30.6.2015. S tem je tako vodnike, ki ne prejemamo zadostnih dohodkov, da bi odprli s.p. spravila v neroden položaj. V tem trenutku nimamo ustreznega odgovora kako bomo po tem datumu plačevale lokalne vodnike, ki nimajo s.p., niti niso študentje. Ali bomo morali za vsako vodenje posebej pisati podjemno pogodbo? Ne samo, da se s tem izgublja enostavnost postopka najema vodnika, pač pa tudi bistveno podraži delo vodnika. Saj je obdavčitev po podjemni pogodbi bistveno višja, kot je bila preko osebnega dopolnilnega dela. Če je ena od prioritet naše države tudi razvoj turizma, je to, da se lokalno vodenje umika iz osebnega dopolnilnega dela korak nazaj. Zato v imenu turističnih agencij in lokalnih vodnikov, ki imajo registrirano turistično vodenje, kot osebno dopolnilno delo, dajem pobudo, da se lokalno turistično vodenje vrne na sezan osebnega dopolnilnega dela in s tem razbremeni slovenski turizem.