Predlagam, da se pri presojah vplivov na okolje ukine tako imenovani Dodatek v skladu s Pravilnikom o presoji sprejemljivosti vplivov izvedbe planov in posegov v naravo na varovana območja, saj se v praksi prepisuje podatke iz plana in zakonov, dejansko strokovnega dela pa je izredno malo glede na celoten obseg poročila. Ta del bi se lahko zlahkota vključilo v Presojo vplivov na okolje (z nekoliko razširjenimi vsebinami), saj se vse vsebine v PVO tudi obravnavajo. Nobene potrebe ni, da je to samostojen dokument. Dodatek je nepotreben balast, ki še dodatno zavira celoten postopek sprejema npr. OPN oz. drugih planov in znatno poveča strošek investitorja (govorimo o 10 in več tisočih EUR za eno poročilo).V kolikor so predpisane vsebine Dodatka namenjene npr. lažjemu poročanju EU, je to toliko bolj neutemeljeno, da grejo dodatni stroški in čas v breme investitorja.