Spoštovani, v Zakonu o urejanju prostora (Uradni list RS, št. 61/17), v nadaljevanju ZUREP-2, je v 300. členu navedeno, da bo minister v 9 mesecih po uveljavitvi tega zakona (to je do 17.8.2018) izdal določene predpise. Nekateri od teh, npr. pravilnik o elaboratu ekonomike (65. člen ZUREP-2), so obvezna strokovna podlaga za pripravo prostorskih izvedbenih aktov (OPN in OPPN). Prosim za pojasnilo, ali lahko občina izpelje postopek OPN oz. OPPN kljub temu, da podzakonski predpisi še niso izdani in kako (npr. v primeru elaborata ekonomike strokovno podlago izdela po svoji presoji ali jo sploh ne izdela)?
Sicer to v nasprotnem primeru pomeni, da minister za okolje in prostor zavira prostorski razvoj celotne Slovenije.
Hvala za odgovor in lep pozdrav!