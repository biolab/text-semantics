Spoštovani,
vsako leto oddajamo novo vlogo za oprostitev plačila letne dajatve za vozila za prevoz invalidov. V našem primeru gre za otroka, ki potrebuje posebno nego in varstvo. Odločbo o višjem dodatku za nego otroka imamo veljavno do vključno septembra 2022. Kljub temu moramo vsako leto oddati vlogo za odobritev oprostitve plačila, čeprav je vsako leto enaka pravna podlaga oz odločba o višjem dodatku. Ne razumem zakaj je potrebno vsako leto vlagati novo vlogo z enako prilogo, če je le-ta veljavna do leta 2022? Zakaj upravni organ ne izda odločbe za čas trajanja odločbe o višjem dodatku za nego otroka? Razumem, da je morda smrt otroka ampak najbrž se lahko ta okoliščina preveri v CRPju. To je resnično neprijetno opravilo, saj je vsako leto enako in vsako leto potem hodimo in nosimo te vloge in priloge, kar je res nesmiselno. Potem seveda še čakamo, da je vloga v sistemu sicer moramo plačati in potem oddati vlogo za vračilo plačila letne dajatva. Skratka v tem ne vidimo smisla.   Lep pozdrav.