Pozdravljeni.Zasledil sem željo Ministrstva za javno upravo za »Smart Regulation«, pa vas želim opozoriti na enega od problemov, s katerimi se srečujemo ljudje zaradi nespametnih navodil, ki prihajajo iz javne uprave. Nekaj časa nazaj je vsak komitent banke lahko prinesel položnico za katerokoli plačilo in dal pooblastilo, da mu za te račune odprejo trajnik. Naenkrat so banke dobile prepoved, da to storijo na zahtevo komitenta, ampak je moral ta prositi za pooblastilo posamezna podjetja. V banki ne vedo, zakaj je tako, komitentu pa so naložene dodatne obveznosti. Zaradi tega je prišlo do naslednjih zapletov. Komunalno podjetje je izvedlo interno reorganizacijo in je za eno od uslug spremenilo naslov. Želeli so obvestiti odjemalce, ki so doslej plačevali preko trajnika, da dajo nova pooblastila na ta novi naslov, ampak so naleteli na oviro, ker v zakonu piše, da ne smejo zahtevati pooblastila, dokler ni izdan račun. Zato so obenem razposlali račune in dodali položnice, ki jih je treba plačati na banki ali na blagajni podjetja, ter obrazec pooblastila, ki ga je treba podpisati in poslati podjetju.  Upam, da bo to prišlo v roke nekomu, ki resnično skrbi, da bi javna uprava delovala v skrbi za lažje življenje državljanov.