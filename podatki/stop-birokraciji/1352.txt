Moja hčerka je samozaposlena v kulturi in vidim koliko dela ima z birokracijo in razpisi, vsakih nekaj let pa se mora prijaviti za ta status od začetka. Skrbi me, ker vidim, da jo je strah da ne bo imela dovolj denarja in da ima birokratskih opravil zelo veliko - več kot kdor koli, ki je zaposlen. Nedopustno je, da je toliko bremena na eni osebi, še posebej ker ji zato zmanjka časa za njeno delo, to pa pomeni, da ji ta birokracija jemlje možnost dostojnega zaslužka. Ministrstvo za kulturo ji plačuje prispevke, kot da bi bila zaposlena tam. Predlagam, da se samozaposlene v kulturi dejansko zaposli, ministrstvo naj jim da plačo. To bi bilo logično, ker ima to ministrstvo čez kulturo, oni odgovarjajo ministrstvu. Tako bo šlo veliko manj časa na birokracijo pri ministrstvu in pri umetnikih. Ministrstvo bo verjetno porabilo tudi manj denarja, samozaposleni pa pridobljeni čas za svoj poklic.