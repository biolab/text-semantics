Predlagam, da se izbris dosmrtne služnosti na nepremičnini v zemljiški knjigi ob smrti osebe naj se izvede po uradni dolžnosti, ne pa šele na predlog lastnika nepremičnine.  Kakor sem dobil informacije, je bil včasih ta postopek brezplačen, saj je bilo potrebno samo na sodišču izpolniti obrazec in priložiti izpisek iz matičnega registra o smrti.  Sedaj je to "uskladitev stanja" potrebno narediti ali pri notarju, kar stane če sem dobil pravi podatek 60 €, ali pa prek varnega poštnega predala s kvalificiranim digitalnim potrdilom, pri čemer pa je potrebno še vedno pri notarju izvesti skeniranje izpiska, kar pa stane okrog 30 €.  Takšna rešitev se mi zdi korak nazaj in v nasprotju s tendenco "odpravljanja administrativnih ovir".
 
Pobuda (298):
Vknjižba prenehanja pravice služnosti stanovanja, zaradi smrti užitkarja, naj se opravi na Zemljiški knjigi, brezplačno, na podlagi izpiska iz matične knjige umrlih, katerega naj tam spremenijo v digitalno obliko. Saj davke plačujemo tudi za tovrstne storitve. Sedaj je vknjižbo prenehanja pravice služnosti stanovanja, zaradi smrti užitkarja, obvezno narediti pri notarju, kar je plačljivo. Zakaj ali ne plačujemo davek tudi za tovrstne storitve, ki bi morale biti brezplačne?