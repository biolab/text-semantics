V postopku gradnje Poslovnega centra Gonzaga smo naleteli na banalno težavo, ki nam je za pol leta odmaknila gradnjo. Lastno parcelo smo želeli razdeliti na več parcel. Mejnike smo morali postaviti tudi na parcelno mejo, ki ima več lastnikov živečih povsod po svetu. Tu so se začele težave. Čerpav naša parcelacija na njihovo parcelo nima nobenega vpliva, je vse lastnike GURS moral vabiti na parcelacijo. Ker niso dvignili pošte in povratnic ni bilo, so morali pošiljati poizvednice. Dolg in nepotreben postopek, saj z parceliranjem lastne parcele ni vpliva na soseda.
OPOMBA Ministrstva za javno upravo: Podjetnik nam je na našo prošnjo posredoval še naslednje informacije:-    skoraj prepričan je, da so bile meje pred izvedbo parcelacije urejene,-    predlaga, da se iz zakonov izbrišejo vse določbe, ki zahtevajo prisotnost sosedov pri parcelaciji lastnega zemljišča.