Spoštovani,
predlagam spremembe na področju migracij in zaposlovanja tujcev v Sloveniji. Menim da so nekatere določbe povsem neustrezne in povsem neživljenjske ter v veliko breme tujcem kot delodajalcem. Namreč ko tujec pridobi pravico do pridobitve stalnega prebivanja, ter odda vlogo za stalno prebivanje menim da je nepotrebno da odda vlogo še za začasno prebivanje saj je včasih med podaljšanjem enotnega dovoljenja za prebivanje in delo in izdajo dovoljenja za stalno prebivanje zgolj nekaj dni razlike, kar pomeni veliko več stroškov in administrativnega dela obenem pa sta pred istim upravnim organom dva postopka za eno in isto osebo, in zadevo rešujeta dve različni uradni osebi tako da včasih poteče veljavnost že oddanih dokumentov preden zadeva pride v postopek, npr. potrdilo o nekaznovanosti, plačilne liste, bančni izpiski ipd., kar pomeni da delavec tujec mora večkrat pošiljati iste dokumente v dopolnitev vloge. Prav tako menim da bi organi UE, ZZZS,ZZS,ZRSZ,ZPIZ mogli biti medsebojno povezani in imeti vse dokumente na vpogled, tako da ne bi bilo potrebno delodajalcu za delavca(tujca) ki se mu na podlagi potrdila o pravočasno oddani vlogi za enotno dovoljenje podaljša zdravstveno zavarovanje zopet po štirih mesecih podaljševati na podlagi istega potrdila, ker ni še pridobil enotnega dovoljenja za prebivanje in delo in tako včasih štirikrat ali celo petkrat ker postopki podaljšanja včasih trajajo več kot eno leto. Ker je postopek zaposlitve, zavarovanja in dovoljenja za prebivanje povezan bi bilo veliko lažje za vse če bi se na en isti portal oddajali dokumenti kjer bi vsi organi lahko imeli vpogled na vložene dokumente. Prav tako bi bilo veliko lažje če bi se takoj vedelo katera uradna oseba ime priimek, e-mail, telefon. št., vodi postopek in po e-mailu obvesti delodajalca v primeru pomanjkljivosti dokumentov in nadaljnje komunikacije. Namreč na UE je zelo težko dobiti kontakt uradne osebe in pa informacije o postopku. Zakonsko bi moglo biti določeno tudi za vse upravne organe določen čas za rešitev zadeve,( npr. 3 mesece) in v tem času bi mogla biti zadeva rešena ne pa da traja leto ali več. Tako kot delodajalci in tujci imajo obveznost v določenem roku in pred iztekom oddati vlogo, ali dopolnitev vloge, podaljšati zavarovanje ipd.