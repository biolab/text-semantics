Spoštovani!
Najprej pozdrav tej ideji, da lahko vsaj povemo kje \"nas čevelj žuli\" potem pa iskrena hvala za vsako izboljšavo, realizacijo. Več ljudje več ve in skupaj lahko uredimo mnogo stvari, ki ne terjajo velikih finančnih vložkov, lahko pa močno olajšajo birokratske postopke in vsem nam dni, ko smo se pač prisiljeni s temi postopki spoprijemati. Veliko obiskov različnih strokovnih ambulant opravljam z očetom, ki ima 85 let, veliko tudi sama, ki sem invalidsko upokojena in imam Parkinsonovo bolezen. Jaz še nekako prenašam izvide, CD, DVD, rentgenske posnetke, slike tega ali onega organa sem in tja, nazadnje tudi dostavim moji zdravnici, ki včasih komaj uspe vse paciente  sprejeti, kje še ima čas natančno prebirati izvide,    gledati DVD in ostalo.
Pa si mislim, če bi bilo mogoče izvid takoj po pregledu vnesti s šifro (številka zdravstvenega zavarovanja ali kartice) direktno v pacientov register. Tako bi ne bilo zadrege ob naštevanju zdravil, prenašanju izvidov, pozabljanju imen strokovnjakov, ki so nas pregledovali. Morda bi se to dalo tehnično nekako urediti morda bi zdravstvena kartica vsebovala še določeno geslo s katerim bi zdravnik vstopal v naš \"virtualni\" karton in evidenco zdravstvenih  storitev, postopkov. Vsem bi bilo lažje, nihče nas ne bi pošiljal domov po izvide, seznam zdravil... hitreje bi šlo pa še manj nerodnosti bi bilo. Laik sem za zdravstveno področje, tudi računalniška tehnologija in razvoj le te sta mi dokaj tuja.