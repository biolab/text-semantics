Pozdravljeni.
8. točka 148. člena ZDR-1
Predlagamo dopolnitev določb glede zaščitenih kategorij delavcev v povezavi z (začasno) neenakomerno prerazporejenim delovnim časom in nadurnim delom (146. člen ZDR-1), če se to delo opravlja na dodatni dan. Sedaj se določbe glede nadurnega dela uporabljajo tudi za neenakomerno prerazporejen delovni čas. To velikokrat ni v interesu nobene strani.
Primeri:
a.	invalid, ki dela 6 ur ali 4 ure na dan 5 dni v tednu v rednem delovnem lasu, ne sme delati v soboto, ki velja za začasno prerazporejen delovni čas. Tudi, če bi že naslednji teden oz. v naslednjem obdobju te ure potem koristil, bil en dan doma. Tudi z njegovim soglasjem se mu ne sme odrediti takega dela. V praksi imamo primere delavcev, ki si želijo priti delat v soboto, da potem lahko koristi ure za svoje potrebe med tednom.
b. starejšemu delavcu se brez soglasja ne sme odrediti začasno prerazporejenega delovnega časa na dodatni dan v tednu (sobota), tudi če je zagotovljeno koriščenje v naslednjem obdobju in povprečje dnevnega fonda ur ne presega 8 ur.