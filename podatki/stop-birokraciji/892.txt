Vsakoletno podaljševanje veljavnosti prometnih dovoljenj, kot ga imamo urejenega trenutno v Sloveniji (z osebnim obiskom in žigom ali novim dovoljenjem po pošti via euprava), je nepotrebno in od državljanov pobere cca 1,5M € letno.
Konec leta 2016 je bilo v Sloveniji registriranih okoli 1.097.000 osebnih avtomobilov.
90.000 novo registriranih (65.000 novih, 25.000 uvoženih)
Osebni avtomobili po starostnih razredih
11 % = 120.000 = 1-2 leti
15 % = 165.000 = 3-5 let
--> 10 % = 110.000 = 3-4 leta
--> 5 % = 55.000 = 5 let
120.000 + 110.000 – 90.000 = 140.000 (1-4 leta, brez novih)
18 % = 197.000 = 6-8 let --> 99.000 (4-8 let, vsako drugo leto)
239.000 vozil vsako leto »brez potrebe«
240.000 x 6 € = 1,5M€ + čas
Predlagam poenostavitve na tem področju. Nemčija, Nizozemska in Švedska imajo to lepo urejeno.
Nizozemska je leta 1. 1. 2014 uvedla prometna dovoljenja v obliki plastičnih kartic, ki so velikosti kreditne kartice. Kartica ima tudi čip, ki vsebuje podrobnejše informacije o vozilu. Ta kartica je poleg vozniškega dovoljenja edino, kar je potrebno imeti pri sebi, ko uporabljamo vozilo.
Ob prvi registraciji vozila oz. ob nakupu rabljenega vozila prejmemo to prometno dovoljenje, ki se nato ne spreminja dokler se ne zamenja lastništvo vozila ali pa se vozilo bistveno ne spremeni (nova homologacija).
Prometnega dovoljenja ni potrebno obnavljati vsako leto. Lastnik vozila mora zgolj opraviti tehnični pregled (če je potrebno) in plačati nadomestilo za uporabo cest. Nadomestilo se plačuje za vsa registrirana vozila in se lahko plača letno, tromesečno ali mesečno. Če lastnik preneha plačevati, dobi obvestilo s strani RDW (Rijksdienst voor het Wegverkeer).
Na Švedskem je registracijski dokument (registration certificate) sestavljen iz dveh dokumentov. Na prvem so zapisani tehnični podatki o vozilu, na drugem pa podatki o lastniku vozila.
Ta dokument je poleg vozniškega dovoljenja edino, kar je potrebno imeti pri sebi, ko uporabljamo vozilo. Ob prvi registraciji vozila oz. ob nakupu rabljenega vozila prejmemo ta dva dokumenta, ki se nato ne spreminjata dokler se ne zamenja lastništvo vozila ali pa se vozilo bistveno spremeni (nova homologacija). Švedska nima klasičnega prometnega dovoljenja, ki bi ga bilo potrebno vsako leto obnavljati. Lastnik vozila mora zgolj opraviti tehnični pregled (če je potrebno) in plačati nadomestilo za uporabo cest. Nadomestilo se plačuje njihovi agenciji za transport (Swedish Transport Agency).
V Nemčiji z avtom dobiš prometno dovoljenje (zulassungsbescheinigung), ki je podobne oblike kot naše (ni kartica), ga pa ni potrebno nikoli podaljševati. Nadomestilo za uporabo cest (letni »subscription« cca 150 €) kar direktno trgajo z računa. Nobene vloge, nobenega postopka. Avtomatizem.
Zavarovanje pa imajo v Nemčiji poenoteno na 1.1. v letu, vse zavarovalnice. Tako je prvo leto imel zavarovanje do 1.1. potem je podaljšal zavarovanje za eno leto in tako naprej.
