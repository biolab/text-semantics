Na izpostavah Zavoda za zdravstveno zavarovanje, kjer sprejemajo prijave in odjave iz obveznih zavarovanj na obrazcih M1, M2 in tako naprej, pošiljajo stranke v knjigarno kupit obrazec, ki stane 50 centov. Obenem si je obrazec mogoče natisniti z njihove spletne strani. Predlagam, da tistim, ki ne vedo za obrazec na spletni strani ali pa imajo težave, nimajo tiskalnika ipd. obrazec prodajo na okencu na ZZZS in jim prihranijo pot v knjigarno. Prav tako bi lahko omogočili prijavo/odjavo samoplačnikov na spletu z digitalnim potrdilom.