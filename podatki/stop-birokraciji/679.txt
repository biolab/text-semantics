Spoštovani.
V okviru pregleda veljavne zakonodaje smo zasledili tudi Zakon o dvojnem označevanju cen v tolarjih in evrih (ZDOCTE), ki v 5. členu določa trajanje obdobja dvojnega označevanja. V citiranem členu je tako opredeljeno, da se dano obdobje prične z 2.1.2007 in komčna z 2.7.2007. Drugi odstavek 7. člena nejasno določa, da se način izvedbe dvojnega označevanja cen uporablja tudi po uvedbi evra. V praksi se pojavljajo vprašanja ali morajo biti cene blaga in storitev (tako na cenovnih lističih kot tudi promocijskih gradivih, cenikih ipd.) še vedno označene v SIT. Razlog za dvojno označevanje je po našem mnenju odpadel, saj je od uvedba EUR preteklo že skoraj 10 let in preračuni za potrošnike niso več relevantni. Prosimo vas za dodatno mnenje oz. komentar v vzezi z zgoraj navedenim zakonom, ki bi sicer lahko prenehal veljati.  V pričakovanju vašega odgovora vas lepo pozdravljamo.