Pobuda se nanaša na datum 12. 12. 2011 v Uradnem listu Republike Slovenije, številka 101/2011, objavljeni Pravilnik o spremembah in dopolnitvah Pravilnika o izvajanju Zakona o davčnem postopku.Predlagam odpravo nedavno uzakonjenih omejitev pri plačevanju blaga in storitev z gotovino. Zakaj: ker poslovnim subjektom, zlasti malim, povzroča ogromno dodatnega dela in dodatnih stroškov in ker je ta obremenitev nesorazmerna z morebitnimi koristmi. Poleg tega nas spravlja v obup nad državo, ki si take predpise privošči, in začenjamo resno razmišljati o tem, da bi se iz nje izselili. (Ko sem prvič videla ta predpis, sem pomislila, da gre za šalo - žal ni šlo. Ni mi jasno, kako si resni ljudje lahko kaj takega privoščijo.)Pa še en komentar na isto temo z enega od spletnih forumov: "Država in birokrati pač najbolje vedo kako "sprostiti" in "pomagati" gospodarstvu z odpravljanjem birokratskih ovir. Dodajanje novih je očitno najboljši odgovor!"