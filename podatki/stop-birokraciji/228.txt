V zadnjem času opažamo diskriminatorno odobravanje posameznih podjetji pri obravnavi vlog za pridobitev ID številk za DDV. 
Velikanska razlika se pojavlja med podjetji, katerih lastniki so državljani Republike Slovenije in podjetji katerih lastniki so tujci, ne glede na narodnost.
Vsa podjetja, ki oddajo vlogo za pridobitev ID številke in nimajo pogojev za obvezno vključitev v sam sistem DDV morajo vlogi za pridobitev omenjene številke priložiti določena dokazila, na podlagi katerih se na DURS-u odločijo, ali je podjetje »resno« in bo delovalo v skladu z zakonodajo oz. ni primerno in mu ne dodelijo ID številke za DDV.
Opis konkretnega dogajanja v zadnjih mesecih:
1.    Novoustanovljeno podjetje, katerega ustanovitelj je državljan Republike Slovenije odda vlogo za pridobitev ID številke z naslednjimi dokazili:•    dopis iz katerega je razvidno, kdo je odgovorna oseba podjetja, kontaktni podatki podjetja, kratek opis dejavnosti podjetja•    podpisani pogodbi o medsebojnem sodelovanju za že dogovorjene posle z bodočimi kupci oz. dogovorjene namere o medsebojnem sodelovanju z bodočimi kupci•    NAJPOMEMBNEJŠA PREDPOSTAVKA: v podjetju ni nobene zaposlene osebe, poslovodna oseba nima pogodbe o poslovodenju s podjetjem
2.    Novoustanovljeno podjetje, katerega ustanovitelj je NI državljan Republike Slovenije odda vlogo za pridobitev ID številke z naslednjimi dokazili:•    dopis iz katerega je razvidno, kdo je odgovorna oseba podjetja, kontaktni podatki podjetja, kratek opis dejavnosti podjetja•    podpisani pogodbi o medsebojnem sodelovanju za že dogovorjene posle z bodočimi kupci oz. dogovorjene namere o medsebojnem sodelovanju z bodočimi kupci•    NAJPOMEMBNEJŠA PREDPOSTAVKA: v podjetju ŠE NI nobene zaposlene osebe, ker je podjetje v fazi pridobivanja delovnega/ih dovoljenj, za kar seveda obstajajo dokazi (vloga za pridobitev delovnega dovoljenja)
Rezultat omenjenih dveh vlog:
Add 1) Podjetje s slovenskimi lastniki, pridobi ID številko za DDV brez kakršnih koli dodatnih dokazil. DURS-a sploh ne zanima kdo bo v podjetju delal in ali ima poslovodna oseba s podjetjem sklenjeno pogodbo o poslovodenju. Podjetje s slovenskimi lastniki pridobi ID številko za DDV v 3 dneh.
Add 2) Podjetje s tujimi lastniki je pozvano k dopolnitvi vloge, saj pogodbe ne zadoščajo oz. niso ravno to, kar na DURS-u pričakujejo. Od podjetja zahtevajo veljavno delovno dovoljenje. V kolikor podjetje nima veljavnega delovnega dovoljenja od njega zahtevajo najmanj pogodbo o poslovodenju s poslovodno osebo. Pridobitev ID številke za podjetje s tujimi lastniki lahko traja tudi več kot mesec dni! 