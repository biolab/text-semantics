V skladu s tretjim odstavkom 22. člena Pravilnika o minimalnih tehničnih pogojih in obsegu storitev za opravljanje gostinske dejavnosti (Uradni list RS, št. 21/2014 z dne 28.3.2014) mora biti na vsakih deset zaposlenih v eni izmeni v kuhinji oziroma prostoru za pripravo jedi, ena prha. V času sprememb pravilnika se je črtalo več obveznosti glede časa nudenja hrane, vrste hrane, glede obveznega obratovanja po dnevih. Kljub spremembam pravilnika je zgoraj navedena nesmiselna zahteva ostala v pravilniku. V skladu z veljavno zakonodajo lahko tako gostinec nudi le nekaj jedi in samo v določenem času (na primer 20 obrokov dnevno) ter ima lahko samo eno ali dve zaposleni osebi.
Glede na navedeno predlagam črtanje nekaterih določil Pravilnika o minimalnih tehničnih pogojih in obsegu storitev za opravljanje gostinske dejavnosti, ki so nepotrebna in neživljenjska (prha v kuhinji ali prostoru za pripravo jedi, obvezno telefonsko povezavo z omrežjem, zahtevano število garderobnih omaric na število zaposlenih, zahtevan oder in ločena garderoba za nastopajoče, če gostinski obrat nudi mehansko/živo glasbo).
Predlog: Sprememba Pravilnika o minimalnih tehničnih pogojih in obsegu storitev za opravljanje gostinske dejavnosti.
 