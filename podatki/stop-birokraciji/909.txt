Moja žena je družinska zdravnica. Administracija v družinski medicini je uničujoča za odnos pacient-zdravnik.
V družinski medicini se dnevno zaznavajo sledeči problemi:
1) e-zdravje zelo pogosto ne deluje
Osebnim zdravnikom se delo podvaja, saj morajo po opravljenih pregledih stvari, ki si jih zabeležijo, še enkrat vpisati v e-zdravje. To storijo lahko čez par ur, včasih tudi šele naslednji dan. E-zdravje je potrebno narediti bolj pretočno, ojačati infrastrukturo ter močno ojačati servisno skupino, ki skrbi za projekt, ker je po informacijah iz NIJZ sedaj kadrovsko podhranjena.
2) Družinske zdravnike je potrebno razbremeniti nepotrebne administracije.
Kot npr:
a) kratki bolniški staleži - v domeno dogovora z delodajalcem
b) poskusi uvajanja pregledov prostovoljnih gasilcev - to je domena MDPŠ
c) predpisovanje medicinsko tehničnih pripomočkov – to bi lahko prevzele medicinske sestre
d) povračila potnih stroškov - stvar komunikacije med zavarovalnico in zavarovancem
3) ZZZS je svoja Pravila razširil tako zelo, da so nekonsistentna, in jih je mogoče interpretirati na različne načine. Tudi, če se družinski zdravnik z vprašanjem o Pravilih obrne na administratorja ZZZS, ne more računati, da bo odgovor administratorja vzdržal presojo ob kasnejšem pregledu kontrolorjev iz ZZZS. Zaradi tega so družinski zdravniki vmes med zahtevami ZZZSja na eni in pričakovanji pacientov na drugi strani.
Predlog, da ZZZS vzpostavi nove oddelke, kjer bodo zaposleni kompetentni ljudi, ki bodo na razpolago zdravnikom v primeru administrativnih in drugih vprašanj, ki se navezujejo na zdravstveno oskrbo. Prevetrijo naj se Pravila ZZZS, zlorabo v urgentni službi naj ZZZS sankcionira.  
 