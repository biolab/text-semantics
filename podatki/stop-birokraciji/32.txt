Spoštovani,predlagam naj delavci GURS odgovarjajo za svoje delo, na katerem jamčijo s podpisom, pa ta podpis zaenkrat nič ne velja. Predlagam, naj se na vidno mesto javnih služb napišejo napotki kako naj državljan ravna, če meni da je delovanje organa nekorektno. (pritožbeni organ naj bo objavljen na vidno mesto, pritožba se lahko tudi zaračunava)Državljani smo pri obilici birokracije dostikrat izgubljeni, pošiljajo nas od vrat do vrat in nazadnje k odvetniku. Vse to je povezano z velikimi stroški na vseh straneh. V zadnjem času se precej srečujem z delovanjem oz. nedelovanjem GURS. Sosed posega v naše zemljišče, pa ne gre za par cm temveč konkretno za ca.200 kvadratov funkcionalne površine ob domači zgradbi. Sosed poskuša legalizirati že 3. na črno zgrajeno stavbo v 30 letih (konkretna stavba je zgrajena že 20 let). V preteklosti smo iz tega naslova že izgubili nekaj zemlje. Sedaj pa sumim, da gre za premik celega Katastra. Inšpekcija ne ukrepa, na GURS nimajo občutka da je kaj narobe. Parcelo imamo kar nekajkrat izmerjeno, tudi pri zadnjem posegu sem dala narediti geodetski načrt, da sem se prepričala, da stari papirji veljajo. Problem nastane, ker pri pristojni enoti GURS ne upoštevajo naših papirjev, temveč samo vloženi IDPOS oz. prelagajo odgovornost na vpletenega geometra. Pritožite se na inženirsko zbornico, poiščite sodnega izvedenca naj napiše mnenje, v vsakem primeru bo o tem odločalo sodišče... Napake ne vidijo (ne smejo videti, ker za to niso pristojni?)