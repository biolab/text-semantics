Trenutno urejanje dokumentov za otroka ločenih staršev, kljub dodelitvi v varstvo in vzgojo enemu staršu, je zamudno in tudi izjemno neprijetno. Referent zahteva sodbo sodišča in glede na prejšnje primere jo v celoti prebere (zasebnost teh podatkov?) in kljub temu rabi posvetovanje z nadrejenim. Ponavadi referenti ne razumejo, da je pritrdilna sodba višjega sodišča dovolj in zahtevajo še sodbo okrožnega sodišča. Tako sprememba začasnega prebivališča vzame tudi 1 uro. Taka stvar bi morala biti rešena sistemsko, da bi bili podatki vedno aktualni, ne bi prihajalo do zlorab in tudi vse skupaj bi potekalo hitreje. Moj predlog bi bil, da referent vidi samo podatek v sistemu ali lahko posamezen starš ureja postopke sam ali morata biti oba prisotna. Sistem bi lahko bil povezan s podatki o dodelitvi (verjetno preveč optimistično) oz. bi se vsa dokumentacija (sodbe sodišče oz. kaj drugega) poslala 1x na poseben email naslov, kjer bi se dodal/odvzel ta zaznamek.