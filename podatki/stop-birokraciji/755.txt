Pozdravljeni.
Pred več kot tednom dni smo na UE Maribor oddali vlogo za enotno dovoljenje za delo in bivanje za tujca, državljana R. Makedonije. Na Uradu za tujce UE Maribor so pregledali vso prejeto (zelo obsežno  dokumentacijo in kot velevajo postopki in kljub potrdilu Zavoda za zaposlovanje, Urad za delo Maribor, da v slovenskih evidencah ni primernih iskalcev zaposlitve, poslali zahtevo za soglasje še na ZRSZ, Služba za zaposlovanje in delo tujcev, Ljubljana. Pojasnili so mi, da postopka ne morejo nadaljevati, dokler ne dobijo še soglasja s strani zgoraj omenjene Službe ZRSZ in da lahko postopek traja tudi do 5 mesecev, kar se mi zdi absolutno predolgi rok, ki ni v skladen z z ZUP.  Že 2 dni poskušam priklicati uslužbence Službe za zaposlovanje in delo tujcev (v ponedeljek 1,5 ure, kjer sem se prestavila iz 20. do 13. mesta v čakalni vrsti) in danes 1,5 ure (od 13.10 do 14.35) pa sem trenutno druga (2.) v čakalni vrsti.
Predlagam, da:
- na ZRSZ uvedejo več linij za delo s strankami, saj je takšno čakanje nedopustno;
- se poenostavi postopke izdaje soglasja oz. skrajša postopek izdaje enotnega dovoljenja;
- obrazec Vloga za izdajo/podaljšanje  enotnega dovoljenja bi lahko bil v obliki, ki se ga da editirati (word, pdf z polji, ki omogočajo vnos), saj je izpolnjevanje obrazcev pdf na roke zelo zamudno, da ne govorim, da lahko hitro pride na težav z branjem oz. napačnim interpretiranjem na roke napisanih informacij.