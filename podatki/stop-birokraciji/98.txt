Pozdravljeni.Vsak mesec se srečujemo s situacijami, kjer (finančno stabilen) delodajalec kljub podpisani pogodbi z delojemalcem, v kateri je jasno navedeno, koliko bo znašala delojemalčeva plača in kdaj bo izplačana, le-temu plače ne nakaže oz. tudi po posredovanju Inšpektorata za delo (ki izda le globo delodajalcu) delojemalec ostane praznih rok. Zato predlagam, da se taki primeri, kjer je črno na belem napisano, kdaj, kako, kje in zakaj, obravnavajo posebej in karseda ažurno ter z minimalnimi stroški delojemalca, saj opravljati delo v sistemu, kakršen je zdaj, je zaradi nesigurnosti praktično nemogoče.Verjamem, da imate zaposlenih dovolj strokovnjakov na ministrstvu, ki bi takšen t.i. "interventni" zakon lahko v roku 4 do 6 mesecev spisali in ga posredovali naprej v obravnavo.Popravek: všeč mi je tudi predlog uporabnika "andrejček", ki predlaga, da bi neizplačilo plače delodajalca kljub podpisani pogodbi, kjer črno na belem piše vse, kar je potrebno, bilo dovolj za izterjavo dolga. Se pravi brez dolgih in zapletenih sodnih postopkov.