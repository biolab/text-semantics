Spoštovani,
čeprav nimam konkretnega predloga rešitve za konkreten problem, bi rada vašo pozornost usmerila na sledeče: najbrž vsi gledate televizijo in predlagala bi, da pogledate oddajo gospoda Slaka, Pogledi Slovenije, z dne 8.3.2012. Tudi sama delam v javnem sektorju in se srečujem s kriminalno slabo napisanimi predpisi, razdrobljenimi na raznih koncih, podvojenimi in ni čudno, da smo zavozlani v svojih nesmiselnih postopkih. Če skrajšam, na ministrstvu za finance sprašujejo tudi državljane kako varčevati.... gledam oddajo g. Slaka in razmišljam... Morda bi vi morali sesti skupaj za mizo z ministrstvom za finance in se bi raje, oz. prej kot o varčevanju, začeli pogovarjati kako ljudem, ki želijo ustvarjati v tej državi, ki so pripravljeni delati in ne bežati s kapitalom v tujino, in kako bi jim nehali greniti življenje z začaranimi krogi in arogantnimi uradniki. Tudi sama sem zaposlena v javnem sektorju, zato nisem a priori nastrojena proti, sem se pa že več krat srečala z nesmisli birokracije in z uradnimi osebami, ki ne samo, da niso želele česa storiti, ampak so namenoma zavlačevale postopke ... podobno kot o tem poročajo....v že tretjič omenjeni Slakovi oodaji. Svetujem vam, da si jo pogledate. Da stopite v kontakt z osebo, ki je v prvem prispevku pristojna za podelitev koncesije za vodo in da pri njej preverite informacije iz oddaje. Če so resnične, vam svetujem, da jo bodisi zamenjate in se sistematično lotite tega tudi po vseh ostalih uradih ali pa, v kolikor dela v dobri veri in je res žrtev predpisov, da nemudoma pristopite k njihovem spreminjanju. Žal sem v zadnjih nekaj letih postala pesimist in se bojim, da nič od tega ne boste storili, a vsaj sebi ne bom očitala, da nisem storila ničesar, vi pa ne boste mogli reči, da (vsaj o tem primeru) niste nič vedeli.
Želim vam veliko uspeha, če ste se iskreno lotili dela.
Kolegica iz javnega sektorja.
p.s. najbrž se predlog nanaša na ministrstvo za okolje in prostor, v najslabšem primeru pa na javno upravo, v primeru konkretnega obnašanja uradnikov.