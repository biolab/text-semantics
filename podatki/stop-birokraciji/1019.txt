Državljan Republike Slovenije, ki daljše obdobje delo opravlja v tujini (z njim so tudi njegovi družinski člani), se po povratku nazaj sreča s številnimi neprijetnostmi zaradi birokratskih zapletov. Med slednjimi je tudi Odločba za uveljavljanje pravic iz javnih sredstev, ki jo pripravi CSD in jo pripravi v skladu z roki oziroma po preteku določene odločbe, se pa obenem ne ozira na ostale dejavnike. FURS, v primeru posameznikove vrnitve iz tujine, dohodninske odločbe oddaja posamezniku do konca septembra oziroma začetka oktobra. CSD bi v takšnih primerih moral priskrbeti prave / zadnje podatke, sicer operira z napačnimi podatki in tako podaljšuje reševanje postopka oziroma ga pripravi napačno. Na tej točki bi bilo smiselno uskladiti časovnico CSDja in FURSa za tovrstne primere in lažje reševanje postopkov, saj se v nasprotnem primeru zavlečejo tudi za nekaj let. Postopek, ki bi se lahko reševal že pri organu na prvi stopnji, se tako rešuje pri organu na drugi stopnji, kasneje celo vrne na prvostopenjsko reševanje, kar botruje predolgemu reševanju sicer enostavnega postopka.