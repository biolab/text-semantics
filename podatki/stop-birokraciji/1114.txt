Pogosto v medijih in drugih glasilih beremo, da poročilo ni javno ker še ni končno, ker se deležniki nanj še niso odzvali ipd. Trenutno je aktualno poročilo Računskega sodišča o nabavi medicinske opreme. Predlagam, da se vsa poročila in celoten postopek državnih organov, agencij, uradov... javno objavi in tako pokaže transparentnost delovanja tudi teh institucij. Iz tujine poznamo proces, ko se javno objavi osnutek, na katerega imajo vsi (ne samo udeleženi) možnost podati pripombe - ki so tudi javno objavljene (za občutljive informacije predlagatelj označi, da se jih počrni), tudi celoten postopek v nadaljevanju je javen - odziv organa na pripombe in njihovo upoštevanje v končnem poročilu, končno poročilo (tudi morebitne dodatne pripombe na končno poročilo). S tem se zagotovi (1) transparentnost delovanja organov, (2) javni interes po vedenju informacij in dostopnosti, (3) zelo jasen vpliv posameznikov in skupin na končno poročilo (lobiranje), (4) javna izmenjava argumentov, ki omogoča nepristrano oceno vsakega posameznika o vsebini poročila, (5) kakovost delovanja organov, saj so nenehno pod nadzorom javnosti. Sedaj pa imamo sistem, ko se ugiba o vsebini poročila, ni jasno kdo in na kakšen način vpliva na poročilo, imamo težave z vročanjem pošte in pozivov...