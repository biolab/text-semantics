Pozdravljeni.
 
Z ženo se ukvarjava z dodatno turistično dejavnostjo. Pred kratkim sva dobila obvestilo turističnega društva katerega člana sva, da policija zahteva od sobodajalcev vse podatke, ki so v uradnem dokumentu – osebni izkaznici.Ali ta dokument velja ali ne? Policija zahteva od nas sobodajalcev še podatek o rojstnem kraju. Tega podatka ni v uradnem dokumentu kot je osebna izkaznica, zaveden pa je v potnem listu RS. Kaj ali bo potrebno tudi doma potovati s potnim listom?Če vse to človek še razume, ne morem pa razumeti pojasnilo, da naj gost izpolni nek obrazec št. 10 in vanj vpiše svoje podatke. Pa vendar kako se počuti turist, ki pride iz razvitih držav v našo državo pa ga obremenjujemo s za mene nepotrebnimi podatki. Moj osebni občutek bi bil, da sem prišel v policijsko državo. Drugi argument pa je, ali imajo vsi sobodajalci računalnik in ali ga obvladajo.Sam sem veliko hodil po raznih evropskih državah pa me ni nihče nikoli vprašal o mojem rojstnem kraju. Ker imate škarje in platno vas prosim, da poenostavite postopke in nam omogočite, da se naši gostje počutijo v Sloveniji kot doma.
 
20. 1. 2014 je bila na portalu oddana pobuda, ki se prav tako navezuje na področje turističnega poročanja.
 
Hotelirji, sobodajalci, upravniki kampov, sobodajalci,... skratka vsi, ki moramo prijavljati goste na začasnem bivanju naletimo na nepotrebno oviro pri zbiranju in pošiljanju podatkov o gostih. Mnogi domači ali tuji dokumenti ne vsebujejo podatkov, ki jih naši predpisi zahtevajo. Sledijo zelo mučna "zasliševanja" , nezadovoljstvo, jeza.
Npr. slovenska OI ne vsebuje kraja rojstva, prijavnica to zahteva !?. Tako bi lahko še dolgo navajal.
 
22. 1. 2014 je bila na portalu oddan pobuda, ki se prav tako navezuje na področje turističnega poročanja
 
MNZ prijavna služba
Predlog poenostavitve prijave začasnega bivališča turistov.
Predlagam, da se rubrike iz prijavne knjige skrčijo na ime in priimek, datum rojstva, državljanstvo (glede na osebni dokument), datum prihoda v namestitveni objekt. Niti domači, niti tuji dokumenti namreč ne vsebujejo zahtevanih podatkov. Sledi mučno zasliševanje in nezadovoljstvo ob tem in izpolnjevanju priloge 10. Priloga 10 pa ni nikakršna garancija verodostojnosti.