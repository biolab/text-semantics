Predlagam, da se dopolni Zakon o obračunu prispevka za invalide za nedoseganje kvote oziroma metodologija, ki trenutno določa obračun od števila zaposlenih na podlagi podatkov prijavljenih zaposlenih po M-1 in dopolni v času, ko delodajalec lahko zagotavlja delo zaposlenim. Res je, da do sedaj tega primera ni bilo vendar s pojavom pandemije Covid 19 nekateri delodajalci zaposlenim najprej z odredbo vlade o prepovedi opravljanja dejavnosti in po 31.05.2020 zaradi specifične dejavnosti (kultura in razvedrilo) nimamo možnosti za spoštovanje smernic NIJZ - zagotavljati delo več kot 5 mesecev. V času, ko nam država subvencionira nadomestila za zaposlene na čakanju na delo doma, nam Invalidski sklad pošilja opomine in grozi z izvršbo za prispevke za čas, ko ne opravljamo dejavnosti in ne ustvarjamo nobenih prihodkov. Že to, da smo delavce zadržali v delovnem razmerju, nam v času delne subvencije glede na to, da nimamo prihodkov predstavlja veliko breme. Invalidski sklad se izgovarja, da ni kompetenten in namesto pisnega odgovora ali konkretne usmeritve na drugi naslov, nam pošilja opomine in grozi z izvršbo. Logično se mi zdi, da če gre nadomestilo plače, ali del nadomestila plače zaposlenih v breme države (ne brez razloga) bi bilo lahko (če ne v Zakonu o o zaposlitvi , rehabilitaciji in zaposlovanju invalidov) začasno urejeno v Interventnem Zakonu Covid 19. Če je Vlada izdala odredbo o začasni prepovedi opravljanja dejavnosti je najbolj logično, da gospodarski subjekt, tudi če bi želel, nima možnosti zaposlitve tako invalida kot katerega koli drugega dodatnega delavca ves čas, ko prejema subvencijo za delavce na čakanju na delo doma. Gospodarski subjekti za takšne nedefinirane malenkosti, ki so v pogojih nedelovanja nedefinirani in za katere bi bila najbolj preprosta logična razlaga in ne formalni del na katerega se sklicujejo posamezna zakonodaja. Poleg tega, da nimamo zaposlenih na delo smo prisiljeni preklicati vsa Ministrstva v RS, da sploh lahko ugotovimo kdo je kompetenten za odgovor in razrešitev problema. Ravno tako je problem Nadomestilo za stavbeno zemljišče. Menim, da če je subjekt prenehal opravljati dejavnost oziroma je bila v poslovnih prostorih prepovedana dejavnost na podlagi odredbe vlade, bi moral biti omenjen prispevek oproščen z odločbo za čas, ko ne ustvarja prihodkov in trpi večjo gospodarsko škodo, vse dokler obstajajo razlogi za to.