Pred kratikim smo prejeli gradbeno dovoljenje po priporočeni pošti za gradnjo dela kanalizacije in vodovoda na Brezovici z UE Ljubljana, in sicer dokument na 11 straneh, od tega ca 3 strani seznam 126 lastnikov, ki se jim ta dokumentacija vroči po pošti (torej 11 x 126 = 1386 strani). Menim, da gre za nepotrebno administriranje, ki bi ga bilo potrebno posodobiti in informatizirati. Ocenjujem, da tega dokumenta večina prejemnikov ne prebere več kot to, da gre za gradbeno dovoljenje za gradnjo kanalizacije. Poleg tega iz dokumenta ni jasno razbrati, za katera območja Brezovice gre, saj se operira samo s parcelnimi številkami, kar je za konkretnega uporabnika nepregledno in neuporabno. Skratka papir (gora papirja) zaradi papirja. Pri konkretnemu prejemniku, zaradi katerega je dokument poslan, pa ni nobene dodane vrednosti.