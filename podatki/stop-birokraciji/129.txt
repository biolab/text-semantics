Zakon o izvrševanju proračunov Republike Slovenije za leti 2013 in 2014 /ZIPRS1314/ Ur.l. RS, št. 104/2012
V 51. členu določa, da morajo posredni uporabniki državnega in občinskih proračunov ter ZZZS in ZPIZS najkasneje do 15. avgusta oddati polletno poročilo (vse poslovne dogodke, ki so se zgodili do 30. junija tekočega leta). To zajema vse dejavnosti, ki se opravijo konec poslovnega koledarskega leta. Hkrati pa piše, da se mora, 1. julija stornirati vse knjižbe, ki so bile potrebne za zaključek polletja. Namen tega poročanja je samo kontrola porabe denarja, predvsem neupravičene porabe in nenamenskega trošenja.
Zakon o izvrševanju proračunov Republike Slovenije za leti 2013 in 2014 /ZIPRS1314/ Ur.l. RS, št. 104/2012 (51. člen) govori, da posredni uporabniki državnega in občinskih proračunov pripravijo to poročilo najkasneje do 15.8.2013 za pristojno ministrstvo oziroma župana (ustanovitelja in financerja). Oblika je pisna, pravna podlaga pa so pravila za pripravo letnega poročila. Če je zaveden presežek odhodkov nad prihodki pri izvajanju javne službe, se priloži sanacijski načrt. Sanacijski načrt vsebuje ukrepe za izravnavo odhodkov in prihodkov iz izvajanja javne službe tako v finančnem načrtu kot v realizaciji (posredni proračunski uporabniki to pripravijo po načelu poslovnega dogodka).
Torej pravna podlaga so pravila za pripravo letnega poročila. 
Se je kdorkoli vprašal, pogledal v praksi, kaj to pomeni? 
To pomeni 8 obrazcev in poslovno poročilo!
Podlaga pripravi obrazcev so številna knjiženja zahtevkov, ki jih sicer v polletju ni bilo potrebno,  za dotacije od ministrstva, občin, sodelovanj po projektih, drugih virih za razširjene aktivnosti, ki jih tako srčno želijo naši vodilni nuditi uporabnikom in presegajo standard! Itak celo leto sledimo, kako prejemamo priznane nam dotacije in druge dogovorjene ter tržne prihodke!
Podlaga pripravi obrazcev je tudi polletni obračun amortizacije! In še in še...!
Predlagam, da se ta člen črta in da se razloži, zakaj je sploh uveden. Nepotrebnih aktivnosti in procesov brez učinkov je že dovolj.