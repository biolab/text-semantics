Predlagam, da se odpravi oz. popravi zakon, ki določa zaposlitev lastnika enoosebne družbe.  Danes imajo velike težave tako na DURS kot sami lastniki enoosebnih družb. Zaradi tega imamo lastniki enoosebnih družb višje stroške in kup nepotrebne administracije (namesto enega REK1 obrazca je treba oddati dva - REK1 in OPSVL obrazec).  Popolna neumnost je, da ko spremeniš družbo v večosebno družbo (99% lastnik 1 in 1% lastnik 2) je takoj vse drugače oz. po starem. Ne razumem, zakaj lastnike enoosebnih družb obravnava zakon kot kriminalce, ki želijo utajiti davke, oz. ne želijo plačevati davkov in prispevkov.  Ne razumem, zakaj je za plačilo prispevkov iz delovnega razmerja toliko različnih obrazcev.  Namesto da vlada z vedno novimi zakoni otežuje poslovanje podjetnikov, naj sredstva za prilagajanje zakonodaje usmeri v kontrolo kršiteljev. Seveda pa pričakujem da bodo inšpektorji »življenjski« in ne inkasanti.