Pozdravljeni,
zopet se na vas obračamo glede “zloglasnega” DMV. Pohvalno je, da se je vsaj znižal (čeprav bi ga bilo potrebno ukiniti) največ po vaši zaslugi. Vas moram vseeno in na žalost obvestiti o anomalijah, ki se nanašajo na samo pobiranje in obračunavanje tega davka s strani FURS-a. Gre namreč za nerazložljivo počasno odmero s strani FURS-a. Ravno sedaj imamo v obravnavi 8 avtomobilov in za katere čakamo že tretji teden, da nam referent obračuna DMV, približno v znesku nekaj čez 10.100eur! Nikakor ne razumemo zakaj takšno zavlačevanje, saj ima ravno FURS spletni kalkulator obračuna DMV in preko tega izračunate višino v približno 20 sekundah, če ste zelo počasni s tipkanjem…. Po informacijah nekaterih referentov obstajajo nepisana navodila s strani nadrejenih na FURS, da se vse vloge obračunavanja DMV obdelujejo namerno počasi in “zapleteno”… Verjetno nam ni potrebno poudarjati absurdnosti situacije in škode, ki nam nastaja, tako na osebni ravni pa prav tako na državni, saj nismo edini, ki se soočamo s takimi absurdnimi težavami. Uslužbenci na FURS-u očitno nečesa ne razumejo oziroma namerno še naprej onemogočajo in otežujejo trgovanje z vozili! Ni nam razumljivo, da moramo plačati nekaj več kot 10.100 eur davka, kar je unikum v celotni EU po višini tega davka, FURS pa ga kljub temu ne odmeri v 3 minutah!!! Če imate besedo in vpliv, Vas prosimo, da poenostavite postopek odmere in plačevanja DMV saj taka situacija povzroča namerno oviranje in posledično veliko škodo za nas trgovce in proračun države.
Hvala za razumevanje in lep pozdrav.