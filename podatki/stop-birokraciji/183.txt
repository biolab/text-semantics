Pozdravljeni,
v zadnjem mesecu imam mnogo radosti z javnimi uradi, sploh pri pridobivanju informacij kaj je potrebno za izvedbo določenih postopkov. Za vprašanje Davčni upravi na katero vrednost se obračuna davek pri uvozu vozila, sem morala več (osmim) osebam razložiti celo zgodbo, da mi je ta osmi potem naknadno ugotovljeno povedal narobe.
 
Partner je iz tujine, iz Evropske unije in želi pridobiti začasno bivališče, saj je tu solastnik nepremičnine. Seveda ne gre zlahka, saj gospa referentka zahteva kljub predanim bančnim izpiskom (promet na računu) le-ta dokument preveden v slovenščino ter ožigosan s strani banke in po večurnih klicih končno dobim odgovor z Ministrsva za notranje zadeve, da je za njih dovolj PRINT iz online banke. In nikjer v Evropi se več ne uporabljajo žigi, le še pri nas.
 
Kdo v tej državi na koncu sploh postavlja zakone in zahteve in zakaj jaz kot davkoplačevalec plačujem ljudi, ki mi na koncu namesto, da pomagajo zadevo rešiti le-to raje utežujejo z nepotrebnimi zahtevami meni pa po nepotrebnem tratijo čas in posledično denar, ki ga zapravim, da hodim naokoli in kličem? Menim, da bi na vsako vprašanje morali odgovoriti pisno, se podpisati in potem za to tudi odgovarjati in bi potem morda vestneje in bolj odgovorno opravljali svoje delo.