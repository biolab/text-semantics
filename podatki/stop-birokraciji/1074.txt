Pobuda spremembo načina oddaje zahtevkov za izplačilo na operacijah, ki so sofinancirane s sredstvi EKP MDDSZ je vzpostavil svojevrsten sistem oddaje avansnih zahtevkov, kjer morajo upravičenci z oddajo avansih zahtevkov čakati do plačila predhodnih ZZI. Za samo oddajo zahtevka v sistemu EMA je potrebno predhodno pridobiti celo pisno soglasje skrbnika pogodbe, da lahko upravičenci avansni zahtevek v sistemu EMA sploh oddajo. Tudi sicer so navodila MDDSZ glede tega zelo nejasna, ker navajajo »PO bo ZzIA predplačila uskladilo z upravičencem in ga potrdilo najkasneje v 5 dneh od prejema popolnega ZzIA predplačila ter vzpostavilo terjatev do upravičenca v višini izplačanega predplačila. Sredstva, izkazana na usklajenem zahtevku za izplačilo predplačila, bo PO upravičencu izplačalo v 15 dneh po prejemu ZzIA predplačila.« Na podlagi tega ni jasno, ali je rok za izplačilo 5+15 dni ALI 15 od posredovanja vloge za izdajo soglasja za oddajo ZZIa (torej se teh pet za »uskladitev« šteje v 15 dnevni rok za izplačilo). Branje te navedbe bi lahko bi lahko pomenilo tudi, da 5 dnevni rok za uskladitev začne teči z oddajo ZZIa v sistemu EMA (do točke, ko skrbnik v EMI odobri zahtevek). Skratka, navedba je enostavno preveč odprta in nenatančna. Ta praksa za upravičence pomeni, da se obdobje zalaganja sredstev bistveno podaljša. Seveda razumem, da bi zavrnitev ZZI posledično pomenila zavrnitev ZZIa, ampak kljub temu predlagam razmislek o tem, da bi upravičenci lahko oddajali ZZIa pred plačilom predhodnega ZZI, čeprav bi to lahko kdaj rezultiralo tudi v tem, da bi morali na MDDSZ zavračati tudi ZZIa. Dobrodošla bi bila že ukinitev pridobivanja predhodnega soglasja za oddajo avansnega zahtevka v sistemu EMA. Lep pozdrav.