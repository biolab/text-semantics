Imam nekaj arov gozdnega zemljišča, za katerega je potrebno plačati prispevek za urejanje gozdnih cest in to v višini nekaj centov več kot en evro. Za to dobim en ogromen kos papirja s priporočeno pošiljko, katero moram osebno prejeti, prejem dvakrat podpisati (na povratnico in v poštno knjigo) in seveda, če me poštar ne dobi doma, jo iti iskat na pošto nekaj kilometrov daleč. En kup dela in stroškov zame, poleg tistih, ki jih ima DURS s pripravo in pošiljanjem odločbe. Stroški DURSi seveda presegajo znesek, ki ga plačam. Zato predlagam, da se določi nek minimalni znesek, za katerega DURS pošilja odločbe. Za primerjavo še to: informativni izračune dohodnine, v katerih so bistveno višji zneski DURS pošlje z navadno pošto tako, da ga poštar vrže v nabiralnik. Predlagam tudi, da DURS informativni izračun izda tudi tistim, ki letno nimamo dohodkov v višini nekaj več kot 3.000 evrov (npr. imamo dohodek 2.500 evrov). Sedaj moramo, če želimo dobiti povrnjeno dohodnino, ki smo jo plačali, to od DURSa posebej zahtevati - predložiti podatke o dohodkih, čeprav ima ta vse podatke pri sebi.