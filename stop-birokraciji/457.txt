Pozdravljeni.
Izvoz tekočih (zapadlih) obveznosti po E-kartici osebe/podjetja na spletnih straneh FU / v obliki e-računa primerni za poravnavo na e-banki.  Strani FU e-davki so nepregledne in nerazumljive, uporabnik mora iskati in prepisovati iz PDF-ov, računati morebitne obresti, ter nato ročno izpolnevati plačilne naloge pri svoji e-banki.  Poenostavitev pomeni naslednje: Ob prijavi v E-davke uporabnik TAKOJ vidi:
1) jasen pregled OBVEZNOSTI
1.a) ZAPADLE - z poračunanimi obrestmi
1.b) OBVEZNOSTI, ki zapadejo v kratkem (tekoči mesec).  Poleg tega je gumb "PRIPRAVI E-RAČUN" - ta izvozi podatke v veljavno obliko e-računa, ki ga lahko uporabnik e-davkov HITRO in UČINKOVITO poravna.
2) DOSTOP do pregleda plačil, po kontih / arhiva  Izvoz in tiskanje le tega (večino tega e-kartica že omogoča).  Dodatno možnost naročila na e-račune FU - neposredno v svoji e-banki. Uporabniki, ki za e-banko ne uporabljajo certifikatov ampak generatorje kode, lahko tako plačila tudi na napravah in brskalnikih, ki jih sicer FU / e-davki ne podpirajo. S slednjim se lahko bistveno zmanjša število in (nepotrebna) birokracija za izdajo raznih opominov.