Spoštovani. Obračam se na vas in vas prosim za stališče in pomoč oziroma nasvet v zvezi naslednje zadeve: Upravna enota je investitorju izdala gradbeno dovoljenje za gradnjo objekta na podlagi predloženega projekta. V predloženem projektu je predvidena dostopna pot do mesta gradnje po javni poti in preko zemljišč v zasebni lasti, za katera je investitor predložil služnostne pogodbe. Za nekaj zemljišč investitor ni predložil dokazila o pravici uporabe, temveč spremenjeni projekt, v katerem je predviden dostop preko lastnega zemljišča.Investitor je z gradnjo objekta pričel, ni pa izvedel dostopne poti, kot je predvidena v projektni dokumentaciji in navedena v izreku odločbe o gradbenem dovoljenju. Lastnik prizadetega zemljišča se obrača na vse možne institucije, vendar nihče ni pristojen za ukrepanje oziroma, da zagotovi gradnjo, skladno z izdanim dovoljenjem v delu, ki se nanaša na dolžnost investitorja, da izvede dostopno pot, kot je opredeljena v projektu in dovoljenju. Lastniku sosednjega zemljišča se povzroča škoda na objektih in dvorišču zaradi izvajanja voženj s težko gradbeno mehanizacijo. Po navedenem zemljišču je lokalna skupnost sicer kategorizirala javno pot, vendar razen sprejetega odloka ni storjenega ničesar. Ker sem sama dve desetletji vodila postopke na oddeleku za okolje in prostor, se obračam na vas, in vas prosim, če mi v zvezi z navedenim posredujete vaše stališče. 
Hvala v naprej in lepo pozdravljeni.  