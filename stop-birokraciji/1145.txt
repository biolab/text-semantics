ZPIZ izdaja na zahtevo delavca potrdilo o pokojninski dobi. Potrdilo lahko ZPIZ izda tudi delodajalcu, če ga je delavec za to pooblastil. Ker vlagamo vloge za izdajo tega potrdila v imenu delavcev smo zaprosili za izdajo dokumenta v kakšni drugi obliki kot PDF potrdilu. ZPIZ je podal odgovor, da to ni možno. Gre namreč za situacijo, da imamo zelo veliko fluktuacijo zaposlenih in bi potrebovali določene podatke pripravljene za uvoz v program. V zdajšnjem primeru moramo vsa obdobja zavarovanja na roke vnašati v svoj sistem, za vsakega zaposlenega, kar je precej zamudno, birokratsko delo. Iz potrdila o pokojninski dobi izločimo delovno dobo, ki jo moramo vpisati v sistem zaradi odmere dodatka na delovno dobo in ostalih zakonskih pravic. Prosili bi, če bi lahko podatke o pokojninski dobi prejeli od ZPIZ npr. v xml formatu. Ocenjujemo, da bi državni organi lahko posredovali podatke v takšni obliki. Hvala in LP!