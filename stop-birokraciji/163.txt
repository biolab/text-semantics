Pozdravljeni,
1. junija 2013 je ZZZS na svojih spletnih straneh uradno objavil obvestilo - Sprememba v urejanju zavarovanja družinskih članov. Kot delodajalec uradno o tem nisem bil obvestila!
 Pojasnilo ZZZS (objavljeno na spletni strani ZZZS) - Sprememba v urejanju zavarovanja družinskih članov  S 1. 6. 2013 se pričnejo uporabljati spremembe in dopolnitve Pravil obveznega zdravstvenega zavarovanja, ki določajo, da je zavezanec za prijavo družinskega člana v obvezno zdravstveno zavarovanje nosilec zavarovanja, torej zavarovanec po katerem bodo družinski člani zavarovani (npr. oče, mati…). Za družinske člane, ki imajo na dan 1. 6. 2013 že vzpostavljeno zavarovanje, se šteje, da je od 1. 6. 2013 dalje njihov zavezanec za prijavo nosilec zavarovanja, po katerem imajo urejeno zavarovanje.  Na tej podlagi delodajalci, Zavod RS za zaposlovanje, centri za socialno delo, upravne enote in drugi od 1. 6. 2013 dalje niso več dolžni vlagati prijave in odjave v zavarovanje za družinske člane (obr. M-DČ). Za prijave družinskih članov, ki so oziroma bodo vložene do 31.05.2013, zavezancem ni potrebno vlagati odjav iz zavarovanja.
 
Prva prijava v zavarovanje  Prvo prijavo v zavarovanje bo dolžan vložiti nosilec zavarovanja, po katerem bo družinski član (otrok, zakonec, zunajzakonski partner, starš) zavarovan na Zavodu za zdravstveno zavarovanje Slovenije (v nadaljevanju ZZZS), in sicer v roku 8 dni od nastanka pogojev za zavarovanje. Izjema velja za novorojenčke. Prijavo otroka v obvezno zavarovanje kot družinskega člana vloži nosilec zavarovanja (oče ali mati) najpozneje 60 dni po rojstvu otroka. Do takrat lahko otrok zdravstvene storitve uveljavlja v breme obveznega zavarovanja enega od staršev, če je ta vključen v obvezno zavarovanje kot nosilec zavarovanja. Prijavo vloži na obrazcu M-DČ, ki bo objavljen na spletni strani ZZZS. Če nosilec zavarovanja ureja zavarovanje neposredno na prijavno odjavni službi ZZZS, obrazca ne potrebuje.
 
Urejanje zavarovanja družinskega člana po uradni dolžnosti  Po prvi prijavi družinskega člana v obvezno zavarovanje ZZZS po uradni dolžnosti ureja njegovo obvezno zavarovanje po nosilcu zavarovanja ves čas, dokler so na podlagi podatkov, ki jih ZZZS vodi o družinskem članu in njegovem nosilcu zavarovanja oziroma jih pridobiva z izmenjavo podatkov od upravljavcev uradnih evidenc, izpolnjeni pogoji za obvezno zavarovanje na strani nosilca zavarovanja in njegovega družinskega člana - več o tem.  Prepričan sem, da MIZŠ hrani vse podatke o vseh učencih, dijakih, študentih.
 
Prosim uredite, da podatki na ZZZS prihajajo avtomatsko! Sicer si ne predstavljam, kakšna bo vrsta na ZZZS!
 