Vsaka občina ima zelo veliko nezasedenih stanovanj, nekatera tudi po 5 ali 10 let. Predlagam, da vsaka občina na terenu preveri zasedenost vseh stanovanj in zato vodi ažurno evidenco. Vsa nezasedena stanovanja, ne glede na lastništvo, pa ponudi občanom v najem z neprofitno najemnino. Tako bi hitreje reševali stanovanjske probleme občanov in obstoječi stanovanjski fond ne bi propadal, hiše ne bi bile prazne, v blokih ne bi bilo nezasedenih stanovanj. Sedaj večina ljudi, ki nima rešenega stanovanjskega vprašanja čaka na občinska, socialna ali neprofitna stanovanja 10 ali 20 ali še več let, ker je stanovanjske ponudbe premalo na trgu. To pomeni, da samska ali pa razvezana oseba pri 50 letih, ki je brez redne zaposlitve nikakor ne more priti do stanovanja oziroma mu sedanja zakonodaja preprečuje pridobitev primernega stanovanja po stanovanjskem zakonu in v vseh stanovanjskih razpisih, ker je prosilcev preveč kot pa praznih stanovanj, ki so v ponudbi preko občinskih razpisov za neprofitna najemna stanovanja. Samske osebe brez redne zaposlitve v državi sploh nimajo nobene možnosti pridobiti stanovanja, ker jih po točkovanju vedno prehitijo prosilci z družino, prosilci z otroci in prosilci z redno zaposlitvijo.