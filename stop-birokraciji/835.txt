Kljub visoki stopnji brezposelnosti se podjetja, kjer se proizvodnja odvija v izmenah srečujemo z vse težjim zagotavljanjem kadra. Domači iskalci zaposlitve odklanjajo delo v izmenah, oziroma ob prvi priložnosti, ko najdejo delo v dnevnih izmenah, brez dela na praznike, sobote, nedelje odpovedo pogodbe o zaposlitvi. Podobna situacija je bila tudi že v preteklosti, vendar smo to praznino zapolnjevali z delavci iz bivših jugoslovanskih republik. Pri zaposlovanju tujcev, predvsem iz BIH, so sicer na podlagi posebnega sporazuma možne zaposlitve nekaterih deficitarnih poklicev vendar menimo, da je izbor le teh preozko zastavljen.
V praksi imamo težave pri zagotavljanju kadra za manj zahtevna dela, za katere se domači iskalci zaposlitve ne odločajo, saj višina prejetih socialnih transferjev in vse ugodnosti v povezavi s tem ne spodbujajo aktivnega vključevanja v zaposlitev.

Predlog : V primerih, ko nam Zavod za zaposlovanje iz obstoječih evidenc brezposelnih oseb ne more zagotoviti delavce za enostavna opravila predlagamo, da se v okviru sporazuma z BIH opredeli tudi ta zakonska možnost zaposlitve delavcev z nižjo stopnjo izobrazbe.

Predlog : Iskalcem zaposlitve, ki so prijavljeni na Zavodu za zaposlovanje in odklonijo delo primerno njihovi stopnji izobrazbe se odvzame pravica do prejemanje nadomestila za brezposelnost.