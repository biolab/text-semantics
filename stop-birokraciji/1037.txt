V procesu dela pri novo zaposlenih se kadroviki v javni/državni upravi soočamo z nepotrebno administrativno oviro, in sicer s pridobivanjem Izpisov zavarovanj v RS (predhodno delovno dobo). Pridobivanje izpisov dodatno časovno obremenjuje tako nove zaposlene kot tudi nalaga nepotrebno dvojno delo vnosa podatkov iz fizične oblike v elektronsko. Pri čemer podatki v elektronski obliki v uradnih evidencah že obstajajo. Novo zaposleni sicer lahko zaprosi za izpis elektronsko, vendar ga pridobi po pošti fizično in ga mora osebno prinesti novemu delodajalcu. Glede na to, da vse bolj težimo k elektronskemu poslovanju, menimo da bi na podlagi podpisane izjave in privolitve novo zaposlenega za pridobitev podatkov iz uradnih evidenc, ta izpis lahko pridobil delodajalec direktno po uradni dolžnosti. Zakon o splošnem upravnem postopku namreč določa, da si uradna oseba lahko pridobiva za potrebe ugotavljanja dejanskega stanja osebne podatke iz uradnih evidenc o stranki, ki je vložila zahtevo za uvedbo postopka (peti odstavek 139. člena). Skratka potrebno bi bilo omogočiti elektronsko izmenjavo podatkov med organi, brez da vpletamo državljane/fizične osebe in brez papirja.