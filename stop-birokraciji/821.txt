Trenutno stanje: Postopek poteka tako, da se s.p. najprej prijavi v zavarovanje s polnim delovnim časom in nato zaprosi Center za socialno delo (CSD) za pridobitev pravice iz naslova starševskega varstva (za skrajšani delovni čas). Po pridobitvi pravice na Centru za socialno delo si mora s.p. skladno s priznano pravico urediti zavarovanje 005 na ustrezno število ur, kar naredi z odjavo za poln delovni čas in novo prijavo v zavarovanje za krajši delovni čas, pri čemer se upošteva datum, od katerega mu je priznana pravica na CSD skladno z izdano določbo.
Predlagana rešitev: Predlagamo razbremenitev samostojnega podjetnika, in sicer tako, da po priznanju pravice s strani CSD postopek razveljavitve prejšnje prijave za polni delovni čas in novo prijavo za krajši delovni čas po uradni dolžnosti izvede Zavod za zdravstveno zavarovanje na podlagi odločbe CSD.