Predlagam, da se v Pravilniku o sodnih cenilcih in sodnih izvedencih v 11. in 24. členu črtajo določbe o objavi imenovanj in o razrešitvi sodnih izvedencev in sodnih cenilcev v Uradnem listu RS. To se mi zdi neracionalno zapravljanje našega davkoplačevalskega denarja. Dovolj je, da se informacija objavi na spletnih straneh ministrstva, hkrati pa je javni del imenika imenovanih tudi vedno objavljen na spletnih straneh ministrstva in vsem na voljo kadarkoli. Enak predlog podajam tudi za Pravilnik o sodnih tolmačih. Ukinitev objave v Uradnem listu, ki je določeno v 10. in 17. členu.  Siguren sem, da objave v Uradnem listu RS ne prispevajo k večji informiranosti, samo postopek v celoti po nepotrebnem dražijo. Hkrati predlagam razmislek o spremembi Zakona o sodiščih v smislu končnega imenovanja izvedencev, cenilcev in tolmačev na način, da zaprisežejo pred ministrom za pravosodje. Kakšen je sploh smisel tega početja, če je merodajna odločba o imenovanju?