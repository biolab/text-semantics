Predlagam odpravo administrativnih ovir pri poročanju podatkov o plačah. Trenutno se podatke o plačah pošilja ločeno po različnih inštitucijah (DURS, AJPES, ZPIZ,..) ter na različnih obrazcih, kar je z vidika poročevalca neracionalno in povzroča nepotrebno izgubo časa. Glede na to, da gre za poročanje istih podatkov o plačah predlagam možnost združitve podatkov poročanja na skupen obrazec oz. poročilo, ki bi posameznim inštitucijam poenostavil nadaljnjo obdelavo podatkov ter s tem zagotovil pridobitev potrebnih podatkov. Poročanje podatkov v okviru enotnega obrazca bi se lahko izvedla za naslednje obrazce: - M4 obrazec (ZPIZ): podatki o obdobju zavarovanja, plači oziroma zavarovalni osnovi in nadomestilih plače ter o plačanih prispevkih, - REK obrazci (DURS): obračun davčnega odtegljaja zbirno in individualno po posameznem davčnem zavezancu, - 1/ZAP-M obrazec (AJPES): mesečno poročilo o izplačanih plačah pri pravni osebi.