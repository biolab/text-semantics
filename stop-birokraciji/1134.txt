FURS od cca. delujočih 100.000 s.p.-jev zahteva nakazovanje mesečnih prispevkov na 4 različne konte. Izjema je, če se ne motim, le nakazovanje v primeru trajnega naloga, ko lahko s.p. nakaže skupen znesek z enim plačilom, pri katerem FURS nato sam razdeli posamezne zneske po različnih računih.
Zakaj takšen način nakazovanja ni omogočen tudi vsem ostalim?
Kot da bi bil za FURS to kakšen poseben problem, bi pač na vseh računih s.p.-jev izvedel isto operacijo prerazporeditve po podračunih države. Gre za to, da bi na ta način s.p.-ji imeli 4x manj dela vsak mesec s pisanjem virmanov, predvsem pa bi za bančne stroške šlo 3/4 manj sredstev. Že na individualni ravni bi to pomenilo prihranek ca 20 EUR za vsakega s.p. na mesečni ravni, za vse skupaj pa verjetno okoli 150.000 do 180.000 EUR vsak mesec. Krat 12 za vse leto. Ker po drugi strani pa je zanimivo, da če imaš na FURS na katerem od kontov presežek vplačil (npr. zato, ker določene prispevke vplačuješ zbirno za več mesecev), ob neki odločbi (o npr. akontaciji dohodnine) pa jim dolguješ določen znesek, ta znesek - četudi še niti približno ni zapadel v plačilo - na tvoji davčni kartici mirno vzamejo s kateregakoli drugega konta. Ko jemljejo, torej s tem nimajo nobenih težav, ko dobivajo, pa moramo mi nakazovati na 4 konte oziroma podračune.