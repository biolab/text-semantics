Spostovani.
Problem: Denimo. Na isti dan se na novo ustanovita enoosebni gospodarski druzbi. Ena s sedežem v Celju in druga s sedežem v Ljubljani. Po dokazilu o vplačilu ustanovnega kapitala recimo Ajpes odda vlogo v E-vem in vloga se posreduje sodnemu registru, ki je krajevno pristojen za vpis. Družba v CE se pošlje registru Okrožnega sodišča v Celju, družba v LJ pa se pošlje registru Okrožnega sodišča v LJ. Zdaj pa najpomembneje. Naslednji dan register OKS v LJ izda sklep o ustanovitvi družbe, register OKS v CE pa ta sklep izdaja naslednja dva meseca ali pa se vec. To je problem pri ustanavljanju novih pravnih oseb. Gremo pa h konkretni tezavi pri BANALNIH spremembah v registru. Problem: Recimo, da želimo v Celju spremeniti poslovni naslov gospodarske družbe, register za spremembo tega vpisa potrebuje dva meseca. Prav tako je pri spremembi direktorja ali prokurista pravne osebe. Sprememba vpisa traja dva meseca ali vec. Pri konkretnih spremembah gre za DEKLERATORNI VPIS, kar pomeni, da register nima nobene druge vloge kot zgolj in samo vpis podatkov, ki jih prejmejo od notarja ali druge organizacije, ki lahko posreduje spremembo vpisa. Razumeti je potrebno, da zaradi tega v realnem življenju prihaja do neizmernih stroškov in posledičnega oškodovanja tako podjetij kot drugih vpletenih. Prosim, da ukrepate, da se situacija nemudoma spremeni.