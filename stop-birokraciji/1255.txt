Slovensko podjetje, ki zaposluje veliko tujcev iz Bosne in Srbije z enotnimi dovoljenji za delo. Storitve pa opravljamo večinoma v Nemčiji in Avstriji, z urejenimi dovoljenji za delo v teh državah. Težava nastane, ko se rešuje vloga za podaljšanje dovoljenj za delo na Upravnih enotah. Kot je znano se vloge na UE rešujejo zelo dolgo (že 8 mesecev). Naši delavci so brez veljavnih dovoljenj že 7-8 mesecev. Po zakonu, delavec tujec, ki je v postopku reševanja vloge, ne sme zapustiti Slovenije. Torej, 30 naših delavcev v obdobju od februarja 2022 do danes ne sme na delo v Avstrijo ali Nemčijo. Kot sem omenila, večino storitev opravljamo v Avstriji in Nemčiji. Moja pobuda je ta, da se stavek v zakonu 8. odst. 37.a čl. in 3. odst. 40. čl Zakona o tujcih: ."...ne dovoljuje pa mu prehajanja državne meje.." črta.