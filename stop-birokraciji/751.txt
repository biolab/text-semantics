Pozdravljeni!
Z novo migrantsko zakonodajo je bil definiran poenostavljen način zaposlovanja tujih državljanov, kar naj bi za nas uporabnike posledično pomenilo manj prilog, hitrejšo odzivnost in večjo preglednost. Žal uporabniki še vedno ugotavljamo, da so ozka grla med prenosom podatkov oziroma dokumentacije med Zavodom za zaposlovanje in Upravnimi enotami, saj se ne upošteva predvidenega roka za odločanje v upravnih postopkih, ki so precej daljši od predvidenih 30 dni. Enako trditev lahko postavimo tudi za upravne postopke v zvezi z izdajanjem delovnih dovoljenj za tujce na Zavodu za zaposlovanje, ki trajajo tudi preko 60 dni, od predvidenih 15 dni za npr. bosanske državljane. Glede na zgoraj napisano - mar ni mogoče poenostaviti uporabe delovnih aplikacij in spletnih portalov, ki bi omogočila uslužbencem Zavoda za zaposlovanje in Upravnih enot ažurno (v predpisanih rokih) in tekoče izdajo enotnih dovoljenj oziroma delovnih dovoljenj.