Pozdravljeni, pred kratkim sem na UE oddal vlogo za potni list. Del vloge je tudi fotografija. Za njo je navedeno "Potrebujete eno fotografijo velikosti 3,5 cm x 4,5 cm, ki mora kazati državljanovo pravo podobo". Uradnica mi jo je zavrnila, češ da ni nova. Ko sem jo pozval naj si jo ponovno pogleda in primerja z mojo dejansko podobo je to zavrnila, z obrazložitvijo da je stara že dve leti kar vidi iz vloge za osebno izkaznico in mi vrnila fotografijo.
Poraja si mi dilema ali sploh še potrebujemo uradnike, če ti ne uporabljajo načela proste presoje in načela ekonomičnosti, saj bi to njihovo avtomatično delo brez težav lahko uporabili avtomate, kar bi bilo tudi bolj ekonomično. Verjamem, da uradnice ni v nikakršnem razmerji z fotografom, ki je dve ulici stran in tudi ne želim imenovati UE. Tudi ne pričakujem, da bom premaknil gore, mogoče pa bom prispeval kamenček v mozaiku občanom prijazno in ekonomično državno upravo, kar vedno poudarjajo vsi ministri, ki zasedajo vrh te uprave. Na usposabljanjih uradnikov bi bilo smiselno poudarjati, da so samostojne osebe in imajo pravico odločati in s tem prispevati k debirokratizaciji. Hvala in lep pozdrav.