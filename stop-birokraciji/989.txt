Kot samostojni podjetnik sem se odločil, da preneham opravljati svojo dejavnost in zaprem s. p. Namero o zaprtju s.p. sem moral vsaj 15 dni objaviti na spletnih straneh Ajpesa in ob tem navesti tudi dan prenehanja opravljanja dejavnosti. Prijavo za izbris iz Poslovnega registra Slovenije (PRS) s.p. sem vložil na SPOT točki najmanj 3 dni pred želenim datumom izbrisa. Ker sem želel odjavo od obveznih socialnih zavarovanj urejati tudi na točki SPOT, sem moral to urediti pred izbrisom iz registra. Postopek odjave je možno opraviti do največ 8 dni pred predvidenim prenehanjem s.p.-ja. Zaradi časovno neusklajenih postopkov zaprtja s .p. sem moral pogosto priti na SPOT točko, kar mi je predstavljalo dodatno administrativno breme. Pri tem bi želel, da se uredi odjava iz socialnih zavarovanj vsekakor prej kot v 8 dneh pred nameravanim zaprtjem. Predlagam, da se opravi odjava sočasno z vložitvijo vloge o nameravanem zaprtju ( do 30 dni pred nameravanim zaprtjem).