Predlagam, da se uvede dvoletno potrjevanje reprezentativnosti sindikatov predvsem z vidika ustreznega števila članov, ki je pogoj za podelitev reprezentativnosti sindikatom s strani države. Število članov bi po predlogu bilo potrebno dokazovati s potrdili o plačani članarini v mesecu pred ugotavljanjem oz. potrjevanju reprezentativnosti sindikata.Podobne rešitve poznajo tudi druge države, kot na primer Hrvaška, odstavek iz njihovega zakona glasi: Trajanje reprezentativnosti sindikata za kolektivno pregovaranje; Članak 10.; (1) Nakon što je reprezentativnost sindikata za kolektivno pregovaranje o sklapanju kolektivnog ugovora utvrđena na način i u postupku propisanom ovim Zakonom, isti zadržava utvrđenu reprezentativnost u razdoblju od tri godine od dana njenog utvrđivanja..To področje je potrebno urediti kot je predlagano, ker se danes dogaja to, da na osnovi podeljene reprezentativnosti pred mnogimi leti imajo posamezni sindikati še vedno status reprezentativnosti do države oz. delodajalca, kljub temu, da je iz sindikata že pred več leti izstopilo toliko članov, da sindikat ne izpolnjuje več pogoja za reprezentativnost glede števila članov, vendar tega danes nihče ne ugotavlja, ker pravna podlaga za to ne obstaja. Torej v praksi zastopajo delavce v dejavnostih in poklicih sindikati, ki imajo le peščico članov in s tem ovirajo sindikate, ki zastopajo z zakonom predpisano število članov za status reprezentativnosti v poklicu ali dejavnosti.Prvo preverjanje reprezentativnosti bi se moralo izvesti čimprej in rok za prvo preverjanje bi moral biti določen zakonsko ter zelo kratek po sprejetju Zakona o dopolnitvah Zakona o reprezentativnosti sindikatov, ki bi lahko uredil oz. udejanil predlagan predlog. Na tem področju v Sloveniji vlada kaos, ki odgovarja predvsem sindikatom in vladi, saj imamo še vedno veljaven Zakon o reprezentativnosti sidnikatov iz leta 1993 in od takrat nespremenjen. Takšna ureditev ne posega v ustavno pravico do svobodnega delovanja sindikatov, ker ne posega v njihovo delovanje, saj le določa pogoje za dodeljevanje reprezentativnosti, ki sindikatu daje legitimnost in legalnost za pogajanja v imenu vseh zaposlenih delavcev v poklicu ali dejavnosti.