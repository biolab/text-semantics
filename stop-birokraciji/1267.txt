Spoštovani, veliko se govori o digitalizaciji naše lepe dežele, a mi smo še zelo daleč od tega, opisala bom naš primer, ki pa gotovo ni edini pri nas, saj imamo veliko starejših prebivalcev. V ZD Ljubljana so pripravili portal za paciente, če se ljudje želijo registrirati, morajo imeti ali Sigenco ali SIPASS, oziroma smspass, torej identifikacijo. Prepričana sem, da veliko 75+ starih prebivalcev nima nič od tega, veliko je bolnih, težko hodijo kot moja mama in nimajo vsi otrok, ki bi poskrbeli za njih. In tu se prične zgodba, torej za identifikacijo je potrebno starostnika odpeljati na UE, kjer je potrebno biti naročen, kljub temu da je epidemije že zdavnaj konec, ne glede na to kako težko hodi, koliko je bolan. Ko bo portal zaživel v celoti bo to edina možnost komunikacije z zdravnikom. Ali je to res prijazna država do državljanov?