Smo majhna kmetija (cca 3 ha), ki brez Kmetijsko gozdarskega zavoda sploh ne moremo delati, seveda pa obvezno plačujemo tudi zbornični prispevek. Za vse vloge, če želimo kandidirati na občinskih in državnih razpisih, oddajanje vlog za plačilne pravice oz. subvencije, moramo izvajati samo preko njih in to še precej plačati.
Ali ne bi bilo možno, da bi s potrditvijo o članstvu lahko sami oddajali vloge in s tem zmanjšali stroške?
Menim, da je birokracije v kmetijstvu ogromno in preveč, da je včasih sama sebi namen, da nam država dodeli neko subvencijo in hkrati nam tudi svoje % vzame. Če primerjam IT, AT bi ti s kmetijskega zavoda morali hoditi po naših kmetijah in nam svetovati, ne pa da hodimo mi k njim. Menim, da se ne zavedajo, da so tam zaradi nas kmetov.