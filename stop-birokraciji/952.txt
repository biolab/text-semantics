Predlagamo odpravo administrativne ovire na sistemu VEM, in sicer v zvezi z velikostjo prilog, ki jih pripenjamo. Velikost priponk v konkretnem primeru bolniških listov je na portalu e-Vem omejena na 150kb, kar je v digitalni korespondenci izjemno malo ter nam pri poslovanju povzroča nepotrebna bremena. Scani bolniških listov so precej večji, kar za nas predstavlja velik problem. Vsak scan moramo namreč še enkrat scanirati kot črno belo, da potem dosežemo ustrezno velikost. Zaradi tega so potem scani zelo slabi in podatki na bolniških listih se ne vidijo. Predlagamo, da ZZZS nemudoma poveča zgornjo mejo velikosti priloženih datotek, saj bomo s tem delodajalci izjemno časovno in administrativno razbremenjeni.