Spoštovani,
vlagam pobudo, da bi društva, ki imajo minimalen promet na svojem TR, lahko vlagala obvezna letna poročila (bilance ipd) FURS-u in AJPES-u obveznosti društev do FURS-a in AJPES-a po klasični poti, tj. po pošti kot priporočeno pošiljko, ali pa jih vlagala osebno na sedežu krajevno pristojnega FURS-a in AJPES-a. Določena društva imamo namreč TR zgolj zaradi zakonske obveznosti, in edini promet na njem je izkazan zgolj zaradi OBVEZNIH stroškov vodenja TR. Vsebina takih društev pa je zgolj teoretične oblike in ne finančno poslovanje. A morajo poslovati kot velika društva z mnogo članstva, prometa, ... Tovrstna obveznost po e-poslovanju hromi delo prenekaterega sicer družbeno koristnega društva, katerega dela in naloge so zgolj dajanje pobud, predlogov, zbiranja podpisov k slednjemu, oblikovanje mnenj in stališč k zakonskim in drugim aktom (državni in lokalni nivo), ipd. Tako pa mora opisano miniaturno društvo imeti posebnega, odgovornega računovodjo, z obveznim e-podpisom, z e-oddajo bilanc, ki jih praviloma lahko izdela zgolj profesionalni računovodja, četudi bi lahko obrazce z minimalnim prometom (zgolj sredstva za vzdrževanje obveznega TR) izpolnili in klasično oddali člani društva. Praviloma je tako tudi edini strošek društva vzdrževanje računovodskega parka zaradi obveznega in praviloma praznega TR. Je to v duhu STOP BIROKRACIJI? Prosim za resen razmislek o pobudi za ukinitev tovrstne obveznosti (po e-oddajanju bilanc itd) v primerih, ko društvo nima letnega prometa denimo nad 100 evrov evrov letno. Društvo, v imenu katerega to pišem, bo moralo namreč zaprositi za izbris iz registra društev, ker je tovrstno birokratsko in zapleteno poslovanje za naše člane sprto z zdravo pametjo. Prosim za čimprejšnji odgovor, saj se tudi v zdravstvu omogoča ljudem, da pridobivajo recepte, napotnice, izvide .... tudi v klasični obliki in ne samo v e-ZVEM obliki, kar imajo na ZZZS še posebej označeno kot vsem ljudem prijazno poslovanje.
Lep pozdrav