Pozdravljeni,
predlagam ustrezno spremembo 20. člena Zakona o igrah na srečo, ki določa, da za prireditev tombole oziroma srečelova, ki se prireja v okviru kulturnega ali zabavnega programa prireditelja, ni potrebno dovoljenje, če skupna vrednost srečk ne presega zneska, ki ga določi ministrstvo, pristojno za finance in če vrednost posameznih dobitkov ne presega zneska, od katerega se plačuje davek na dobitke od iger na srečo. Je pa kljub temu potrebno, da prireditelj upravni organ, pristojen za notranje zadeve, obvestiti o prireditvi takšne igre najpozneje osem dni pred prireditvijo. Predlagam, da se drugi odstavek 20. člena ob naslednji spremembi zakona črta saj v tem delu predstavlja zgolj nepotrebno administrativno opravilo, pri čemer si ne morem predstavljati kaj s tem obvestilom počnejo na upravni enoti oziroma na Ministrstvu za notranje zadeve.
Lep pozdrav.