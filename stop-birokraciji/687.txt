Pozdravljeni.
Podjetja z dejavnostjo solnih sob smo se znašli v težki situaciji. Naše podjetje je prijavilo drugo podjetje, ki se ukvarja z enako dejavnostjo, ker smo poleti na spletni strani in Facebook profilu objavili slikovni prikaz in tekst, kako so solne terapije učinkovale na luskavico.  Zaradi te prijave na inšpektorat za zdravje, je bilo dejansko ugotovljeno, da smo bili v prekršku, ker po slovenski zakonodaji lahko samo medicinska stroka uporablja to besedo in njene izpeljanke kot npr. zdravljenje. Prav tako je bilo ugotovljeno, da ne smemo navajati nobenih bolezenskih stanj pri katerih solne terapije pomagajo, niti kašlja, vročine in smrklja. Problem je nastal, ker ko odpiraš podjetje za solne terapije, se moraš registrirati pod dejavnost nega telesa, ker druge, primernejše izbire ni. Kar mi lahko sedaj, po inšpektorjevih ugotovitvah, uporabljamo, so samo tri besede:
- preventiva,
- sprostitev,
- dobro počutje.
Kljub predložitvi kliničnih raziskav, ki so bile narejene v Evropi, ni zadostovalo pri inšpektorju. Torej smo morali upoštevati inšpektorjeve ugotovitve in odmakniti iz spletne strani in facebook profila vse objave, ki so vsebovale navedene besede. Inšpektorji bodo obiskali sedaj vse solne sobe, ker pravila so za vse ista.  Ustanovili smo Združenje solnih sob Slovenije, da bomo pod skupnim imenom nastopali in zagovarjali naše interese. Zakaj imamo tak zakon, da lahko le medicinska stroka uporablja termin zdravje, zdravljenje in navajanje bolezni. Zakaj nimamo ljudje možnost izbire glede odločitve o zdravljenju  in večje informiranosti alternativnih zdravilskih metod, če pa pomagajo?
http://www.ncbi.nlm.nih.gov/pubmed/10161255 http://chervinskaya.com