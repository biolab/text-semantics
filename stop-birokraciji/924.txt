Pred časom sem povzročil manjšo materialno škodo na tujem avtomobilu. Ob takojšnji priznani krivdi sem izpolnil Euro obrazec z vsem podrobnim opisom in navedbo vseh podatkov. Negativno presenečenje me je pričakalo dva meseca za tem dogodkom, ko je lastnik drugega avta želel popraviti nastalo škodo. Domov sem dobil dolga navodila od svoje zavarovalnice. Od mene so zahtevali, da jim posredujem kopijo vozniškega dovoljenja, prometnega dovoljenja, kopijo Euro obrazca in izpolnjen priložen obrazec na dveh straneh, kamor sem moral prepisati vse podatke iz Euro obrazca. Vse to sem moral pod nujno posredovati v roku treh dni. Razumel bi, da pri meni preverijo le verodostojnost pravilno vmesnih podatkov na že predhodno izpolnjenem Euro obrazca in moje strinjanje s prijavljeno škodo. Vse ostalo vidim kot veliko birokratsko oviro in obremenjevanje državljana z zapletenimi postopki. Namreč zavarovalnica ima vse potrebne podatke o meni že iz časa ko sem sklenil zavarovanje za avtomobil. Zakaj torej vse dodatne kopije? Prav tako so prejeli Euro obrazec, zakaj torej še dodatno predpisovanje podatkov na novi obrazec? Lep pozdrav.