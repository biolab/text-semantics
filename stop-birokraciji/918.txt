Menim, da bi morali po vzoru skandinavskih držav, pa tudi sicer, strankam omogočiti fotografiranje za osebne dokumente na upravnih enotah. Strošek nabave fotoaparata bi bil kmalu povrnjen (v zvezi z nabavo bi lahko prosili za evropska sredstva), ljudem pa bi zagotovili kompletno uslugo. Fotografija bi bila "up to date", nastavitve kamere pa takšne, da ne bi bilo potrebno ljudi pošiljati nazaj zaradi napak na fotografiji. Stranka fotografije fizično ne bi prejela, ker bi bila posredovana direktno na računalnik uradnika, ki bi osebni dokument izdal. S tem bi se še bolj približali sloganu: "Vse na enem mestu".
Lep pozdrav.