Predlog za odpravo administrativne ovireSem starš dveh šolajočih se otrok. Eden otrok obiskuje osnovno šolo, medtem ko drugi srednjo šolo. Na Centru za socialno delo sem za oba otroka zaprosil za otroški dodatek, prav tako za oba otroka za subvencijo za malico ter za enega otroka subvencijo za kosilo in subvencijo za prevoz. Za vse naštete pravice sem zaprosil z eno vlogo in na enem mestu, kar je pohvalno in bistven napredek glede na preteklost. V nadaljevanju pa nekaj besed o možnih odpravah administrativnih ovir. Zakaj ni možno podati elektronske vloge? Kar pa se mi pri vsem zdi še dosti večja administrativna ovira, tako za zaposlene na centrih kot tudi za nas državljane so izdane odločbe.Za zaprošene pravice (z eno vlogo) sem prejel kar štiri odločbe. Za vsako pravico posebej in vsaka odločba se je bohotila na treh straneh. Seveda je vsaka odločba prišla na dom v svoji priporočeni kuverti. Koliko časa, papirja, tiska gre tukaj v nič? Lahko bi pa prejel eno odločbo (za vse zaprošene pravice) po elektronski pošti in tudi na pošto mi ne bi bilo treba, saj nas ob prihodu poštarja seveda ni bilo doma.Predlagam torej racionalizacijo pri izdaji odločb o socialnih pravicah in takojšen prehod na elektronsko vlogo in elektronski sprejem izdane odločbe.