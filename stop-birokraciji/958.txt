Spoštovani, za potrebe overitve nekega dokumenta potrebujem rojstni list. Želela sem ga naročiti preko e-portala, pa ni šlo. Ustavilo se je pri izbiri možnega plačila. Ker nimam nobene od ponujenih možnosti (osebni račun imam odprt pri Delavski hranilnici), bom morala pač vzeti pot pod noge in se osebno zglasiti na Upravni enoti, da vložim zahtevek. Zato predlagam, da razvijalci programa dodajo še en način možnega plačila storitve, ki bi se lahko imenoval "plačilo na TRR", kjer bi bili navedeni podatki, kam naj se storitev plača. Ali pa bi se odprlo novo okno, v njem pa izpolnjena položnica. Stranka to lahko plača preko spletnega bančništva svoje banke, na pošti ali pa na banki. Ko računovodstvo ustreznega organa poknjiži prejeto plačilo (to ne more trajati več kot nekaj dni), pa ta organ izda zahtevano potrdilo. 