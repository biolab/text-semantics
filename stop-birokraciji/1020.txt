Spoštovani,
glede na odločitev FURS-a, da samozaposlene osebe, ki hkrati koristijo starševsko varstvo niso opravičene do oprostitve plačila prispevkov ter pravice do temeljnega dohodka, se nikakor ne moremo strinjati. Sem samozaposlena oseba z dvema otrokoma (7 in 2 leti) ter koristim polovični delovni čas, se pravi, za 4 ure koristim starševsko varstvo, 4 ure pa opravljam svojo dejavnost ter redno plačujem prispevke. Zaradi pandemije COVID-19 sem "svoja vrata" morala zapreti že 12.03.2020 (po klicu iz šole, da moramo priti po otroke). Sedaj pa ugotovim, da nisem upravičena do kakršnega koli dohodka ter plačila prispevkov. Danes je rok za plačilo prispevkov za marec2020, za katere pa nimam kje dobiti denar. prav tako za plačilo kredita ter hrano za svoja otroka. Upokojenci ter osebe, ki prejemajo socialno denarno pomoč pa bodo dobili celo dodatek. Te osebe pa po mojem mnenju res niso prikrajšane, saj se višina pokojnine ter socialne pomoči ni spremenila. Meni, ki je država prepovedala opravljati dejavnost, ter tako odvzela dohodek, pa moram plačati še prispevke, od kje.....? Upam, da so v tem primeru spregledali celotno sliko ter še enkrat preučili, kdo je in kdo ni upravičen do nadomestila izpada dohodka.
Lep pozdrav