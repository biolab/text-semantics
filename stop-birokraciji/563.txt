»Spoštovani,
Smo del Jonhson Controls koorporacije in delujemo na slovenskih tleh, kot dobavitelj najbolj kompleksnega sestavnega dela avtomobila in sicer izdelujemo sedežne garniture za Revoz d.d. Ker smo del enega izmed najbolj razvitih podjetij na svetu v avtomobilski industriji se vsakodnevno od nas pričakuje inovativnost in zmanjševanje stroškov. Pri slednjem nas omejuje zakon, ki je bil sprejet leta 1967 in je še danes v veljavi. Gre za hitrost viličarjev v zaprtih prostorih. Namreč zakon pravi, da v zaprtih prostorih hitrost ne sme presegati 5km/h, kar je za tiste čase pravilno sprejeta odločitev, za 50 let kasneje pa je to velika blokada za napredna podjetja. Naj še omenim, da na tržišču za našo uporabo ni moč kupiti (ali najeti) viličar, ki ima maksimalno hitrost 5km/h, torej prisiljeni smo plačevati predelave novih viličarjev, kar je absurd. Prosim vzemite primer, kot prioriteta in nam pomagajte pri boju s tujo konkurenco, kajti na koncu so pomembni le stroški na proizvedeno enoto. Cenejši zmagujejo. V imenu podjetja se vam v naprej zahvaljujemo za čimprejšnjo rešitev.
Predlog je povečanje hitrosti na 10km/h.«