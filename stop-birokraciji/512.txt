Pozdravljeni.
Sem lastnik podjetja, ki se ukvarja s prodajo športne opreme. Večji del poslovanja nam predstavlja izvoz. Izvažamo pretežno v države Perzijskega zaliva in pri tem ogromno časa in energije izgubimo z birokracijo. Konkretno nam pri pridobivanju certifikata o poreklu blaga, država nič ne pomaga. Težava je v tem, da kljub temu, da izvažamo bolj ali manj enake artikle (95% je takih artiklov, ki smo jih zagotovo že izvažali) moramo vedno znova pridobivati certifikate. To je zamudno, pri tem pa so naše stranke nestrpne, zahtevne in brezkompromisne. Rešitev bi bila, da bi certifikate pridobili v naprej (vsaj za tiste artikle, ki so že bili predmet izvoza) in nato naknadno zagotovili vse kar se za certifikat zahteva.