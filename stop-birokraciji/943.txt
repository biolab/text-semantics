Predlagam administrativno poenostavitev za vodenje evidenc in poročanj o odpadni embalaži. V tem primeru se ne želim dotikati vprašanja okoljske dajatve in plačila le-te, temveč izpostavljam, da je nujno, da se najde nov boljši, bolj optimalni, enostavnejši način za vodenje evidenc in poročanj o odpadni embalaži. Zadeve na terenu so precej nevzdržne in neobvladljive v zvezi s spoštovanjem zakonskih določb. Plastičen prikaz poročanja je takšen, da v kolikor želim poročati kar se da natančno, moram za vsak artikel vnesti sledeče podatke-npr. v enem od primerov xy-artikel v škatlici in foliji: -folija v kateri je artikel; -kartonska škatla v kateri je artikel; -kartonska škatla če je teh artiklov več npr. 100 kom; -les - paleta če so ti artikli na paleti. V določenih dejavnostih lahko imamo teh tudi preko 100.000, kar je seveda nemogoče vnesti. Predlagam, da se sistem zastavi na pavšalnih ocenah in drastično zniža administracija, brez da bi posegali v predvidene dajatve in plačevanje le-teh.