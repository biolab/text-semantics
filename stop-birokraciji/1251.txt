Pri obračunu plač v javnem sektorju imamo strašne težave pri iskanju osnov za omenjena nadomestila plače. Potrebnega je dosti truda za pridobitev teh osnov, saj je večina zaposlenih slabo odzivnih, kar v končni fazi rezultira v stalnih zavračanjih refundacijskih zahtevkov s strani ZZZS in nenazadnje številnih poračunih plač. S številom ur in bruto osnovami za pretekla leta razpolagajo tri inštitucije, ZPIZ, FURS in ZZZS. Pri zavrnitvi zahtevkov za refundacije dobimo samo obvestilo, da so napačne ure ali bruto osnova in potem se dobesedno začne gonja za temi podatki, do katerih delodajalec nima dostopa zaradi varstva osebnih podatkov, ampak je v celoti odvisen od zaposlenega. Menim, da ni nobene potrebe po tovrstnem "skrivanju" podatkov, saj moramo konec dneva pridobiti točno takšne podatke, do katerih sami, žal, ne moremo, da lahko pravilno obračunamo plačo in vložimo pravilen zahtevek do ZZZS. Lep pozdrav in vse dobro.