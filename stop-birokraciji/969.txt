Predlagam ukinitev potrebe po izdaji »mnenja lokalne skupnosti«. Menim, da je podajanje mnenja lokalne skupnosti odvečen korak pri izbiri kandidatov. Ena izmed občinskih uprav je tudi ugotovila, da vsebina (obseg, predmet, struktura ipd.) mnenja lokalne skupnosti ni opredeljena niti v zakonu niti v (internih) občinskih aktih. Neizbrani kandidat nima možnosti pritožbe zoper mnenje lokalne skupnosti, saj to mnenje ne ustvarja pravnih posledic in posledično ne more biti predmet sodnega varstva. Primer: O izbiri ravnatelja po predpisanem postopku odloča Svet zavoda z ustreznim aktom.