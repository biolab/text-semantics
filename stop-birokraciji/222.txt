Zgrožena sem nad izvajanjem Zakona o uveljavljanju pravic iz javnih sredstev oz. z t.i. Enotno vlogo za uveljavljanje teh pravic. Dve leti velja predpis in v dveh letih uporabniki niso doživeli druga kot kopico papirologije in prikrajšanje pri pravicah.Po čisti zdravi pameti mi doslej še nihče ni znal razložiti zakaj se za eno vlogo izdaja več odločb. Očitno je, da pregrešno drag informacijski sistem ne deluje. Pričakovati je bilo, da bo pristojni organ tisti, ki bo, po prvi oddani vlogi, odmerjal pravice kot gredo upravičencem, da se bo vzpostavil nek red, preprečevalo zlorabe... Ampak ne! Spremljam sodelavkin primer - tri otroke ima (dijake, študenta) pa oddaja vsake tri mesece neko novo vlogo, ker ji neka pravica preneha ali se spremeni status.
V preteklem tednu je tako doživela celo kolobocijo okoli vlog za štipendije:
elektronska vloga ne omogoča pooblaščanja vlagatelj/uporabnik, drug otrok je dopolnil 18. let sredi meseca in vloga, oddana dva tedna prej od zakonitega skrbnika ni bila pravilno vložena, za subvencijo šolske prehrane se je zahtevalo šolsko spričevalo...
Katastrofa je tudi ena od teh odločb, ki je bila izdana po preteku časa za katerega je bila izdana. Pritožbe na drugi stopnji se ne rešujejo, povzročene škode uporabnikom nihče ne vrača.