Predlagam, da se na glavnih pisarnah vseh upravnih enot in drugih organov javne uprave (kjer to do sedaj še ni bilo izvedeno) zagotovi avtomatsko potrjevanje prejema elektronske pošte.
Primer: nedavno smo na UE Ljubljana poslali e-mail, da želimo biti stranka v postopku izdaje gradbenega dovoljenja, za katero je zaprosil eden izmed sosedov. Ker do danes, ko bi se iztekel rok za priglasitev, s strani UE ni bilo nobene potrditve, smo poklicali in po precej težavah le prejeli potrditev, da je bilo naše sporočilo sprejeto. Omenjeno je povsem nesprejemljivo, saj je vklop avtomatskega potrjevanja stvar "nekaj klikov" in ne zahteva nobene dodatne strojne opreme. Vsako podjetje ima že urejeno, da njihov poštni strežnik sam odgovori pošiljatelju glede prejema sporočila.