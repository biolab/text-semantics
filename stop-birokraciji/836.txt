V praksi se vse pogosteje srečujemo s primeri, ko zaposlenim, ki imajo pogodbe za določen čas ob izteku ponudimo podaljšanje zaposlitev za določen čas, pa le to odklonijo in gredo po izteku pogodbe raje na Zavod za zaposlovanje, kjer ponovno uveljavljajo nadomestilo za čas brezposelnosti. Zakonodaja pa nam ob izteku pogodb za določen čas nalaga tudi obveznost izplačila odpravnine, kar se nam poleg tega, da nam povzroča dodatne finančne obremenitve zdi popoln nesmisel, saj gre za vnaprej določeno krajše obdobje potrebe po delu za katero se sklene ustrezna pogodba z dogovorjenim zneskom plačila.
Predlog: Ponovna preučitev smiselnosti in namena odpravnin pri delu za določen čas in vzpostavitev komunikacije Zavoda za zaposlovanje z delodajalci v primerih odklonitve podaljšanja dela in posledično uveljavljanja pravic iz naslova brezposelnosti.