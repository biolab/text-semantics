Po uveljavitvi novele ZGO dne 28.07.2012 je ostalo odprto vprašanje soglasij, ki jih je treba priložiti vlogi, kadar tako določa zakon ali podzakonski predpis. Zato bi bilo treba spremeniti tudi določbo 2. odstavka 66. člena zakona o splošnem upravnem postopku(Ur.l. RS št. 24/06 –urad. prečišč. besedilo, 105/06 – ZUS-1, 126/07, 65/08 in 8/10), ki določa, da mora vloga  vsebovati tudi druge sestavine, ki jih določa zakon ali drug predpis. Za primer dajem uredbo o obremenjevanju tal z odpadki(Ur.l. RS št. 34/08 in 61/11), ki v 4. odstavku 9. člena določa, da je vlogi za okoljevarstveno dovoljenje med drugim treba priložiti tudi vodno soglasje. Zato predlagam, da se prej omenjena določba ZUP spremeni tako, da bi se glasila: Vloga  mora vsebovati tudi druge sestavine, ki jih določa zakon ali drug predpis, razen v primerih, ko sestavine predstavljajo soglasja, ki so bila pridobljena z molkom organa.  Prav tako pa je ZGO za področje vodnih soglasij neusklejn z zakonom o vodah, kar zadeva možnosti za zavrnitev izdaje soglasja po preteku določenega roka.