Kot podjetnik bi želel izpostaviti problematiko vstopa v sistem pavšalne obdavčitve oziroma normirancev, saj FURS zahteva posebno prijavo v roku 8 dni in ne upošteva prijavo na točki VEM ob registraciji s.p-ja. Vstop v sistem normirancev po preteku 8 dni od registracije s.p-ja sploh ni mogoč do začetka naslednjega koledarskega oziroma poslovnega leta. Teh primerov pa naj bi bilo zelo veliko. Tovrstne težave se sedaj kolikor je meni znano rešujejo tako, da podjetnik izbriše svoje podjetje in ga potem v naslednjih dneh spet ustanovi kot normiranec. Po moje to ni prava rešitev. s.p. bi moral imeti možnost, da priglasi status normiranca vsaj v času ko ima s.p. registriran, dejansko pa še ne posluje.  To, da bi zaprl pravkar ustanovljeni s.p. in odprl takoj novega še enkrat je prav tako nemogoč, saj pri tem izgubim izgubim vse bonitete - oprostitev plačila prispevkov prvo in drugo leto iz naslova zaposlitve oziroma samozaposlitve.Torej sedaj se lahko podjetnik prijavi za normiranca samo ob registraciji oziroma v 8 dneh po registraciji (in ne sme zamuditi niti dneva) ter pred začetkom novega koledarskega leta. Vmes to ni mogoče. Predlagam spremembo predpisov, saj so situacije trenutno za podjetnike precej neživljenjske, kar pa nikakor ne koristi niti državi, menim pa da se te situacije tudi ob potrebni spremembi predpisov lahko kljub temu hitro rešijo v korist državljanov in države.