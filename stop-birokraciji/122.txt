Spoštovani!
V sedanji gospodarski krizi je pritisk na zniževanja stroškov v vsaki panogi zelo pomemben in pomeni preživetje. Žal se odprava administrativnih bremen uresničuje bolj na papirju kot v realnem svetu. Prav vsaka panoga je obremenjena z brezštevilnimi majhnimi pogoji, formularju, preverjanji nečesa....Pri tem seveda OZS in GZS pridno asistirata in bosta težko podprla popolno liberalizacijo pogojev za opravljanje neke dejavnosti. Vsi ti mali pogoji pa zahtevajo veliko časa, truda in predvsem stroškov, ki jih večina panog vse težje ali pa sploh ne prenese.
Tokrat bi imela predlog za eno od področij, katerega sem zasledila pred kratkim v javnosti:http://www.24ur.com/novice/slovenija/kako-uradniki-dodatno-sluzijo.html
Članek sicer izpostavlja služenje javnih uslužbencev ministrstva za promet z izpiti za izvajanje TPK (Temeljna poklicna kvalifikacija).
Tu so se sicer obdelali med sabo sami uslužbenci, saj so jih v te komisije, ki so za njih prave krave molznice očitno kadrovali po partijski pripadnosti. To kaj počnejo državni uradniki med delovnim časom ali po njem in ali so stvari združljive med seboj naj odloča njihova vest, resorni minister in protikorupcijska komisija. Jaz bi imel tu predlog za pocenitev in poenostavitev postopkov.
TPK - stane cca 500€, kar pomeni nekaj predavanj in izpit, ki je sestavljen iz praktičnega preizkusa in teoretičnega preizkusa. Nakar pa sledi podaljšanje tega izpita vsakih pet let, ki se vrši tako, da mora vsako leto po 7 ur na predavanja, tako da nanese v petih letih 35 ur. vsako leto to stane cca 80€. Usposabljanja za sam TPK, kot tudi za podaljšanja izvajajo izvajalci, ki so določeni  strani resornega ministrstva. Do tu vredu, sedaj pa pride spet glavno: predavatelji pa so skoraj izključno delavci tega istega resornega ministrstva, prometnega inšpektorata, obeh zbornic pa še kak zaslužen oziroma bolje odslužen bivši uradnik teh institucij. Zakaj ravno ti? Preprosto za to, ker si izvajalci ne upajo angažirati drugih, ker bi jih sicer prvi urno vzeli dovoljenje za izvajanje, saj bi hitro našli kaj narobe ali vsaj otežili življenje. Za izvajanje izpitov iz TPK pa minister izda posebno dovoljenje, ki ga da skoraj izključno uradnikov tega istega ministrstva in to še po izključno partijski pripadnosti.
To je bilo torej ozadje vsega skupaj. Zadeva je za prevoznike hudo draga, za izvajalce in državne uradnike pa strašno dobičkonosna, saj je na teh tečajih pogosto tudi po 100 in več kandidatov. Sedaj pa lahko sami izračunate koliko dobička kane vsem v žep.
 
Predlagam:
1. Da se prouči primernost takega načina izvajanja TPK. Predlagam, da celoten TPK izvajajo avtošole, ki izvajajo učenje C,D;E kategorij v okviru svojih programov. Skratka uredi naj se sistem, da bo voznik, ki naredi eno od višjih kategorij, avtomatsko pridobil v okviru usposabljanja tudi TPK. Na tečaju CPP bi dodali še nekaj vsebin o prevozih na testih pa bi pola za CPP vsebovala še dodaten del, ki je minimalno potreben za pridobitev TPK. Izpitna vožnja pa bi potekala istočasno pred komisijo za vozniški izpit kot sedaj, dodani pa bi bili še elementi potrebni za TPK.
2. Podaljšanja TPK pa naj se odvijajo enkrat na pet let oziroma ob res velikih spremembah zakonodaje, saj je tudi to vsakoletno mučenje ljudi, pobiranje velikih vsot denarja in ponavljanje več ali manj istih stvari, saj novosti spet ni toliko.
Vem, da je za tem evropska direktiva, problem je le njen način implementacije v Sloveniji, ki je korupcijski izjemno tvegan in zapleten prav zaradi udeležbe državnih uradnikov v izvedbi.
Tako bi se izognili zagotovo spornemu delovanju državnih uslužbencev resornega ministrstva, ki si eden sistem izmislijo zato, da potem popoldne mastno služijo, Prav gotovo je tu ogrožena integriteta in korupcijsko tveganje preveliko.
S tem bi pridobili tudi enotne in nizke cene, za pristojbino za izpit. Izpit bi izvajale izpitne komisije za vozniške izpite, ki jih  imamo, prihodek pa bi šel neposredno v proračun namesto v žepe organizatorjev in državnih uradnikov, ki za njih delajo popoldansko. Za voznike pa bi bil izpit veliko cenejši in vstop na trg dela lažja. Saj nekomu, ki je brezposelen to predstavlja prevelik strošek.
Če lahko zdravnik diplomira in doktorira v civilni šoli, brez prisotnosti državnih uradnikov, bi to lahko tudi šofer.