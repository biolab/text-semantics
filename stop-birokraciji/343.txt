Pozdravljeni.
 
Kot bodoči podjetnik, ki namerava ustanoviti d.o.o., smo se skupaj s pristojnimi na VEM točki lotil postopka preverbe imena podjetja. Registrsko sodišče v Ljubljani je dovolilo vpis nameravane firme. Nato se je naredila registraciji d.o.o. na VEM točki, seveda z istim –potrjenim imenom podjetja. Poslovni naslov podjetja je bil v Lendavi in vlogo za registracijo podjetja je v obravnavo prejelo Okrožno sodišče v Murski Soboti.Referentka sodišča je poslala odredbo o dopolnitvi, da ime firme ni ustrezno.Po informacije smo se ponovno obrnili na Okrožno sodišče v Ljubljani, na referentko, ki je potrdila ime podjetja. Njen odgovor je bil, da vsak referent okrožnega sodišča sam presodi ustreznost podatkov v vlogi, ki jo rešuje in se sam odloča.Prosim vas za povratno informacijo, zakaj potem izvajamo postopke, če je obravnava vloge subjektivna presoja referentov sodišč in kako to, da okrožna sodišča in referenti med seboj niso usklajeni? Kdo sploh je pristojen za odločanje in kateri kriterij je prevladujoč?