Pozdravljeni.
Z občinskim Odlokom o tarifnem sistemu za obračun oskrbe z vodo, ki ga je občina Krško uveljavila z dnem 18.2.2000, je cena vode za gospodarski subjekt poskočila od cca 10 €/m3 na 30 €/m3. Argumentacija   takratne uvedbe tarifnega sistema, ki je v eni sami potezi strošek vode dvignil za 300 % : "Zagotavljanje ustreznega obsega sredstev za obratovanje in vzdrževanje sistemov ter pravočasno obnovo in razvoj” (1. čl. odloka). Torej amortizacija!  Z nedavno uveljavitvijo nove Uredbe o metodologiji za oblikovanje cen občinskih gospodarskih javnih služb varstva okolja pa je cena oskrbe z vodo skupaj z novo uvedenimi obračunskimi kategorijami (čiščenje meteorne vode ipd) porasla s 30 na kar 24o €/m3. To, kar se je leta 2000 imenovalo “tarifni sistem” in “priključna moč glede na nazivni pretok”, se sedaj imenuje “faktor omrežnine”. Zanimivo je, da je kot bistven argument uvedbe omrežnine ponovno naveden problem amortizacije: “Cene komunalnih storitev doslej niso vključevale stroška amortizacije.” Tako koncesionar.  Za kakšen absurd gre, kaže primer tekočega meseca, ko je s poračunom ugotovljeno preplačilo 8 m3, račun za vodo in kanalščino pa znaša 1.128,51 €. Uredba torej ne le, da ne spodbuja varčevanja s pitno vodo, temveč celo stimulira njeno brezglavo trošenje, saj je zaračunani znesek neodvisen od porabe.  In da je mera polna,  je amortizacija infrastrukture zaračunana tako s prvim, kot z drugim citiranim aktom, kar je seveda pravno izpodbojno.