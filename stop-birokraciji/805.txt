Ko delavec ali samostojni podjetnik nastopi bolniški stalež in je upravičen do refundacije iz naslova zdravstvenega zavarovanja, nastane pri delodajalcu nepotrebno administriranje, saj je treba sestaviti refundacijski zahtevek.
Vanj je treba PREPISATI BOLNIŠKI LIST, ki ga izda lečeči zdravnik, ter vnesti podatke o izplačani plači in urah preteklega leta ali obdobja. Vsi ti podatki iz bolniškega lista bi se lahko oddali iz ambulante zdravnika, kjer ga sestavijo direktno zdravstveni zavarovalnici, ta pa si pridobi samo še podatke o plačah in urah preteklih let in obdobij direktno od FURS, kamor se ti podatki mesečno sproti oddajajo preko obrazcev REK-1. Zavarovalnica tako samo še izplača refundacijo.