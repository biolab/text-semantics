Spoštovani.
Nekaj mesecev sem registrirana kot samozaložnica in ugotavljam, da samozaložniki nismo v Ajpesovi bazi, kar pomeni, da ne morem dobiti računov za stroške povezane s knjigo - recimo poštne stroške vezane na pošiljanje knjig ali nabave kuvert za pošiljanje le teh itd. S tem se nenormirancem dela velika škoda, saj ne morejo priskrbeti dokazila o stroških, še posebej po novi ureditvi, ko naslovov trgovci oz. poštni uslužbenci ne morejo vpisovati sami. Na zastavljeno vprašanje na FURS so me napotili na Ajpes, ti me pa znova pošiljajo na FURS.
Odgovor Ajpesa je uraden, brez razmisleka, kako bi zadevo lahko uredili, morebiti z dodano bazo v Ajpesu, ki bi zajemala samozaložnike.
"AJPES ni seznanjen s področno zakonodajo, ki bi določala pridobitev pravne sposobnosti samozaložnikov, vodenje registra samozaložnikov ali določala njihov registrski organ. Za dodatna vprašanja glede registracije in vodenja registra samozaložnikov, ki ga omenjate, se obrnite na organ, ki vam je tovrstno registracijo izvedel. Samozaložniki lahko za opravljanje svoje dejavnosti izberejo različne obstoječe pravnoorganizacijske oblike (s.p., d.o.o., idr.). Glede davčnih vprašanj in vpisa v davčni register vam svetujemo, da se obrnete na Finančno upravo RS ali davčne strokovnjake.
Samozaložniki smo že "a priori" v slabšem položaju od založnikov, ker običajno izdamo eno do dve knjigi na leto in s tem ne zaslužimo dovolj, da bi se registrirali kot s.p. in podobno.
Prosim, da podano pobudo vzamete v reševanje v čim krajšem času in nas samozaložnike vpišete v Ajpesovo bazo.