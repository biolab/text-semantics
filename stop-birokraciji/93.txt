Predlagam da se v podjetjih ukine uveljavljanje nadomestnih invalidskih kvot, ki jih podjetje doseže tako, da v določenem obsegu sodeluje z invalidskim podjetjem.
Te nadomestne kvote namreč za invalide predstavljajo oviro do zaposlitve. Podjetja z najmanj 20 zaposlenimi bi morala imeti po ZZRZI med 2 in 6 % zaposlenih invalidov. Če za primer vzamemo srednje 4 %, bi podjetje, ki zaposluje 1500 ljudi moralo zaposlovati vsaj 60 invalidov. Namesto tega lahko sodeluje z invalidskim podjetjem, ki zaposluje recimo 5-10 oseb. Razlike je torej kar 50 delovnih mest za invalide. Takšnih velikih podjetij je v Sloveniji sicer vse manj, a če jih je 5 je to 250 delovnih mest, ki jih invalidi težko pridobijo. Je pa veliko manjših podjetij, ki te nadomestne kvote prav tako izkoriščajo.
Razen tega so invalidska podjetja na ta način v primerjavi z ostalimi neinvalidskimi podjetji v prednosti pri pridobitvi poslov z večjimi podjetji, kar predstavlja tudi obliko nelojalne konkurence.