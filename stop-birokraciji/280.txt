S pobudo izražam razočaranje nad zapravljanjem denarja vseh državljanov, pri čemer izpostavljam naslednje:
 
izjava o premoženjskem stanju je pripravljena na sedmih straneh, pri čemer sta dodatno še dve strani navodil. Zaprosila sem Upravno sodišče za oprostitev takse v znesku 148 € ali plačilo le te v dveh ali več obrokih. Pojasnili so mi, da moram v vsakem primeru izpolniti vse listine. Ne morem verjeti, da v času, ko imajo javne službe dostop do podatkov državljanov, si nekatere službe kljub temu še vedno privoščijo tovrstne stroške tiskovin. Sprašujem se, koliko stane vse to izpolnjevalca? Zanima me tudi, zakaj so potrebna še navodila, če pa naj bi bilo vse jasno tudi navadnemu državljanu, ki običajno za take zadeve zaprosi? 