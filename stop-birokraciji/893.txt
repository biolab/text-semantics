Spoštovani, predlagam, da se pri pripravi zakonodaje opravijo poenostavitve tako, da se ne bi več sprejemale novele zakonov, uredb in pravilnikov saj iskanje po večkrat dopolnjenih predpisih predstavlja popolno zmedo, še posebej, če za predpis ni pripravljen čistopis. Uporabniki nismo vešči uporabe prava, za nas pa se predpisi pišejo, pri čemer bi morali biti čimbolj enostavni za uporabo, kar pa niso. Enostavno ne vemo točno kaj velja, če moramo brskati po petih novelah in osnovnem zakonu in smo ves čas v strahu, da ne bomo zadostili zakonski normi in nam bodo inšpektorji naložili kazni. Torej, predlagam, da se predpisi ne sprejemajo z noveliranjem, ampak vedno celoten predpis, ne glede na to koliko členov se spreminja. Hkrati se poenostavi tudi delo v državnem aparatu, saj ni treba več pripravljati čistopise, ker bomo vedno imeli veljaven osnoven predpis. Zakoni pa se bodo lahko še vedno sprejemali po različnih hitrostih, glede na potrebe nujnosti.