Pozdravljeni.
 
Kot prvo je že sam obrazec nerazumljiv in nelogičen. Običajno se te stvari ureja pred rojstvom otroka. Kako naj torej vnaprej obvestim delodajalca o datumu koriščenja dopusta? Pred rojstvom in tudi še kar nekaj dni po rojstvu otrok še nima matične številke, ki naj bi jo vnesli v obrazec. Kot drugič pa me moti, da mora delodajalec pripraviti podatke o mojih prejemkih in se strinjati z datumom koriščenja dopusta (in to pred rojstvom!). To je povsem nepotrebno, saj ima CSD vse podatke o prejemkih. Skratka postopek bi moral biti tak, da se lahko vse to uredi brez obiska CSD, torej preko vloge v elektronski obliki in brez posredovanja kakršnih koli potrdil o prejemkih.