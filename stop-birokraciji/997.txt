Avtomobilu je potekla registracija, zato je bilo potrebno pri pooblaščeni registracijski organizaciji urediti registracijo.
Pri urejanju registracije je referent ugotovil, da je lastniku avtomobila na isti dan poteklo vozniško dovoljenje in v tem primeru ni smel opraviti registracije.
Lastnik avtomobila je bil nato napoten na Upravno enoto – UE, kjer mora pridobiti potrdilo za podaljšanje vozniškega dovoljenja. Na UE so ugotovili, da potrdila ne morejo izdati, ker mora lastnik avtomobila (kot vložnik vloge za podaljšanje vozniškega dovoljenja) najprej opraviti zdravniški pregled.
V tem primeru je lastnik avtomobila, ki želi registrirati avtomobil oziroma vlagatelj za podaljšanje vozniškega dovoljenja moral najprej na zdravniški pregled. Nato se je vrnil na UE, kjer je pridobil potrdilo za začasno vozniško dovoljenje.
Šele po tem koraku se je lahko vrnil k pooblaščeni registracijski organizaciji.
Vrstni red postopkov za registracijo avtomobila je v danem postopku nesmiseln, obenem tudi dolgotrajen. Lastnik avtomobila bi lahko avtomobil registriral v vsakem primeru – z ali brez vozniškega dovoljenja. Lastnik registriranega vozila bi lahko bil vsak posameznik, ki želi imeti avtomobil - z ali brez vozniškega dovoljenja. Lastnik vozila bi moral registracijo opraviti v vsakem primeru (četudi mu vozniško dovoljenje poteče).
Predlagam spremembo predpisov, da bi oseba brez vozniškega dovoljenja bila lahko lastnik registriranih avtomobilov, saj bi jih lahko npr. uporabil za najemanje drugim osebam ali nudil opravljanje druge tržne dejavnosti v povezavi s prevozništvom.