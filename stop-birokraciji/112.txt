Že doslej portal e-Sodstvo in odprtje varnega elektronskega predala omogočata fizičnim osebam samostojno vložitev kompleksnejših sodnih opravil, kot je na primer vpis lastništva.
Ena od presenetljivih izjem pa je izbris hipoteke z izbrisno pobotnico.
Gre za enega od najbolj enostavnih sodni postopkov, ki je dodatno zaščiten z dejstvom, da mora fizična oseba priložiti notarsko overjeno izbrisno pobotnico.  Še več, banka je o predlogu izbrisa obveščena in lahko postopku ugovarja.
Po trenutno veljavni zakonski rešitvi, je vlogo za izbris možno izvesti samo preko notarja, za kar notarji - kljub enostavnosti postopka - zaračunavajo preko 50 EUR.  Še več, pri izbrisu hipoteke notarji absurdno zaslužijo kar dvakrat - pri overjanju izbrisne pobotnice, potem pa še enkrat pri vložitvi predloga o izbrisu hipoteke.  Obakrat seveda plača državljan, ki je za rešitev svojega stanovanjskega problema moral vzeti hipoteko.  Takšna zakonska rešitev se lahko razume samo na en način:
- z željo notarjem priskrbeti hiter in lahek dodatni zaslužek.
Zato predlagam, da se:
 
1. Omogoči izpris hipoteke tudi, če izbrisna pobotnica ni notarsko overjena, saj ima banka možnost ugovarjati na izbris.2. Omogoči vložitev izbrisa hipoteke tudi fizičnim osebam brez posredovanja notarja.