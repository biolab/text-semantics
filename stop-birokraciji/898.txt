Pozdravljeni, moja mama je s 15. 1. prejela odločbo, ki še ni pravnomočna, da je invalidka 3. kategorije, kar pomeni, da se ji prizna delo za 4 ure (4 ure krije SPIZ, 4 ure delodajalec) in da se jo premesti na lažje delovno mesto. Delodajalec se je na to pritožil, da nimajo drugega, lažjega, delovnega mesta za njo. SPIZ je pritožbo zavrnil. Naj omenim, da zaradi narave dela (težko fizično delo), ni delala polni delovni čas že pred prispelo odločbo, čeprav je zaposlena za polni delovni čas. Zdravnik pravi, da nima več podlage, da bi ji lahko podaljševal 4 urno delo in da bo morala do pravnomočnosti odločbe delati 8 ur. A je to res in kako je to sploh mogoče? Dela še vedno na isto težkem delovnem mestu, odločbo pa lahko tudi čakamo do nekaj mesecev, kar pomeni, da če gre delat za 8 ur, se ji lahko stanje poslabša. Kaj lahko storimo? Hvala za odgovor.