Pozdravljeni.
Praktično na vseh pozivih, kakor tudi na opominih pred izvršbo, organi nikoli ne navedejo podatkov o sledljivosti do originalne listine. Zaradi obsežnosti našega podjetja, je iz prejetih listin tako nemogoče dopise enostavno povezati na uradno zadevo. Plačilo tovrstnih zahtevkov se namreč vedno knjiži na lokacijo pregleda. Zato v vseh takih primerih ne ostane drugega, kot da izgubljamo dragoceni čas in kontaktiramo FURS ali pristojni organ (ponavadi inšpektorat), kjer iščemo podatke o datumu in lokaciji pregleda, številki zadeve ali drug podatek. Rezultat odsotnosti navedenih podatkov na tovrstnih dopisih je nepotrebno zapravljanje časa, da se ugotovi, kaj je sploh razlog za izstavljen zahtevek, kakor tudi kam je potrebno ta strošek knjižiti. Upam, da vam bo uspelo nadgraditi sistem. V kolikor bi potrebovali dokazila, me prosim kontaktirajte.