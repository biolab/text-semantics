Spoštovani.
Predlagam zmanjšanje birokracije za starše ob rojstvu otroka. Po vzoru Ljubljanske porodnišnice predlagam, da bi določeno število zaposlenih na upravnih enotah namestili oziroma jim ustvarili delovno mesto kar v porodnišnicah, kjer bi starši lahko skupaj z upravnim delavcem na licu mesta hitreje urejali potrebno dokumentacijo za novorojenčke. Predlagam pristop po fazah, in sicer bi v prvi fazi upravne delavce iz obstoječih upravnih enot namestili v 5 porodnišnic, kjer imajo najmanj 3 rojstva dnevno. Te porodnišnice so: Kranj, Celje, Novo mesto, Maribor in Postojna. V drugi fazi bi upravne delavce namestili iz obstoječih upravnih enot še v naslednjih 5 porodnišnic, ki imajo najmanj dva rojstva dnevno. Te porodnišnice so: Nova gorica, Slovenj Gradec, Izola, Murska sobota in Ptuj. Ob tem predlagam, da se v okviru tega postopka ob vpisu v rojstno matično knjigo avtomatsko s strani upravne enote posreduje še zahtevek za pridobitev davčne številke na FURS in zahtevek za pridobitev kartice zdravstvenega zavarovanja na ZZZS za novorojenega otroka.
Lepo pozdravljeni.