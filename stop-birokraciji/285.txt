Pozdravljeni.
V našem podjetju zaradi neplačnikov računov vlagamo ogromno izvršb. Posledično na pristojnih upravnih enotah vlagamo tudi poizvedbe za stalno prebivališče in EMŠO naših dolžnikov. Čeprav imamo na vsakem dopisu navedeno, da nam podatke lahko pošljejo tudi v elektronski obliki, tega ne dobivamo, temveč le po navadni pošti. Tudi sami bi radi pošiljali poizvedbe v elektronski obliki, vendar ni na voljo nobenih konkretnih e-naslovov v posameznih upravnih enotah. Ker imamo običajno le 15 dni, da pridobimo podatke posameznih upravnih enot, menim, da bi bil ta postopek posredovanja podatkov hitrejši, predvsem pa učinkovitejši in cenejši.