Za zmanjšanje nepotrebnega administrativnega dela okrog refundacije bolniških, ki so v breme ZZZS (KI IMA DOSTOP DO VSEH POTREBNIH PODATKOV ZA NAREDITI REFUNDACIJO) predlagam, da se vse bolniške, ki gredo v breme ZZZS dejanski obračun in nakazilo delavcu opravi ZZZS samostojno. S tem bi se preprečilo veliko nepotrebnega administrativnega dela kot je:
- zbiranje podatkov o dohodnini – kar je zelo zamudno pri delavcih, ki imajo več delodajalcev,
- nepotrebno zavračanje obračuna refundacije na račun netočne dohodninske osnove, ki se večkrat zgodi ker delavec ne prinese zmeraj vseh podatkov,
- zavračanje obračuna refundacije iz strani ZZZS, ki NI zmeraj na račun nepravilnega obračuna delavca, ki to dela (saj on ne more točno narediti, če nima točnih podatkov), kar pomeni popravljanje plače in s tem REK obrazcev na e davkih;
- skrb za oddajo refundacije za plače po dnevu izplačila plač (elektronski sistem, ne dovoljuje oddajo (dovoljuje samo vnos in shranitev dokumenta), kar pomeni, da je treba večkrat delat v sistemu za eno refundacijo; (ZZZS bi lahko sprejel takoj obračuna, delodajalcu pa jih bi nakazal po dnevu izplačila plač);
- tudi z uporabo e bolniških listih ni omogočeno,da bi z uvozom le tega se naredila sama tudi refundacija;
- Sistem deluje zelo počasi, sploh pri posebnih koledarjih je potreben dnevni vnos število ur (naprimer 4 ure ali pa 6 ur) in to za vsak bolniški list posebej. Kakorkoli bi bilo treba sistem obračuna refundacij na ZZZS-ju dograditi, če je že elektronski naj tudi tak kaj sam naredi in sicer: - da bi se z uvozom e bolniškega lista obračun tudi sam naredil,
- da bi bila kontrola vnesene dohodnine in
- uskladitev prijave delovnega časa tako, da bi iz lastnega registra dobil število ur prijave delavca v zavarovanje.