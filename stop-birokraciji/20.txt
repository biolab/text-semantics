Pozdravljeni!Pri svojih 23-ih letih sem se poročila. Imela sem status redne študentke. Pri urejanju obveznega zdravstvenega zavarovanja sem se morala odjaviti od staršev in prijaviti pri možu (ki je delal preko avtorske pogodbe). Nujno sem morala predložiti poročni list ter potrdilo o šolanju. Letos je moral mož odpreti s.p. in je šel v začetku julija na Zavod za zdravstveno zavarovanje v Ljubljani z že vnaprej pripravljeni obrazci, da uredi svoje zavarovanje. Potreboval je izpisek iz Ajpesa. Ko je prišel na vrsto, je izvedel, da so obrazci, ki jih ima (sprintani so bili iz interneta dva dni prej) stari, saj obstajajo novi. Tako je moral zadevo ponovno pripraviti. Pa vendar to ni povod za moje razočaranje. Mene, kot svojo ženo (ker sem še imela status študenta), je moral kot fizična oseba odjaviti ter ponovno prijaviti pod sebe, kot s.p.. Žal pa s seboj ni imel poročnega lista, KI NI STAREJŠI OD ENEGA MESECA in tega ni mogel urediti. Tako je bil potreben še obisk na upravni enoti, kjer so naredili prepis lista s svežim datumom. Tako je lahko uredil mojo prijavo. Čez dva meseca sem se zaposlila in mož je moral ponovno na ZZZS, da me je lahko odjavil. Ni logično, da se z vsako novo prijavo avtomatsko naredi odjava??? Pa to izpolnjevanje obrazcev??? Poleg samega dejstva, da sem si morala zaradi tega, ker sem se poročila, sama plačevati dodatno zdravstveno zavarovanje – ker me po zakonu mož ni smel uveljavljati pod dodatno le pod obvezno zavarovanje, sem izredno razočarana nad samim dolgotrajnim postopkom, da sem se lahko zavarovala. Upam, da bodo postopki v bodoče bolj podprti s strani informatike. Zahvaljujem se vam za možnost, da sem vam lahko zaupala svojo izkušnjo in vas v upanju, da gre sistem na bolje lepo pozdravljam, Ljubljana, 27.1.2012