Stop birokraciji in sivi ekonomiji naenkrat!
Imamo popoldanske s.p. za katere plačujemo minimalne prispevke in jih lahko imajo samo zaposleni, kar pa je za današnje razmere čisti lapsus. Spremeniti ta popoldanski s.p. tako, da ga lahko odpre vsak državljan RS ne glede na status, ki ga ima (nezaposlen, študent, upokojenec ....), samo da lahko legalno služi denar. Namesto prispevka naj se plača isti davek mesečno (npr. 35 €/ mesec), omejitev pa naj bo npr. mesečni zaslužek ne sme presegati minimalne plače. Če pa ljudje ne izkoristijo le tega pa naj bo kazen v primeru nelegalnega poslovanja npr. 12-kratnik povprečne plače v RS.
Tako ubijemo več muh na ena mah: na enostaven način \"legaliziramo\" vse zaslužke, ne birokratiziramo (takšen s.p. mora biti ustanovljen v enem dnevu), vse ostale oblike nekih dopolnilnih del izginejo (ne potrebujemo več študentskega dela, dopolnilnih dejavnosti,... ), zaustavimo sivo ekonomijo in dobimo vpogled koliko lahko posameznik dodatno zasluži in zaradi tega tudi več porabi (kar je spet plus za državo in njen denarni tok) ter ne predalčkamo več ljudi. Kdor želi naj dela in ustvarja. Če pa presega dohodek, minimalno plačo na mesec pa mora oseba popoldanski s.p. spremeniti v pravega in se zaposliti. Tako bi tudi marsikateri mlad podjetnik lažje začel ustvarjati lasten posel saj v začetku svojega poslovanja ne bi imel takoj ogromnih stroškov in bi se lahko bolj posvetil svoji ideji. Marsikatera babica bi si s tem poboljšala svoj status in tudi več trošila, marsikateri nezaposleni bi se lahko na tak način \"zaposlil\" tudi kratkoročno in preizkusil pri morebitnem delodajalcu ali pa bodočemu poslovnemu partnerju, podjetniki pa bi izkoristili takšne vrste sodelovanja za hitre in kratkoročne projekte - brez birokracije in dolgih vrst, izbiranja zaposlenih ter stroškov. Cel krogotok ljudi bi posledično vplival na javne finance in birokracijo. NE KOMPLICIRAJMO, AMPAK IZKORISTIMO KAR IMAMO. Dajmo legalno svobodo ljudjem - bodimo enkrat vsaj v nečem boljši in predvsem prvi !