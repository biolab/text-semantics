Uradne ure so zelo kratko odmerjene - ponedeljek in sreda od 9h do 11h. Kličem že ves teden, inšpektorica, ki jo iščem, se na klice ne oglaša. Njene direktne številke ne dobim (dobro, to še nekako razumem), e-mail naslova tudi ne. Pisala sem na splošni e-mail, na katerega tudi nisem dobila odgovora. Ali mi res ne ostane nič drugega, kot da naslednji teden zopet ponovim vajo in tedni tečejo mimo, zato ker se mi v tistih štirih urah na teden inšpektorica ne oglasi na telefon? S tem, da hodim v službo in tudi sama v teh štirih urah ne morem biti stoodstotno na telefonu za svojo privatno zadevo. To resnično težko sprejmem, sploh glede na to, da odloča o zame zelo pomembnem vprašanju in potrebujem informacije čim prej. Moti me nedostopnost oseb, ki imajo pooblastila, da odločajo o bistvenih aspektih našega življenja. Predlagam večji razpon uradnih ur in dostopnost inšpektorja vsaj na elektronski naslov.