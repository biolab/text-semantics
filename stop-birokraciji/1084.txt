Postopek pridobivanja gradbenih in uporabnih dovoljenj je postopek v katerem je vključeno v delo do končanega postopka več sodelavcev-strokovnjakov različnih strok do nazadnje referentov državnih organov. Končni cilj je pridobitev določenega upravnega dovoljenja. Gre za delo, ki se plača in od njega živi in tega bi se morali zavedati vsi, ki so vključeni. Glede na izkušnje, ki jih imam je vse lepo in prav dokler ne pridemo do tistega dela projekta v katerega so vključeni državni organi. Tu časovne omejitve ni. In tu se sesuje vsaka ekonomija. Roki so pretirano razvlečeni in delo je organizirano tako, da se lahko podaljšujejo do neskončnosti. Menim, da bi morali za to obstajati normativi v kolikem času se pregleda formalna vsebina (sestavni deli vloge) in potem še vsebina samega elaborata. Posebej drugi del se pregleda enkrat, se izvede potrebne popravke ali dopolnitve in konec. S sedaj uveljavljenim načinom se kupuje čas za zaostanke s parcialnimi pregledi vloženih vsebin in ob vsaki dopolnitvi zopet od začetka prične šteti čas kot, da je bila vloga prvič. To za vlagatelje pomeni manj dela, manj zaslužka in ne nazadnje tudi manjši BDP. Mislim, da bi bilo potrebno preučiti obstoječo postopkovno prakso.