Pozdravljeni.
Poenostavi naj se dostop do statusa nevladne organizacije v javnem interesu, in sicer tako, da se odpravi pristojnost posameznih ministrstev pri odločanju o tem - odločanje o tem se naj centralizira, in da se ukine pogoj predhodnega (2-letnega) delovanja.
V skladu z namenom ZAKONA O NEVLADNIH ORGANIZACIJAH (ZNOrg), da krepi prispevek nevladnih organizacij k družbeni blaginji, kohezivnosti, solidarnosti, demokratični pluralnosti in trajnostno naravnanemu razvoju, predlagam spremembo zakona, tako da se poenostavi dostop do statusa nevladne organizacije v javnem interesu, in sicer, da se odpravi pristojnost posameznih ministrstev pri odločanju o tem, ampak se odločanje o tem centralizira, in da se ukine pogoj predhodnega (2-letnega) delovanja.
Razlog za ta predlog je, ker posamezna ministrstva včasih zavračajo ali zavlačujejo podelitev statusa nevladne organizacije v javnem interesu, včasih zaradi vrtičkarske mentalitete, včasih zaradi kruhoborstva tj. strahu pred inovativnimi praksami, ki bi jim lahko predstavljala konkurenco.  Dejstvo je, da je vloga ministrstev pri odločanju o tem pogosto kontradiktorna ter popolnoma nepotrebna. Centralizirano odločanje o tem bi prav prispevalo tudi k večanju števila nevladnih organizacij, ki pokrivajo področja, ki so medsektorskega in interdisciplinarnega značaja – ki povezujejo različne deležnike iz različnih področij, kar je bila doslej ena večjih pomanjkljivosti nevladnega in vladnega sektorja v Sloveniji, kar ugotavljata dve najnovejši študiji: Neenakosti v zdravju, 2021 in cikel posvetov na temo  raziskovalnega projekta “Kako do novega razvojnega koncepta na področju prenove stavb”, 2021.
Ugotavljanje, ali nevladna organizacija ustreza določilom 2., 3., 4. in 5. člena tega zakona, lahko opravi tudi kakšna druga institucija: AJPES, FURS ali Ministrstvo pristojno za delovanje nevladnih organizacij.
Ob hkratni poenostavitvi pridobitve statusa pa se naj poveča naknadna kontrola delovanja tovrstnih organizacij, ali tudi po pridobitvi tega statusa še delujejo v skladu z 2., 3., 4. in 5. člena tega zakona, še posebej z vidika ustrezne porabe denarja davkoplačevalcev, pridobljenega na osnovi Uredbe o namenitvi dela dohodnine za donacije.
 