Opažam, da se opravljajo nepotrebne dvojne zdravstvene storitve in pregledi in tako je praktično nemogoče skrajševanje čakalnih vrst v zdravstvu. Prav tako ZZZS po obstoječih praksah bolnišnic eno in isto storitev plačuje dvakrat. Gre za to, da pacient na primarni ravni opravi pregled (konkretno ginekološki), osebna zdravnica izda napotnico za poseg. Nato se pacient v SB Celje (mogoče je tudi v drugih bolnišnicah tako) ne more naročit na poseg, ampak se zahteva ponovni pregled - konkretno v primeru pri isti zdravnici, ki je izdala napotnico! Torej gre za podvojevanje storitve. Poleg tega se čas od prvega pregleda do dejanskega posega podvoji in kljub "zelo hitri" napotnici pacient ne pride do potrebnega posega v predvidenem roku. Zelo žalostno in nepotrebni stroški tako ZZZS kot tudi pacienta (vožnja v bolnišnico v drug kraj in čas tudi staneta).