Potrebno soglasje 75% lastnikov stanovanj v večstanovanjski stavbi, ki je potrebna, da lahko nekdo v svojem stanovanju opravlja mirno (npr. delo za računalnikom) dejavnost se mi zdi nepotrebna in ljudje neradi podpišejo, ker se bojijo goljufije. Kdor pa tega ne uredi, pa je v nevarnosti, da bo kaznovan, če bi prišel kakšen inšpektor in to zahteval. Mislim, da je popolnoma dovolj pogoj, da se ne poveča število obiskovalcev v bloku (pri meni sploh nobenega ne bo zaradi tega) in pa da se ne sme povzročati hrupa. Seveda kdor to krši, pa ga lahko prijavijo in obiščejo inšpektorji. Za tiste, pri katerih pa ne bo nobene razlike, ali opravljajo uradno to dejavnost za računalnikom ali pa brskajo po internetu kar tako, pa nima smisla, da morajo pridobiti ta 75% soglasja.