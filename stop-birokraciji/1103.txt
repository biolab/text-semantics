Spoštovani! Te dni sem pomagal zavezancu pri oddaji premoženjskega stanja (skladno z ZIntPK). Lahko pohvalim to, da se je zadeva letos prvič uredila prek portala e-uprava. Imam pa veliko grajo na način vnosa. Zavezanec mora vnesti vsako svojo parcelo katere lastnik ali solastnik je in poleg tega še kopico podatkov o vsaki parceli (npr. površino). Vnašanje je zamudno, nekateri podatki so nelogični (npr. vnos podatkov o stavbah) in tam kjer imamo slabe internetne povezave se hitro zgodi, da ostaneš brez povezave in moraš ponovno od začetka. Če z svojim digitalnim potrdilom lahko prek spleta preverim lastništvo svojih parcel se mi zdi nelogično, da baze niso povezane med seboj. Predlagam da zavezancem omogočite uvoz podatkov iz GURSove baze ter zgolj morebitne popravke oz. dopolnitve uvezenih podatkov.