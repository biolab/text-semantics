Kot prejemnik otroškega dodatka, subvencije najemnine, denarne socialne pomoči itd., moraš CSD javljati določene spremembe na podlagi 42. členu ZUPJS. Med drugim tudi to, da moraš javiti spremembo vzgojno – izobraževalne institucije otroka (npr. prehod iz vrtca v šolo), čeprav to v ničemer ne vpliva na prihodke družine in s tem višino otroškega dodatka, denarne pomoči ali podobno. Mogoče je to še razumljivo v primerih, ko gre otrok iz srednje šole na fakulteto, kjer ima štipendijo ali pa se celo zaposli (ima potem svoje prejemke in starši niso upravičeni npr. do otroškega dodatka), je pa popolnoma nelogično, da morajo starši sporočiti CSD tudi prehod otroka iz vrtca v šolo, ker je osnovna šola itak obvezna in je jasno, da se mora šolati do 9. razreda. Predlagam ukinitev sporočanja podatkov, ki si jih lahko pridobi organ samostojni in ne zahteva tega od vlagatelja.