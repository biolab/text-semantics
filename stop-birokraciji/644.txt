Spoštovani!   Pri pregledu  objav v Uradnem listu RS ugotavljamo, da bo v določenih krajih dodatno omogočeno opravljanje vozniškega izpita za kategorije A2 in A. Ugotavljamo, da je Koroška regija s sedežem Izpitnega centra v Slovenj Gradcu zapostavljena in ni enakovredno obravnavana, kot nekateri drugi kraji, kateri so dobili določene kategorije nazaj. Mnenja smo, da je praktični del izpita preverjanje predpisanih elementov vožnje ne glede v katerem kraju je poligon. Na Koroškem se soočamo z velikimi težavami v vezi praktičnih delov izpitov, kajti izpiti so v Velenju , približno 50 km daleč od sedeža šole vožnje.  Kandidate moramo voziti v Velenje, motor naložiti na prikolico in po izpitu moramo ponovno motor naložiti na prikolici in se na tak način vračati v kraj poslovanja šole vožnje. Takšna organizacija izvedbe izpita nam prinaša dodatne stroške  v zvezi z organizacijo prevoza motornih koles nazaj v kraj opravljanja dejavnosti in časovne izgube tako pri kandidatih, kot pri učiteljih vožnje. -	Predlagamo , da se  sprejme  vsaj začasno sklep, da lahko po izpitu kandidat vsaj do prve garaže pelje motor.   Ugotavljamo, da pri pripravi sprememb ni bila opravljena temeljita analiza učinkov sprememb, zato vas vljudno prosimo, da to ponovno proučite in možnost opravljanja izpitov iz kategorije A2 in A vrnete nazaj na Koroško – Izpitni center Slovenj Gradec.    S spoštovanjem!