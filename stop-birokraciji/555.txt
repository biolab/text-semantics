Podjetje Lotrič Meroslovje želi delati in razvijati svoje poslanstvo v prostorih in na lokaciji kjer že sedaj deluje, pa ne v smislu da bi bili vezani na kakšen drug način, ampak predvsem zaradi tehnologije. Namreč laboratoriji, vezani na dimenzionalne veličine, volumen in na maso, so nam postali malo pretesni, zaradi povečanja dela bi se želeli tehnološko razširiti, kar pomeni, da bi morali zgraditi tudi nov objekt ali pa dozidati obstoječega za nove laboratorije. V letu 2002, ko smo kupovali novo parcelo s tem ne bi bilo problema, saj je bil »priobalni« pas - tako se namreč imenuje pas ob reki – določen na širino približno dveh metrov. Po letu 2002 pa se je spremenil zakon in zdaj ta pas meri 15 metrov, vse na naši parceli. To pomeni da je parcela sedaj praktično nezazidljiva. Izpostaviti pa moram, da je na tem prostoru sicer že 50, 100 let nazaj stalo podjetje Alples, ki se je potem preselilo in pustilo proizvodnjo na temu delu, tako da tukaj ni nekaj »novega«, dejavnost je že stara (od 40., 45. leta se odvija gospodarska dejavnost). Poleg resda teče reka Sora, ampak ni ogrožena poplavna varnost, kar izhaja tudi iz aktov  - planov ogroženosti. K reševanju problematike smo stopili v kontakt že z občino Železniki, kot nosilci urejanja prostora, saj močno upamo, da bi s spremembo Uredbe dosegli, da bi zmanjšali ta »priobalni« pas na nekih sprejemljivih dva do tri metre, tako kot je bilo pred 10 ali 15 leti – da bi nam uspelo zgraditi poslovni objekt na tej lokaciji, ki ga zaradi razvoja tehnologije nujno potrebujemo.