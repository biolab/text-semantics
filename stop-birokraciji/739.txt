Pozdravljeni.
Kljub temu, da je pod rešenimi pobudami (http://www.stopbirokraciji.si/ze-realizirani-ukrepi/, XIII., delovno pravno področje) v dokumentu Real.ukrepi_DP_2013.doc za delovnopravno področje pod zap. štev. 1 - Sporočanje odsotnosti preko sodobnih telekomunikacijskih poti opredeljeno, da se v zaposlitvenem načrtu dogovori način sprejema vabil, napotnic, obvestil in drugih dokumentov z namenom izdelave zaposlitvenega načrta, povabil na izvedbo storitev ali vključitev v ukrep APZ in način posredovanja zahtevanih odgovorov, predlogov in sporočil zavodu ali koncesionarju na najmanj enega od naštetih načinov:
– po pošti, na naslovu prebivališča,
– po e-pošti,
– po telefonu s SMS ali MMS sporočili,
– preko enotnega informacijskega prostora iskalca zaposlitve ali
– preko klicnega centra zavoda oziroma koncesionarja, sem dne 07.03.2016 po elektronski pošti obvestil svetovalko v ZRSZ Maribor o načrtovani odsotnosti brezposelne osebe v času med 11. 3 - 23. 3. 2016. Še isti dan sem prejel odgovor po epošti "Spoštovani. V kolikor želite v navedenem času v celoti oprostitev aktivnega iskanja zaposlitve, je potrebno to predhodno osebno podpisati v zaposlitvenem načrtu."
Ne vem zakaj moram spet zgolj zaradi podpisa čakati v vrsti v prostorih zavoda, če je organ že pravočasno, vsebinsko obveščen o tem.
Zakaj mi pisno ne povedo dan in uro kdaj moram biti tam zgolj zaradi zahtevanega podpisa, kar traja nekaj sekund (Zaposlitveni načrt pa s tem v ničemer ni spremenjen).
Ali to pomeni, da ta ukrep ni realiziran?