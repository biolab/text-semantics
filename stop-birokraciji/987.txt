Predlagam, da se že enkrat odpravi veliko administrativno oviro za tujce, ki so že v Republiki Sloveniji in jih zaradi zgolj vročanja dovoljenj ali jemanja prstnih odtisov za izdajo dovoljenj ne pošiljamo na drugi konec sveta (Ameriko, Japonsko, Rusijo, itd), da bodo na veleposlaništvu prevzeli dovoljenje, sami pa so legalno že v Sloveniji. To je res prvorazredna birokratska neumnost in nič drugega, zato jo je potrebno takoj odpraviti. V zakonu o tujcih je nujno opredeliti možnost vročanja dovoljenja tujcem, ki se že nahajajo v državi, pri organu v Sloveniji (Upravni enoti) in ne samo preko diplomatko konzularnih predstavništev. Ta nefleksibilnost zakona povzroča nemalo administrativnih in finančnih stroškov tujcem pa tudi domačim gospodarskim družbam, kar celi družbi povzroča neposredno gospodarsko škodo in sramoti našo državo.