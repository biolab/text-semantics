Pozdravljeni,
 
posredujem vam primer podaljšanja dovoljenja za začasno prebivanje državljana tretjih držav, kjer je eden od pogojev, za podaljšanje dovoljena za začasno prebivanje tudi pridobitev potrdila o nekaznovanju iz matične države od koder je tujec prišel (država katere državljan je oseba).
Razumljivo je, da je to potrdilo potrebno priložiti k vlogi, preden tujec prvič vstopi v RS. Ko pa tujec samo podaljšuje dovoljenje za začasno prebivanje in tukaj že prebiva 5 let (morda tudi manj, odvisno od razloga na podlagi katerega mu je bilo dovoljenje izdano) in sedaj samo podaljšuje začasno dovoljenje, pa ne razumem zakaj mora ob podaljšanju dovoljenja ponovno prinesti potrdilo iz matične države, saj že prebiva na območju RS. Če že mora prinesti, je morda bolj smiselno upoštevati potrdilo o nekaznovanju iz RS. Morda je pridobitev tega potrdila povezano z bojaznijo, da oseba ni naredila nekega kriminalnega dejanja v tem času, vendar potem bi morala pridobiti to potrdilo iz vseh držav sveta ne samo iz matične države, saj možnost da naredi neko kriminalno dejanje v matični državi manjša, kot v državi, kjer začasno prebiva (sploh če je dovoljenje povezano z delom v RS).
Namreč zakaj izpostavljam to problematiko?
Pridobitev takšnega potrdila namreč ni enostavno, posebno, če je matična država kar precej oddaljena iz RS (morda je za BIH, Srbijo to bolj enostavno, ker te države niso zelo oddaljene iz RS, problem pa je npr. Avstralija, Južna Amerika, Afrika,… kjer je že to, če želiš osebno po potrdilo povezano z visokimi stroški potovanja,…). Postopek od pridobitve potrdila, do vseh verifikacij na MZZ, veleposlaništvu, sodno prevajanja v slovenski jezik, ipd je precej dolgotrajen in povezan z izredno visokimi stroški (pridobitev potrdila o nekaznovanju iz države zahodne afrike je stalo cca. 600 € in trajalo 3 mesece), ko na koncu referent naredi samo kljukico, da zadosti pogojem pridobitve podaljšanja dovoljenja za začasno prebivanje. Iz izkušenj pa smo ugotovili, da so za podaljšanje dovoljenja za začasno prebivanje tako ali tako ključni drugi pogoji, ki so odločilna in sicer: zadostna sredstva za preživljanje in ali je razlog na podlagi katerega je nekdo sploh dobil dovoljenje za začasno prebivanje še enak. Torej ali nebi bilo smiselno, da v kolikor tujec že prebiva tukaj, da bi bilo dovolj pridobiti potrdilo o nekaznovanju samo iz RS?