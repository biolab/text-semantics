Pobuda iz gradbenega sektorja.
Gre za podjetja, ki so uvrščena pod šifro F/GRADBENIŠTVO standardne klasifikacije dejavnosti in pretežno poslujemo s pravnimi osebami, ki so zavezanci za obračun davka na dodano vrednost. Na podlagi 89. člena Zakona o davku na dodano vrednost (ZDDV-1-UPB3, Ur.l. RS, št. 13/2011) je davčno obdobje podjetij koledarsko trimesečje. Zaradi akumulacije DDV in vračila presežka DDV 21 dni po predložitvi obračuna, dolžina obračunskega obdobja podjetjem predstavlja likvidnostno obremenitev. Glede na to, da podjetja opravljajo dejavnost pod zgoraj omenjeno šifro, so zavezana k mesečni oddaji Poročila o dobavah (76.a člen), ne glede na to, da obračune DDV-O oddajajo za koledarsko trimesečje.
Poudariti je potrebno, da se podjetja v gradbenem sektorju soočajo z likvidnimi težavami in da so obvezana k mesečnemu poročanju o dobavah blaga in storitev iz 76.a člena ZDDV-1, predlagamo razmislek o uvedbi enomesečnega davčnega obdobja za vsa podjetja, ki poročajo po 76.a členu ZDDV-1.