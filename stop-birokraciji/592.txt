Pozdravljeni.
Imamo pripombo nad absurdnim predpisom v zvezi s prijavo in odjavo delavcev v pokojninsko in invalidsko ter zdravstveno zavarovanje.
Dejanski primer: Dne 26.5.2015 smo s kandidatom podpisali pogodbo o zaposlitvi z začetkom dela od 1.6.2015. V skladu z navodili ZZZS smo 28.5.2015 oddali e-prijavo na ZZZS in ga prijavili v pokojninsko in invalidsko ter zdravstveno zavarovanje. Prijava je bila uspešno obdelana. Nakar nas je 29.5.2015 obvestil, da si je premislil, da ne bo prišel k nam delat, da si je našel drugo, boljšo službo in napisal odpoved sklenjene pogodbe o zaposlitvi. Takoj 29.5.2015 smo poslali e-odjavo in izbrali šifro 16 (storno oz. razveljavitev prijave). Priložili smo njegovo odpoved, s katero smo soglašali. 1.6.2015 pa smo bili iz ZZZS obveščeni, da vloga ni bila popolna, da jo je potrebno vsebinsko popraviti, da vzrok odjave ni bil pravilno naveden, pač pa je potrebno odjaviti s šifro 01. To pomeni, da ima oseba za dan 1.6.2015 delovno razmerje pri nas, da se drugje s tem dnem ne more zaposliti. In mi, čeprav smo se že 29.5.2015. zmenili, da ga ne bo, plačati prispevke za 1.6.2015. Tudi po telefonskem preverjanju na enoti ZZZS so nam dali enake pojasnitve, da storno oz. razveljavitev prijave ni možno izvesti, da moramo navesti šifro 01 in plačati prispevke za 1.6.2015 in da je dejansko tako, da ga drugi delodajalec ne bo mogel prijaviti na 1.6.2015.
Zadeva se zdi nerazumna tako nam, kakor tudi referentom na ZZZS.