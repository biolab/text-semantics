Spoštovani! Spregovoril bi rad o Carinski pošti in Pošti Slovenije in postopku ob plačilu carinskih dajatev za poštne pošiljke iz tujine. Hvalevredno možnost urejanja postopka s pomočjo elektronske pošte pokvari dejstvo, da je možno plačilo uvoznih dajatev samo z denarnim nakazilom na pošti, torej na najdražji možni način, ne pa s plačilnimi instrumenti 21. stoletja (e-plačilo na TRR, plačilne kartice, Paypal, itd). Tako je sedaj običajno, da je pri manjših vrednostih pošiljke (pod 100 evrov) strošek nakazila denarja večji ali pa podoben znesku dajatev. Ker je ta praksa podprta z zakonom, apeliram na ministrstvo, da z ustreznimi ukrepi prepreči nadaljevanje nepotrebnega praznjenja žepov državljanov. S spoštovanjem!