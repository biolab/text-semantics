Na spletni strani ZPIZ https://www.zpiz.si/cms/?ids=content&inf=28 pod DRUGO sem našel in izpolnil obrazec v PDF obliki 'Vloga za izdajo kartice upokojenca'. Dokument sem izpolnil z zahtevanimi podatki in shranil na svoj računalnik. Pijavil sem se z digitalnim potrdilom v spletno aplikacijo 'Moj eZPIZ' v dobri veri, da ga bom z lahkoto oddal. Žal pa aplikacija ne zagotavlja oddaje drugih dokumentov, ki niso prisotni v spustnem izbirnem meniju vrst dokumentov. Ne vidim nikakršne ovire za to in predlagam, da ZPIZ omogoči uporabniku te aplikacije dodajanje tudi drugih 'tipiziranih' dokumentov v elektronski obliki - z digitalnim potrdilom (PDF, MS Word ali grafični skenogram dokumenta -.jpg,.png...) do določene velikosti. Logično bi bilo, da so že privzeto omogočeni tipizirani dokumenti katerih izdajatelj je ZPIZ. Na ta način bi lahko uporabnik na enem spletnem mestu spremljal postopek v zvezi z oddanimi doklumenti, lahko pa bi tudi prejemal odgovore - odločbe ZPIZ-a v zvezi z oddanimi vlogami tudi po elektronski pošti (Načelo ekonomičnosti postopka).