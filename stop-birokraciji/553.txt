Spoštovani,  Ministrstvo za infrastrukturo smo prosili za dovoljenje za postavitev prometnega ogledala na državni cesti R1-225, ker preglednost pri izvozu iz parkirišča podjetja na glavno cesto ovira zaščitna ograja privatne hiše. Zahtevajo, da se zid poruši. Zid ni last podjetja in je bil postavljen s strani takratnega Cestnega podjetja, ki je v zameno dobilo ca. 300 qm površine pred hišo (po kateri zdaj teče cesta) in je s tem zidom in ograjo zavarovalo hišo, ki je imela po izgradnji ceste izhod praktično direktno na cesto. Kovinsko ograjo je lastnik odstranil, zidu pa ne bo podiral, ker ga tudi ni zgradil. Naj še omenim, da je ta  zid stena za stopnice in rob za pločnik, in stopnice je prav tako postavilo takratno Cestno podjetje, ker bi sicer stanovalci ne mogli v hišo.  Lastniki hiše in zaposleni v podjetju ne razumemo, kako se lahko nekdo tako spreneveda, da najprej išče soglasje za gradnjo ceste tik ob hiši, ki ga tudi dobi,v zameno postavi ograjo, da zaščiti privatno lastnino pred vplivi ceste in snegom, potem pa po 50 letih zahteva, da lastnik ograjo podre. Če se peljemo od Podjetja do Celja lahko naštejemo najmanj 10 ogledal, ki so postavljena pri izvozih iz privatnih hiš, ki so si zasadile okoli hiše živo mejo in je preglednost zato zmanjšana, zakaj bi ravno tukaj pri nas pa morali zdaj podirati zid, ki je zaščita za nepremičnino. Vsak dan se pa pelje na delo in z dela 20 ljudi. Kaj znamo res samo rušiti ?  Lep pozdrav !