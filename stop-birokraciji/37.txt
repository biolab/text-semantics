Delam v javni upravi pet let, pred tem sem delala v gospodarstvu in lahko povem, da je razlika med delom ljudi v enem in drugem sektorju velika, kajti v javni upravi vodstveni kader enostavno nima vzvodov, da od zaposlenih, ki ne delajo ali delajo zelo slabo, hitro in učinkovito ukrepa.
Saj vemo, da so inštrumenti kako ukrepati v primeru npr. ko je delo malomarno opravljeno in ko je obseg dela, ki ga zaposleni opravi minimalen. Vendar ti postopki vzamejo ogromno časa in energije. Ob vsem delu in neučinkovitosti zakonodaje, saj je zakon zelo prijazen do neodgovornih ljudi, sodniki pa se ponavadi postavijo kot pravijo na šibkejšo stran,  je sprožiti postopke zoper slabe delavce zelo zamudno. Ob zakonodaji, ki daje največjo težo proceduralnim napakam ne pa vsebini, ima vsebina prekrška pri odločanju  absolutno prenizek pomen, (pa tu ne govorim o pomanjkanju sposobnosti, temveč o lenih in neodgovornih ljudeh, tudi če ne želimo priznati, so med nami tudi taki!), zato se v večini primerov postopkov za malomarno opravljanje dela in za neučinkovitost posameznikov enostavno ne sproži.
Predvsem je dejstvo, da dokler država ne spremeni delovno-pravne zakonodaje, so vse druge zakonske spremembe neučinkovite, saj predpise izvajajo ljudje in še tako dober predpis, če se ne izvaja nima učinka.
Prvi predlog,
- V plače javnih uslužbencev vključite variabilni del dohodka, ki naj bo odvisen od učinkovitosti dela zaposlenega.
- Vodstveni kader naj pridobi obligacijo rezultata, ne pa obligacijo prizadevanja, (tako v gospodarstvu, kot v javni upravi) kar navaja obstoječa zakonodaja! Potem dobri delavci ne bodo izpostavljeni s strani nesposobnih vodij, ker bo vodja odgovoren za dobro opravljeno delo.
- Naj se dopolnijo predpisi, ki opredelijo delo sodnikov, odvetnikov in državnih pravobranilcev, namreč obstoječi predpisi preohlapno opredeljujejo obseg, kakovost in učinkovitost njihovega dela in kaj je njihova profesionalna skrbnost ter odgovornost do naročnika ali stranke. Kakovost dela sodnikov in njihovo znanje glede področij o katerih odločajo, je v veliko primerih nestrokovna in nedopustna. Zato se dela velika škoda državi in državljanom.
Šele potem bo smiselno urejati druge predpise.