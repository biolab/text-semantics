Pozdravljeni.
Ker imamo v Sloveniji katastrofalno bančništvo, smo že pred meseci na ministrstvo dali predlog o ustavnovitvi sistema, ki bi lastnikom bančnega računa omogočil prenos le-tega na drugo banko. Torej isti sistem, ki ga imamo na nivoju telekom operaterjev, kjer prosto prenašamo številko naokoli.  To bi zelo izostrilo konkurenco in imelo izključno pozitivne učinke na fizične, kot tudi pravne osebe. Zelo težko je namrež za podjetje ukiniti račun in odpreti novega, sploh dandanes, ko je veliko plačevanja elektronskega in vezanega na številke računov, kar pa je zelo zamudno in drago menjati ob menjavi banke.  Tehnično gre za zelo enostavni IT routing problem. Potrebovali bi vstopno bazo vseh računov na nivoju banke in potem bi, kot pri telekom operaterjih, samo dodeljevali upravljalce.