Pozdravljeni.
Nujno potrebno bi bilo zmanjšati oziroma poenostaviti postopek pridobitve in podaljšanja vozniškega dovoljenja. Glede mladih voznikov je povsem nepotrebno oziroma neumestno zahtevati podaljšanje vozniškega doviljenja po dveh letih, v primeru, da so medtem opravili tečaj varne vožnje, katerega pa lahko opravijo šele po 6 mesecih od prejema vozniškega izpita. Tečaj varne vožnje bi moral biti že del priprav na izpit oziroma bi izpit za pridobitev vozniškega dovoljenja vseboval tudi vožnjo na poligonu pod ekstremnimi pogoji vožnje (slaba vidljivost, spolzka cesta. Itd.). Mlade s tem pogojem na nek način tudi diksriminiramo proti starejšim voznikom, ki te varne vožnje niso dolžni opraviti niti v starosti, ko je njihova motorična in splošna sposobnost po statistikah že precej upadla in bi bilo zato potrebno tudi po določeni starosti narediti preverjanje njihove vožnje. Verjetno smo med redkimi državami, ki imajo tako kompleksne in birokratske postopke pridobitve in ohranitve vozniškega izpita, hkrati pa tudi med upravami in centri varne vožnje ni digitalnih povezav, e-mail potrditve o uspešno zaključenem tečaju tako tudi niso dovolj za upravo in je potrebno imeti papirno potrdilo v originalu (drevesa jokajo...), AMZS jih pa tudi izdaja samo na Vranskem, če si ga slučajno izgubil.
Pa še to: na eUprava bi morali biti samo tisti postopki, ki so zares e...; ravno postopek podaljšanja vozniškega izpita je tam, vendar, ko izbereš naslednji korak se odpre stran, ki ti pove, da pojdi na upravno enoto.