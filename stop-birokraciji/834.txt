Tehnološko procesi v naših proizvodnih obratih narekujejo 24 urno proizvodnjo, posledično torej izmensko delo. Pri tem se srečujemo po našem mnenju z nekaterimi nesmisli oziroma zakonsko nedorečenostjo, ki poleg slabe volje povzroča tudi dodatne finančne obremenitve našega poslovanja.
Izmensko delo, kjer poteka proizvodnja 24 ur na dan, vse dni v letu je v Sloveniji precej prisotna, nikjer oziroma v nobeni od zakonodaj pa naj si bo to s področja delovnih razmerij do zdravstvene zakonodaje pa ne omenja tega dela.
Štiri izmensko delo, ki se odvija v naših proizvodnjah se odvija po različnih urnikih. Pri razporeditvi delovnega časa upoštevano zakonska določila o 40 urnem delovnem tedniku, predpisanih dnevnih kot tudi tedenskih počitkih. Fondi mesečnih ur so različni od meseca do meseca, razliko v fondu v primerjavi z enoizmenskim delom pa plačujemo kot nadurno delo, za kar menimo, da ni pravično, saj spoštujemo tako dnevno kot tedensko predpisano kvoto ur in seveda vse že omenjene zakonsko predpisane počitke. Gre za naravo dela, ki ga terja tehnološki proces in ne za nadurno delo.
Predlog: V procesni industriji, kjer se proizvodnja odvija 24 ur na dan, 365 dni na leto in kjer delodajalci spoštujejo tako zakonska določila o 40 urnem delovnem tednu, kot zakonsko določene počitke se razlika v fondu ur na letnem nivoju plača kot redna delovna obveznost in ne kot nadurno delo.