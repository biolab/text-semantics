Postopek prijave na razpis Občine Kamnik za mladinske organizacije je zapleten in zamuden ter lahko zelo preprosto nadgrajen. Namreč prijava na razpis je še vedno v obliki Word dokumenta, ki ga je potrebno izpolniti, natisniti in poslati po fizični pošti na občino. Predlagam, da se take prijave izvajajo preko sistema e-uprava, kjer lahko že zdaj naredimo ogromno stvari z digitalnim certifikatom in spletno povezavo. Preprosto, obrazec z enako vsebino se pripravi na portalu e-uprava, kjer pa za izpolnjevanje potrebuješ le ustrezen digitalni certifikat. S tem bi mnogim mladinskim organizacijam izredno olajšali vsakoletno prijavljanje na te razpise. Seveda pa tu ni Občina Kamnik edina, ki bi to nadgradnjo verjetno potrebovala. Hvala!