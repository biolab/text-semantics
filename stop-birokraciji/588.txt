Pozdravljeni.
Nezmožnost za delo oz. prepoved dela na osnovi obdobnega zdravniškega pregleda pri pooblaščenem zdravniku medicine dela ni pravna podlaga za prenehanje delovnega razmerja. Delavec ne sme opravljati dela po pogodbi o zaposlitvi, nima bolniške, pa do prenehanja pogodbe ne more priti.
a.	Vso tovrstno tveganje, strošek čakanja na domu je breme delodajalca, tudi če vzrok nezmožnosti za delo ni v povezavi s poškodbo pri delu ali poklicno boleznijo. Oseba pa v teh primerih niti ni nujno upravičena do bolniškega staleža, če se ne zdravi po svoji volji ali pa je v vrsti v čakalni dobi.
b.	Čaka se na to, da delodajalec najde delovno mesto, da »najde« poslovni razlog (se slej ko prej znajde na sodišču), da se oseba pozdravi ali pa da pride do obravnave na invalidski komisiji, čemur se ljudje izogibajo, ker se zavedajo možnosti prenehanja. Če dobi omejitve na invalidski komisiji, sledi postopek z vlogo na republiško Komisijo za prenehanje delovnega razmerja invalidu. Če se ne dobi pozitivnega mnenja, prenehanje zopet ni možno. Cela zadeva lahko traja več kot leto dni.
Predlagamo dopolnitev določb 110. člena ZDR-1 za izredno prenehanje delovnega razmerja na osnovi nezmožnosti za delo na delovnem mestu iz zdravstvenih razlogov, ko ni v teku bolniškega staleža (to je zdravljenja) ali v teku invalidskega postopka.