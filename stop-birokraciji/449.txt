Pozdravljeni.
Na parcelah, ki sem jih podedovala po pokojni mami, so bile vpisane stare služnosti in hipoteke. Za izbrise le teh (upravičenci že pokojni, zastarano, edini lastnik tudi upravičenec) sem se oglasila pri notarju. Nemalo sem bila presenečena, ko sem ugotovila, da notar samo posreduje sodišču v elektronski obliki predlog za izbris. Zadeva se je vlekla pol leta, saj so bili zahtevki poslani trem različnim sodiščem. Čemu tako, mar notar ni vreden zaupanja, da v nedvoumnih zadevah spelje stvar do konca? Po moji kmečki pameti sodišča razsojajo, tu pa ni bilo kaj razsojati. To samo obremenjuje sodišča, ki imajo že drugega dela preveč.  Pri tem je bila še ena zanimivost. Na nekaj parcelah je postal upravičenec služnosti tudi edini lastnik parcele (starejša oseba). Zahteva za ta izbris je bila zavrnjena, ker da bi morala ta oseba za izbris napisati posebno pogodbo sama s seboj. Notar je povedal, da so podobne primere že imeli in da se sodišča odločajo enkrat tako in drugič drugače. Meni povsem nerazumljivo.