Spoštovani,sprašujemo se o upravičenosti, ustreznosti oziroma smiselnosti izvajanja postopka Presoje vplivov na okolje, ki veljajo za posege v prostor oziroma okolje, za obratovanje mobilne naprave za mletje lesnih sekancev.  V premični napravi se obdeluje tudi odpadni les, kar pomeni, da je potrebno za takšno napravo pridobiti okoljevarstveno dovoljenje. V dovoljenju ARSO določi pogoje na kakšen način se lahko odpadke obdeluje v njej, da nima negativnih vplivov na segmente okolje kot so: zrak, voda, hrup. Pridobitev tovrstnega dovoljenja se nam zdi nesporno potrebna. Drugače pa je z izvedbo prej omenjenega postopka s katerim se pridobi okoljevarstveno soglasje, ki v bistvu določa pod katerimi pogoji se poseg lahko zgradi in kako lahko naprava obratuje, vendar tudi glede na lokacijo, kjer je umeščna v prostor (stalno). Že samo ime naprave opredeli njen namen oziroma način obratovanja. Glede na to, da se napravo uporablja na večih lokacijah je popolnoma nelogično presojati vplive naprave samo na določeni lokaciji (npr. sedež upravljavca naprave) in to ob upoštevanju uporabe celotne nazivne kapacitete, ker lahko pride do popolnoma izkrivljene obremenitve določene lokacije. Nadalje je vsebina, ki je sestavni del vloge za pridobitev okoljevarstvenega soglasja jasno in precizno definirana v predpisu: Uredba o vsebini poročila o vplivih nameravanega posega na okolje in načinu njegove priprave (Uradni list RS, št. 36/09). Med drugim je v Poročilu o vplivih na okolje potrebno ugotavljanje ničelnih stanj okolja, opredelitev prostorskih značilnosti posega, opredelitev ustreznih prostorskih aktov,... kar pa je za obratovanje mobilne naprave, ki obratuje na različnih lokacijah, ki niti niso v naprej definirane (odvisno od povpraševanja) nemogoče ugotoviti oziroma opredeliti.   Glede na zgoraj napisano predlagamo, da se premične naprave izvzame iz obravnave na način kot je to predvideno za statične, nepremične naprave, ki so vezane na določeno lokacijo s svojimi prostorskimi ter okoljskmi značilnostmi oziroma pogoji. Ministrstvo za okolje in prostor oziroma ARSO uvršča obratovanje mobilne naprave med posege iz točke E.1.7.3 Priloge 1 Uredbe o posegih v okolje, za katere je treba izvesti presojo vplivov na okolje (Uradni list RS št. 51/14), če presegajo nazivno kapaciteto (teoretično) obdelave odpadkov 100 t/dan.
OPOMBA MINISTRSTVA ZA JAVNO UPRAVO: Sporočilo je bilo odstoljeno v obravnavo in odziv Ministrstvu za okolje in prostor. Hkrati seznanjamo, da je na spletni strani Ministrstva za okolje in prostor objavljeno vabilo javnosti na podajo pripomb in predlogov na osnutek priprave sprememb Uredbe o posegih v okolje, za katere je treba izvesti presojo vplivov na okolje in je dostopno na tej povezavi:
http://www.mop.gov.si/si/medijsko_sredisce/novica/article/12455/6130/d21edc447e7bd8236c07c59080bbdb66/