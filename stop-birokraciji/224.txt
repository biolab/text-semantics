Ocenjujem, da bi zgoraj navedeni obrazec morali dopolniti z več rubrikami za strelivo. Posameznik ima lahko več dovoljen za posest (različni kalibri) in mora izpolnjevati več obrazcev in s tem ima več stroškov, ki so nepotrebni. Za vse kalibre bi lahko oddal eno vlogo in dobil eno dovoljenje za nabavo.
Pobuda za spremembo členov v Zakonu o orožju
12. člen
V dobi računalniško podprte javne uprave in vse hitrejšega razvoja le te je pristojnost upravne enote na katerem ima oseba stalno prebivališče že preživeta. Veliko ljudi dela na drugih lokacijah izven upravne enote v kateri ima prebivališče  in osebni prihod za vlogo pomeni dodatni strošek in nepotrebno izgubo časa, kar bi verjetno lahko uredil tudi na drugi (delu bližji) upravni enoti. Podobno kot se to da urediti za registracijo itd.