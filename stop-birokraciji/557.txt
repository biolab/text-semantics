Spoštovani.
Po novem je uvedeno obvezno mesečno poročanje o državnih pomočeh, ki jih prejmejo delodajalci zaradi zaposlenih invalidov.  Poročati morajo tudi samozaposleni (s.p.) invalidi, ki ne zaposlujejo drugih oseb. Ker zanje velja načelo "de minimis", jim ni treba poročati o porabi sredstev, temveč morajo izpolniti samo polja o prejetih sredstvih. Vse te podatke pa država že ima v svojih bazah (FURS, SVZI).
Zakaj morajo torej samozaposleni invalidi, ki ne zaposlujejo drugih oseb, mesečno izpolnjevati spletni obrazec za poročanje, če država vse potrebne podatke že ima? Le prebrati bi jih bilo potrebno iz ustreznih računalniških baz.  Glede na to, da naj bi si vlada in ministrstva prizadevali za debirokratizacijo in olajšanje podjetniškega poslovanja, je takšna rešitev nesmiseln birokratski ukrep, ki ga v dobi informatizacije enostavno ni mogoče razumeti. Samo nekaj vrstic programske kode bi samozaposlenim invalidom prihranilo dodaten mesečni birokratski opravek.  Poudarjam - vse ažurne podatke, ki jih mora samozaposleni invalid, ki ne zaposluje drugih oseb, vpisati v obrazec na spletnem mestu SVZI, država že ima v svojih bazah.
Prosim, da se zavzamete za odpravo tega birokratskega nesmisla.