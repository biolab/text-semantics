Določeni tipi vozil  imajo vgrajeno komponento, ki v uporabi lahko privede do nesreče z usodnimi posledicami. Nemški proizvajalci so zaradi tega vpoklicali več sto tisoč vozil, mnoge tudi v Sloveniji. Znani francoski proizvajalec pa je te menjave izvajal v tujini, medtem ko v Sloveniji ne. Že 9.9.2013 sem podal prijavo Republiškemu tržnemu inšpektoratu, skupaj z dokazili o praksah v tujini. Inšpektorat se je posvetoval z uvoznikom (!?) in 5.11.2013 izdal mnenje, da po 1.7.2011 za prometna sredstva ni pristojen, našo prijavo posredoval Inšpektoratu za promet in nas napotil na civilnopravni postopek.   Dne 25.6.2014 sem po številnih urgencah prejel stališče Inšpektorata za promet. Navaja, da v našem primeru nima osnove za ukrepanje.   V Sloveniji torej po letu dni ni mogoče ugotoviti niti tega, kdo je za vitalno področje varnosti vozil v javnem prometu sploh pristojen. Za ilustracijo naj navedem, da je v urejenih državah proizvajalec takoj po obvestilu o možnih posledicah napak pri vgrajenih komponentah dolžan sam o ukrepih obvestiti pristojen državni urad (v Nemčiji KBA - Kraftfahrt Bundesamt). Tako sem se v dani situaciji obrnil še na tretji inšpektorat - Inšpektorat za javni sektor pri MJU. Ta je 23.10.2014 potrdil prevzem predmeta, vendar pa vse do danes ni podvzel ničesar.   Po slovenskih cestah medtem vozijo tisoči vozil, ki lahko sleherni trenutek zagorijo, ali pa med prehitevanjem ostanejo brez vlečne sile. Smo pa v trenutku umaknili iz prodaje določen tip strešnega prtljažnika, ki bi ga taka vozila lahko imela na sebi. In pa - zaradi "nevarnosti" smo umaknili tudi določeno vrsto otroškega skiroja...