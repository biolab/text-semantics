Pozdravljeni,
 
predlagam poenostavitev poslovanja z Zavodom za zdravstveno zavarovanje Slovenije. Oseben obisk na ZZZS v času uradnih ur za sporočanje spremembe v obveznem zdravstvenem zavarovanju je odvečen in časovno ter kadrovsko potraten korak. Poenostavili bi ga lahko z elektronskim poslovanjem z ZZZS, npr. z digitalnim potrdilom. Alternativno se zdi smiselno razmisliti o možnostih za avtomatsko spremembo podatkov pri ZZZS ob prekinitvi delovnega razmerja oz. ob prijavi na Zavod za zaposlovanje.