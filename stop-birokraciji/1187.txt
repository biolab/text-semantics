Spoštovani, kot delodajalec smo v skladu z veljavno zakonodajo oddali e-vlogo za izdajo dovoljenja za zaposlitev tujca po bilateralnih sporazumih z BiH in s Srbijo. Priložili smo vso dokumentacijo, prejeli Dovoljenje na podlagi sporazuma med RS in BiH. Prav tako smo nadaljevali postopek na portalu SPOT - Prošnja - enotno dovoljenje za prebivanje in delo (37. člen ZTuj-2). Priložili smo vso zahtevano dokumentacijo. V dobri veri, da lahko v nadaljevanju postopka pričakujemo informacijo o rešeni prošnji, moramo sedaj na Upravno enoto dostaviti original dokumentacijo. S tem se postopek podaljša. Predlagam, da se posredovana dokumentacija v elektronski obliki upošteva in ni potrebno še enkrat v papirni obliki posredovati celotno dokumentacij. Kot delodajalec se sprašujemo zakaj se ne upoštevajo elektronsko posredovana dokumentacija. S tem bi bili postopki hitrejši. Razmišljati moramo tudi v smeri, da so dokumenti že v elektronski obliki in shranjeni. Tako se Upravne enote izognejo papirni obliki in arhiviranju takšne dokumentacija. Hvala.