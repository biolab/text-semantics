Stanovanjski sklad RS pri oddaji stanovanj naključno izbere med primernimi kandidati in ostale prijave nato zavrže. V primeru, da ta kandidat nato stanovanja ne more/noče prevzeti v najem se stanovanje ponovno ponudi na naslednjem razpisu. Težava nastane, ker je na vsakem razpisu ogromno število kandidatov ki kasneje ne sprejmejo stanovanja v najem, kar povzroči da so stanovanja neprestano na razpisih in krožijo od kandidata do kandidata brez konca. Predlagam da se vzpostavi sistem kjer se prijave na razpisu ohranijo in se izbor ponavlja znotraj seznama kandidatov dokler ni izbran primeren kandidat, ki lahko sprejme pogodbe najema, in prevzame stanovanje, namesto da se od kandidatov pričakuje da znova in znova oddajajo isto prijavo za isto stanovanje in vsakič znova izpadejo zato ker se je npr. za enosobno stanovanje prijavila oseba s 3 otroki brez da bi pogledala stanovanje, ki ga je izbrala in kasneje to stanovanje zavrne saj ni ustrezno za 3 otroke. Ali da se na razpis prijavi oseba ki nima urejene finančne situacije in si ne more privoščiti varščine in stroška opremljanja stanovanja in kasneje prav tako zavrne stanovanje ki je bilo ponujeno. V obeh primerih je neproduktivno, da se zavrže prijave drugih in stanovanje vrne na naslednji razpis saj se bo v naslednjem prijavila nova oseba s tremi otroki in zopet dobila omenjeno stanovanje zaradi prednostnih kategorij, znova zavrnila najem in stanovanj bo vrnjeno nazaj na naslednji razpis. Et cetera... Lep pozdrav