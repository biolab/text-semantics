Pozdravljeni, nesmiselno se mi zdi, da je na osebni izkaznici še vedno nujen podatek o stalnem prebivališču, zraven pa se je pri novi biometrični izkaznici dodal še podatek o pošti in poštni številki. Glede na to, da je v veljavo stopila nova biometrična osebna izkaznica, kjer se ti podatki lahko razberejo preko ustreznih čitalnikov, saj je na njej tudi kvalificirano potrdila za elektronski podpis in sredstev elektronske identifikacije visoke in nizke ravni zanesljivosti, predlagam ukinitev navedbe podatka o stalnem naslovu, pošti in poštni številki. Gre za dodatni nepotrebni strošek državljanov, ko zamenjamo stalno prebivališče, saj je takrat potrebno zamenjati tudi osebno izkaznico.