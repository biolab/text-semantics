Predlagam, da se za podjetja omogoči enkratno vnašanje podatkov o finančnem poslovanju podjetij prek enotnega portala ( recimo AJPES ) za vsa davčna, finančna in računovodska področja, vsaj za mikro, mala in srednja podjetja. Zelo pomembno je, da so podatkovne baze medsebojno primerljive in on line sinhronizirane ( usklajene ), tako da je možno sprotno, avtomatično ugotavljanje napak in pomembnih odstopanj med različnimi poročili oz. informacijami med različnimi uporabniki poročil - državnimi portali ( davčna uprava, carinska uprava, statistični urad, Banka Slovenije, Ajpes,.... ), kar omogoča boljšo kvaliteto že pri samem vnosu podatkov s strani uporabnikov zavezancev in kasneje pri kontroli in nadzoru s strani države. Sedaj imajo te državne inštitucije vsaka svojo podatkovno bazo, ki pa medsebojno niso on line primerljive in zato povzročajo nemalo težav pri njihovem usklajevanju ter pojasnjevanju razlik tako na mikro kot makro nivoju.  Pojavlja se tudi neenotno, različno razumevanje in definiranje enakih kategorij v različnih finančnih poročilih. Npr. Statistični urad Slovenije  in računovodska poročila v Ajpesu. Takšen način poročanja za podjetja bi omogočal tudi hitrejše odkrivanje fiktivnih, neresničnih finančnih in davčnih poročil že pri samem vnosu podatkov s strani uporabnikov  zavezancev  onemogočal z logičnimi kontrolami ( ( npr. primerjava obrazca za obračun DDV-ja z letno bilanco uspeha  glede dodane vrednosti v primerjavi s povprečjem panoge, industrije  ) ali pa zahteval takoj ob vnosu podatkov brez izjeme tudi pojasnilo, komentar za bistvena odstopanja od povprečja, standarda, normativa,...