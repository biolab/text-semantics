Mali podjetniki so pri vlaganju evropskih razpisov primorani projekt opraviti v točno določenem času, sicer sredstev ne bi prejeli. Primer: Podjetnik v aprilu 2019 vloži vlogo in dokumentacijo za razpis. V avgustu 2019 dobi sklep o odobritvi razpisa in s tem zeleno luč, da svoj projekt izpelje v letu 2019 (v skladu z razpisnimi pogoji). Projekt po pravilih izpelje in vanj vloži tudi ves finančni vložek. V tem času pričakuje odločbo in pogodbo, ki sta pravni podlagi za izvedbo in vložen zahtevek za izplačilo sredstev. Drugi del projekta je vezan na leto 2020, ki ga mora realizirati do konca septembra 2020. V aprilu 2020 še vedno nima odločbe in pogodbe. Z zahtevkom za izplačilom prvega dela pa bi tako lahko pokril drugi del projekta, saj ga sicer težko izvede oziroma je zanj potrebno pridobiti nova sredstva oziroma poiskati druge vire financiranja (poudarjamo, da gre v teh primerih za male podjetnike, ki nimajo na voljo neomejeno višino finančnih sredstev). Kako naj podjetnik nadaljuje s projektom, če v tem času ni prejel niti odločbe niti pogodbe? Brez slednje nima pravne podlage za izvedbo razpisa, a kljub temu je vezan na roke – brez podaljškov.