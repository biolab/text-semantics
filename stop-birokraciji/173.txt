Pozdravljeni.
Letos sem prejel odmero davka za plovilo na dveh položnicah zaradi dodatnega davka. Lahko bi bila samo obrazložitev zakaj tako, položnica pa bi bila ena. Pri plačilu sem spregledal, da gre za dva različna sklica in plačal seštevek obeh na en sklic, tudi zaradi provizije banki po vsaki položnici. Po nekaj mesecih sem prejel opomin o neplačanem davku. Pri pregledu pa ugotovil mojo napako in poslal dopis z obrazložitvijo o napaki zakaj je nastal dolg in tudi prejel odgovor, ki ga prilagam v nadaljevanju.Ne morem razumeti, da je referentka brez problema lahko vknjižila preplačilo, na drugem računu pa je bil izkazan manjko prav za razliko preplačila za isto zadevo in preknjižba ni bila problem, le opozoriti sem jih moral. Meni pa so raje poslali opomin o neplačanem davku. Po besedah referentke pa sem dolžan plačilo obresti v višini 0,60€ zaradi zamude plačila, ker je tak zakon.  Tako sem moral plačati 0,60€ obresti plus provizijo banki za plačilo 0,35€ zaradi togosti uprave.
Referentki sem predlagal naj stopi do svojega nadrejenega in predlaga rešitev oz spremembo, če je zakon tak, zadeva pa je nelogična. Odločno me je zavrnila, da ona dela po zakonu in če smatram, da so mi bile kršene pravice naj se pritožim. Malo človeškega dialoga pa sem vendarle pričakoval, saj nismo na bojišču.
Osebno smatram, da imamo tudi zaradi takega odnosa uslužbencev celotne javne uprave toliko težav. Ljudje in razmere se spreminjajo in je treba slediti tudi z predpisi in zakonom, če ima kdo interes. Tega pa je očitno malo v teh službah. Vodje bi morale spremljati delo in predlagati spremembe in bi bilo mnogo lažje.