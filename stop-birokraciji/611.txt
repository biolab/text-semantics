Spoštovani!
Predlagamo spremembo oz. dopolnitev 213. in 214. člen ZDR-1 v zvezi z ekonomsko odvisnimi osebami.  Tudi, če podjetje ne pogojuje neke ekskluzive ali konkurenčne klavzule s.p.-ju (edinemu zaposlenemu), s katerim ima sklenjeno pogodbo o poslovnem sodelovanju, je po trenutni določbi v tveganju o izkazovanju ekonomske odvisnosti, če je s.p. bil manj uspešen ali se niti ni trudil prodati svojih storitev še drugje.  Predlagamo dopolnitev določb v smeri, da je to lahko tudi predmet medsebojne pogodbe, da se dogovorita za kaj naročnik prevzema odgovornost, za kaj pa ne. Seveda upoštevaje, da ne sme biti v njunem poslovnem odnosu prisotnih elementov delovnega razmerja, ki bi nakazovale na zlorabo statusa s.p. pri posamezniku namesto sklenitve pogodbe o zaposlitvi.  Slednje je najbrž bil tudi poglavitni razlog uvedbe določb ekonomske odvisnosti v ZDR-1.