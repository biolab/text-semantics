Spoštovani.
V letošnjem letu sem kupil hišo v 3 gradbeni fazi, ki ima vse priključke speljane do hiše. Da sem pridobil dovoljenje za električni priključek (gradbeni/stalni) sem potreboval več kot 2 meseca časa, plačal 604 EUR in izpolnil vsaj 4 različne obrazce. Za vsak odgovor sem potreboval minimalno 3 tedne. Je to res potrebno glede na to, da je električar za priključek potreboval nato samo 10 min? Ljudje, ki bi morali biti v uradnih urah na svojem mestu se niso oglašali na javno objavljene številke, ni jih bilo v pisarnah itn. Upam, da boste to lahko spremenili, saj si navadni državljani ne moremo izogniti občutku, da je ta postopek namenjen samo temu, da imajo nekateri birokrati delo.