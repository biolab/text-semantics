Predlagamo poenostavitev pri organizaciji športnih, kulturnih oziroma ostalih javnih prireditev, ki se odvijajo na cesti. V postopku izdaje dovoljenja je potrebno za tovrstne prireditve na cesti pripraviti in drago plačevati elaborate za zaporo ceste, bodisi na državni, bodisi na lokalni ravni. Zahtevani elaborati so ena najdražjih in administrativno zahtevnih opravil pri organizaciji dogodka na cesti, zato je nujno, da se v tej smeri nekaj spremeni oziroma poenostavi. Dobrodošlo bi bilo, da bi se pripravljeni elaborati, ki od lanskega dogodka nimajo nikakršnih sprememb v zapori cest lahko avtomatično uporabili in jih ne bi bilo potrebno ponovno naročati in drago plačevati.