Predlagam, da se uvede poenoten in dnevno (ali vsaj tedensko) ažuriran seznam osebnih zdravnikov, pri katerih se je mogoče opredeliti in da se uvede tudi obveznost (!) sporočanja sprememb s strani zdravstvenih domov/ustanov, lahko tudi z dodano rubriko pri elektronsko oddanih vlogah za nove zaposlitve, upokojitve, bolniške staleže ipd., preko katere bi se ti podatki samodejno posredovali v te sezname. Trenutno je mogoče pri iskanju novega osebnega zdravnika, pri katerem se je še mogoče opredeliti, ugotoviti, da prihaja do ZELO VELIKIH odstopanj med seznamom, objavljenem na spletni strani ZZZS in dejanskim stanjem pri izvajalcih, za posodabljanje katerega ''ni zadolžen nihče''. To vodi v nepotrebno izgubo večih ur, saj je treba dobesedno preklicati vse mogoče zdravstvene ustanove, ambulante in podobno. Morebiti bi veljalo vzporedno razmisliti tudi o aplikaciji, s katero bi bili ti podatki dosegljivi vsakomur in bi se tudi sproti posodabljali. Hvala za temeljit razmislek in za morebitno ukrepanje.