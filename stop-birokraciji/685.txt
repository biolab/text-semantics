Predlagam, da se za gospodinjstva ukine institut "lastnika merilnega mesta" za električno energijo. Plačnik naj bo vsakokratni uporabnik stavbe oz. dela stavbe, če pa elektrika ni plačana, pa najprej opomin, nato pa odklop.  Po uveljavitvi tega ukrepa odpadejo vse kolobocije s papirologijo glede lastništva merilnega mesta. Prav tako bi s tem ukrepom poenostavili postopke dedovanja merilnega mesta - merilno mesto bi ostalo stavbi oz. delu stavbe, v katerem se nahaja, ne glede na to, ali je prejšnji lastnik še živ ali pa je stavba oz. del stavbe prešel/la v roke novega lastnika. Odpadejo vsa urejanja papirjev. V vseh zgornjih primerih naj se uredi, da zadošča elektro podjetje obvestiti le o imenu in priimku ter naslovu novega plačnika in morebitni želji po uvedbi/ukinitvi direktne bremenitve.