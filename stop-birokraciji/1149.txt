Predlagam MJU in MNZ, da začnejo na upravnih enotah strankam, katere so zaprosile za novo osebno izkaznico, izdajati "začasno" potrdilo oziroma osebno izkaznico.
Razlog: ko podate zahtevo za izdajo nove osebne izkaznice, vam uradnik obstoječo uniči s preluknjanjem. V primeru, da si novo osebno izkaznico naročite po pošti na dom, imate težavo s prevzemom, saj nimate osebnega dokumenta, s katerem se izkažete uslužbencu Pošte Slovenije, kateri vam vroča priporočeno pošiljko. Prav tako se lahko zgodi, da se izdelava novega dokumenta podaljša in posameznik je lahko tudi nekaj dni brez vsakega osebnega dokumenta. Če lahko recimo FURS izda natisnjeno kopijo potrdila o dodeljeni davčni številki na A4 listu, ne vidim težave, da uradnik na UE stranki izda potrdilo o naročilu nove osebne izkaznice, ki velja do dneva vročitve nove oziroma ne več kot 7 dni.