Pozdravljeni, v zadnjih letih se veliko vlaga v razvoj podeželja, med drugim tudi v izgradnjo širokopasovnega optičnega omrežja. Zato, kot končnemu uporabniku telekomunikacijskih storitev preko bakrene parice, mi ni jasno in logično, zakaj se onemogoča priklop na že obstoječe širokopasovno optično omrežje. Le ta je namreč že speljan ob glavni cesti naše vasi Mala Kostrevnica, Šmarno pri Litiji, prav tako je že položena cev do hiše (ca 200m), po katerem po napeljan optični kabel. Priklop ni možen, zaradi omejevanja monopola telekomunikacijskega operaterja, ki gradi na tem področju optično omrežje. Sam priklop bo možen šele po najavi in odobritvi na AKOS-u (drugo leto zapored poslušam obljube, da bo to naslednje leto). Mene, kot uporabnika, res ne zanimajo razne "birokratske" igre, če lahko temu rečem tako, ampak zmogljiva in kvalitetna storitev, za katero bom na koncu tudi sam plačeval. Tako, da v 21. stoletju zakonodaja res ne bi smela omejevati temveč spodbujati dostop do naprednih storitev. Še posebej sedaj, ko priporočate delo od doma in za ta način dela potrebuješ, ne samo kvalitetno, ampak tudi zmogljivo povezavo. Hvala in lep pozdrav