Spoštovani,
predlagamo, da Ministrstvo za kulturo na svoji spletni strani v okviru informacije RAZVIDI, EVIDENCE IN REGISTRI javno objavi evidenco posameznikov s strokovnim nazivom konservator (103. člen ZVKD), kar je pogoj za izdelavo konservatorskih načrtov za objekte kulturne dediščine. Tako bi lastniki lažje našli ustreznega strokovnjaka. Sočasno predlagamo javno objavo evidence posameznikov s strokovnim nazivom konservator in prostorski načrtovalec, kar je pogoj za izdelavo konservatorskih načrtov za prenovo območij kulturne dediščina. Občine, ki pripravljajo dokumente bi lahko pridobile podatke, ki jih sedaj zaradi nejavnosti ni možno dobiti. Objava se lahko oblikuje na način, kot je objavljen razvid samostojnih novinarjev.