1. člen
Republika Slovenija daje poroštvo za
obveznosti podjetja Rudnik Trbovlje Hrastnik, d.o.o. iz posojil, ki se najamejo
za financiranje postopnega zapiranja Rudnika Trbovlje Hrastnik v letu 2001.
Skupen znesek glavnic kreditov, za katere
jamči Republika Slovenija, ne sme presegati 2.229 milijonov tolarjev.
Posojila se lahko najamejo pod naslednjimi
pogoji:
-       
odplačilni rok; največ 3 leta,
-       
stroški za nadomestilo sredstev ne smejo presegati 0,25% od vrednosti
kreditov,
-       
vsi skupni stroški kreditov ne smejo presegati 0,5% od vrednosti
kreditov.
Obseg in vrsta poroštvene obveznosti Republike
Slovenije se uredi v poroštveni pogodbi med Republiko Slovenijo in upniki.
2. člen
Poroštvene pogodbe z upniki sklepa minister
za finance, na podlagi pogodbe o zavarovanju poroštva, ki jo skleneta dolžnik
in Republika Slovenija.
Če Republika Slovenija izpolni poroštveno
obveznost in plača obveznost iz posojilne pogodbe, pridobi v razmerju do
posojilojemalca pravico do regresiranja izplačanih zneskov in stroškov, ki so v
zvezi s tem nastali.
Sredstva za izpolnitev poroštvene obveznosti
se zagotovijo v proračunu Republike Slovenije.
3. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/01-108/1
Ljubljana, dne 18. aprila 2001.
Predsednik
Državnega zbora
Republike Slovenije
Borut Pahor l. r.