1. člen
Državni zbor Republike Slovenije daje
Družbi za avtoceste v Republiki Sloveniji, d.d. (v nadaljnjem besedilu: DARS,
d.d.) soglasje za najetje domačih ali tujih kreditov, oziroma za izdajo
obveznic, do višine 330,3 mio USD glavnice ali protivrednosti katerekoli druge
valute, oziroma tolarske protivrednosti po srednjem tečaju Banke Slovenije na
dan uveljavitve tega zakona, s pripadajočimi obrestmi in drugimi stroški
kreditov, oziroma obveznic, za dodatno financiranje avtocestnih odsekov, ki sta
se začela graditi v letu 1994, in sicer: Malence–Šentjakob in
Zadobrova–Tomačevo, za financiranje avtocestnega odseka, ki se je začel graditi
v letu 1998: Lenart–Beltinci (etapa Vučja vas–Beltinci z rekonstrukcijo R 353)
in za financiranje avtocestnih odsekov, ki se začnejo graditi v letu 1999:
Pesnica–Slivnica (etapa hitra cesta 2 B), Lenart–Beltinci (etapa
Lenart–Cogetinci, etapa Cogetinci–Vučja vas), Razdrto–Vipava (etapa Rebernice)
in Krška vas–Obrežje.
2. člen
DARS, d.d. lahko najame kredite iz
prejšnjega člena pod naslednjimi pogoji:
-       
znesek kredita se lahko črpa v več letnih obrokih, in sicer do konca
leta 2004;
-       
rok odplačila je lahko do 20 let, z vključenim 4- do 8-letnim
moratorijem na odplačilo glavnice;
-       
stroški povezani s pripravo in odobritvijo posameznega kredita ne smejo
presegati 0,5% vrednosti tega kredita;
-       
strošek rezervacije sredstev kredita je lahko največ 0,5% od nečrpanega
zneska kredita in se obračuna od pogodbeno določenega datuma črpanja kredita
dalje.
3. člen
DARS, d.d. koristi sredstva kreditov iz 1.
in 2. člena tega zakona skladno z dinamiko gradnje določene v nacionalnem
programu izgradnje avtocest v Republiki Sloveniji in letnih planih razvoja in
vzdrževanja avtocest.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/99-86/1
Ljubljana, dne 15. aprila 1999.
Predsednik
Državnega zbora
Republike Slovenije
Janez Podobnik, dr. med. l. r.