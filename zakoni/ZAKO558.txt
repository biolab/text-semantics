1. člen
S tem zakonom se zagotavlja pomoč Republike
Slovenije v letu 1998 pri izvedbi nujnih del, ki so potrebna, da se zagotovijo
normalni pogoji za delo in življenje na prizadetem območju po neurjih in
poplavah v mesecu september–november 1998 (v nadaljevanju: poplave) na
prizadetem območju Republike Slovenije.
2. člen
Skupni obseg sredstev, s katerim se
zagotavlja pomoč iz prejšnjega člena, znaša 3.250,000.000 tolarjev.
3. člen
Sredstva iz 2. člena tega zakona se
zagotovijo v proračunu Republike Slovenije za leto 1998 v okviru rezerv na
postavki “Rezerva Republike Slovenije” in sicer:
-       
1.000,000.000 tolarjev s prerazporeditvijo sredstev namenjenih za
izgradnjo avtocest v letu 1998, ne glede na obseg sredstev, ki jih določa za
gradnjo avtocest tretji odstavek 78. člena zakona o izvrševanju proračuna
Republike Slovenije (Uradni list RS, št. 5/96, 78/97 in 34/98);
-       
500,000.000 tolarjev z uporabo sredstev rezerve Republike Slovenije in s
prerazporeditvijo sredstev tekoče rezerve v proračunu letu 1998;
-       
1.250,000.000 tolarjev s prerazporeditvijo sredstev, zaradi preoblikovanja
rednih programov, iz proračunskih postavk finančnih načrtov ministrstev, kot
sledi:
-   
Ministrstva za promet in zveze 130,000.000
tolarjev,
-   
Ministrstva za okolje in prostor 60,000.000
tolarjev,
-   
Ministrstva za kmetijstvo, gozdarstvo in
prehrano 110,000.000 tolarjev,
-   
Ministrstva za delo, družino in socialne zadeve
850,000.000 tolarjev,
-   
Ministrstvo za gospodarske dejavnosti
100,000.000 tolarjev,
-   
500,000.000 tolarjev s prerazporeditvijo
sredstev, katera so bila začasno zadržana v letu 1998, skladno s 23. členom
zakona o financiranju javne porabe (Uradni list RS, št. 48/90, 34/91-I,
30/92, 52/92 – odločba US, 7/93 in 43 /93 – odločbo US).
4. člen
Sredstva po tem zakonu se dodelijo v
naslednji višini:
-       
1.000,000.000 tolarjev oškodovanim občinam za najnujnejše ukrepe
pri odpravi posledic škode povzročene na lokalni infrastrukturi, objektih
visoke gradnje, v kmetijstvu ter zaradi posledic plazenja tal;
-       
595,000.000 tolarjev Ministrstvu za okolje in prostor za nujno
sanacijo škode na področju vodnega gospodarstva;
-       
705,000.000 tolarjev Ministrstvu za promet in zveze za nujno
sanacijo državne cestne ter železniške infrastrukture;
-       
100,000.000 tolarjev Ministrstvu za gospodarske dejavnosti za škodo
na elektroproizvodnih in distribucijskih objektih;
-       
750,000.000 tolarjev Ministrstvu za delo, družino in socialne
zadeve in sicer:
-   
200,000.000 tolarjev za nujno sanacijo
škode v javnih, zavodih iz pristojnosti ministrstva ter
-   
550,000.000 tolarjev za pomoč gospodarskim
družbam in samostojnim podjetnikom z namenom ohranjanja delovnih mest;
-       
70,000.000 tolarjev Ministrstvu za šolstvo in šport za sanacijo
škod na objektih javnih zavodov v vzgoji in izobraževanju;
-       
30,000.000 tolarjev Ministrstvu za obrambo za pokritje interventnih
stroškov Uprave RS za zaščito in reševanje.
5. člen
Sredstva po tem zakonu se dodeljujejo brez
obveznosti vračanja.
6. člen
Sredstva iz prve alinee 4. člena tega
zakona se dodelijo posamezni občini po predložitvi dokazil o dejansko nastalih
stroških. Sredstva se dodelijo s sklepom, ki ga sprejme državna komisija za
sanacije, ki jo imenuje Vlada Republike Slovenije (v nadaljevanju: državna
komisija) in na podlagi razdelilnika, ki ga sprejme Vlada Republike Slovenije
na predlog državne komisije.
Sredstva iz druge do sedme alinee 4. člena
tega zakona se izplačujejo upravičencem na podlagi predloženih računov po
dejanskih stroških, ki jih potrdijo pristojna ministrstva.
7. člen
Za namensko uporabo sredstev po tem zakonu
je odgovoren župan oziroma minister.
O poteku odpravljanja posledic poplave mora
občina tekoče poročati državni komisiji.
8. člen
Za zavarovanje namenske porabe sredstev po
tem zakonu občine pred nakazilom sredstev izročijo Ministrstvu za okolje in
prostor bianco akceptne naloge in akceptne izjave.
9. člen
Ta zakon prične veljati naslednji dan po
objavi v Uradnem listu Republike Slovenije.
Št. 433-07/98-14/1
Ljubljana, dne 3. decembra 1998.
Predsednik
Državnega zbora
Republike Slovenije
Janez Podobnik, dr. med. l. r.