1. člen
Republika Slovenija prevzema del dolga
Splošne banke Koper d.d. iz naslova deviznega kredita za refinanciranje oziroma
reprogramiranje, pridobljenega po pogodbi z Ljubljansko banko d.d. z dne 28. 5.
1990, skladno z Novim finančnim sporazumom z dne 10. 9. 1988, po stanju na dan
31. 12. 1993 in sicer glavnico v višini tolarske protivrednosti JPY
8.237,377.378 in USD 1,158.005,39 po tečaju Banke Slovenije, skupaj s
sorazmernim delom obresti in stroškov kredita ter hkrati pridobi v enaki višini
del njenih terjatev do Splošne plovbe p.o. Portorož iz naslova deviznih
kreditov po pogodbi št. 8 RSF-89 z dne 9. 3. 1990.
Pogodbe, potrebne za ugotovitev prenosa
terjatev in obveznosti v skladu s prejšnjim odstavkom, sklene v imenu Republike
Slovenije minister, pristojen za gospodarske dejavnosti.
2. člen
Podjetje Splošna plovba, p.o., Portorož se
na podlagi tega zakona preoblikuje v družbo z omejeno odgovornostjo, katere
edini družbenik je Republika Slovenija.
3. člen
Terjatve do Splošne plovbe, p.o., Portorož,
ki jih Republika Slovenija pridobi v skladu s 1. členom tega zakona, prenehajo
z vpisom družbe iz prejšnjega člena v sodni register.

Zakon
o prevzemu dolgov in lastninskem preoblikovanju Splošne plovbe, p.o., Portorož (Uradni list RS, št. 18/95)
vsebuje naslednjo prehodno in končno določbo:
»4. člen
Akt o ustanovitvi družbe iz 2. člena tega
zakona sprejme Vlada Republike Slovenije najkasneje v 70 dneh po uveljavitvi
tega zakona.
5. člen
Ta zakon začne veljati naslednji dan po objavi
v Uradnem  listu Republike Slovenije.«.

Zakon
o spremembi in dopolnitvi zakona o prevzemu
dolgov in lastninskem preoblikovanju Splošne plovbe p.o., Portorož – ZPDLPSP-A (Uradni list RS, št. 69/95)
vsebuje naslednjo končno določbo:
»2. člen
Ta zakon začne veljati naslednji dan po
objavi v Uradnem  listu Republike Slovenije.«.