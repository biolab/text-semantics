1. člen
S tem zakonom se za čas od
1. februarja 1993 dalje določa:
-       
nadzor nad izvajanjem splošne kolektivne pogodbe za gospodarstvo (Uradni
list RS, št. 31/90) in aneksa k splošni kolektivni pogodbi za gospodarstvo,
sklenjenega dne 22. 2. 1993 (Uradni list RS, št. 11/93) (v nadaljnjem besedilu:
aneks), ter način obračunavanja in izplačevanja regresa za letni dopust,
jubilejnih nagrad in nadomestil stroškov v pravnih osebah s področja
gospodarstva (področja dejavnosti 01 do 11 Enotne klasifikacije dejavnosti);
-       
način obračunavanja in izplačevanja plač, regresa za letni dopust,
jubilejnih nagrad in nadomestil stroškov v pravnih osebah s področja
negospodarstva ter v državnih organih (področja dejavnosti 12 do 14 Enotne
klasifikacije dejavnosti).
2. člen
Za pravne osebe iz prejšnjega člena se
štejejo:
-       
podjetja, banke in druge finančne organizacije, zavarovalne organizacije
ter druge pravne osebe, ki imajo v nominiranem kapitalu 50% in več družbenega
ali državnega kapitala oziroma, ki imajo v nominiranem kapitalu tudi kapital,
katerega lastnik je podjetje, ki posluje z družbenimi sredstvi;
-       
javna podjetja in organizacije, ki opravljajo dejavnost posebnega
družbenega pomena na področju gospodarske infrastrukture, ki imajo v
nominiranem kapitalu 50% in več družbenega ali državnega kapitala;
-       
javni zavodi in pravne osebe, ki so po zadnjem letnem obračunu dosegle
60% ali več prihodkov iz javnih sredstev;
-       
podjetja in druge pravne osebe, na katere je bil prenešen kapital ali
poslovanje drugih pravnih oseb ali zasebnikov po določbi 2. člena zakona o
varstvu terjatev v postopkih preoblikovanja podjetij in drugih pravnih oseb
(Uradni list RS, št. 7/93).
3. člen
V času veljavnosti tega zakona se plače v
pravnih osebah iz prve alinee 1. člena tega zakona obračunavajo in izplačujejo
največ do višine določene v aneksu.
Pri tem se za določitev obsega dejanskih
plač, določenih v 3. točki aneksa, kot osnova za izračun plač šteje povprečni
mesečni obseg sredstev izplačanih plač za mesece september, oktober in
november, valoriziran za rast življenjskih stroškov od novembra 1992 do
vključno februarja 1993.
Osnova iz prejšnjega odstavka se preračuna
na število delovnih dni v mesecu, za katerega se izplačujejo plače in
nadomestila plač.
Plača se šteje za izplačano, ko so plačani
prispevki in akontacija davka iz plače.
4. člen
Pravne osebe iz prejšnjega člena, v katerih
izhodiščne plače ne dosegajo 80% izhodišč po splošni kolektivni pogodbi za
gospodarstvo in bodo v skladu z drugim odstavkom 3. točke aneksa k splošni
kolektivni pogodbi za gospodarstvo opredelile ukrepe za zagotovitev izhodiščnih
plač v skladu s splošno kolektivno pogodbo, lahko izplačujejo plače do tako
opredeljene višine.
5. člen
V pravnih osebah iz prve alinee 1. člena
tega zakona se obseg sredstev za plače lahko poveča za znesek sredstev za plače
novo zaposlenih delavcev.
V primeru odpuščanja delavcev zaradi nujnih
operativnih razlogov, v skladu s predpisi o delovnih razmerjih, se plače na
račun odpuščenih delavcev ne morejo povečati. Sredstva za plače teh delavcev se
namenijo za obveznosti podjetja do delavcev, katerih delo ni več potrebno.
6. člen
Pravne osebe iz druge alinee 1. člena tega
zakona izplačujejo plače upoštevaje izhodiščno plačo za prvi tarifni razred od
izplačil za februar 1993 do izplačil za maj 1993 v višini 23.833 tolarjev.
Obseg sredstev, ki se v pravnih osebah iz
prejšnjega odstavka lahko nameni za plače poslovodnih delavcev, določi Vlada Republike Slovenije s posebnim sklepom. Tako določen
obseg sredstev za plače ne sme biti višji od izplačanega obsega sredstev za
plače za mesec januar, povečanega za rast življenjskih stroškov v skladu s
kolektivno pogodbo za negospodarstvo (Uradni list RS, št. 53/92).
6. a člen 
Ne glede na določbe 6. člena tega zakona se
v času veljavnosti tega zakona pri obračunavanju in izplačevanju plač v pravnih
osebah s področja 12 do 14 Enotne klasifikacije dejavnosti, ki ne sodijo v
tretjo alineo 2. člena tega zakona in imajo v nominiranem kapitalu 50% in več
družbenega in državnega kapitala, oziroma ki imajo v nominiranem kapitalu tudi
kapital, katerega lastnik je podjetje, ki posluje z družbenimi sredstvi,
upoštevajo določbe 3. člena tega zakona.
7. člen
Ne glede na določbe 24. člena zakona o
poslancih (Uradni list RS, št. 48/92) je osnova za obračun plač poslancev od 1.
marca 1993. do 30. junija 1993 največ 80% povprečne mesečne plače na
zaposlenega v gospodarstvu Republike Slovenije za mesec december 1992. 
Določba prejšnjega odstavka se uporablja
tudi pri določanju osnove za obračun plač državnih funkcionarjev, katerih
osnova za obračun plač se določa na podlagi zakona o poslancih. 
7. a člen 
Za izračun dejanskih plač poslovodnih
delavcev veljajo določbe 3. člena tega zakona. 
Plače poslovodnih delavcev se v obdobju od
1. marca 1993 do 30. junija 1993 ne smejo povečevati več kot določa
eskalacijska lestvica iz aneksa. 
Najvišja izhodiščna plača poslovodnih
delavcev lahko znaša največ petkratnik povprečne plače pri pravni osebi za
obdobje september, oktober in november, povečana za rast življenjskih stroškov
iz 3. člena tega zakona.
8. člen
Nesolventne pravne osebe iz prve alinee 1.
člena tega zakona, ki izplačujejo plače v skladu s 5. členom zakona o
zajamčenih osebnih dohodkih (Uradni list RS, št. 48/90), valorizirajo obseg
sredstev za zajamčene plače v skladu z eskalacijsko lestvico, določeno v
aneksu.
Nesolventne pravne osebe iz druge alinee 1.
člena tega zakona, ki izplačujejo plače po predpisu iz prejšnjega odstavka, do
maja 1993 ne valorizirajo obsega sredstev za zajamčene plače, v obdobju od
junija do decembra 1993 pa valorizirajo obseg sredstev za zajamčene plače v
skladu z eskalacijsko lestvico iz prejšnjega člena. (črtan)
9. člen
Ne glede na določila 3. člena tega zakona,
lahko Vlada Republike Slovenije s posebnimi sklepi določa način izplačevanja
plač v pravnih osebah, kjer neposredno sodeluje v prestrukturiranju in sanaciji,
pri čemer pa tako določene plače ne smejo znašati manj kot zajamčena plača.
10. člen
Pravne osebe, ki se bodo lastninsko
preoblikovale po določilih Zakona o lastninskem preoblikovanju podjetij (Uradni
list RS, št. 55/92 in 7/93) ter pet delovnih dni pred in po izplačilu redne
mesečne akontacije plač nimajo v vrstnem redu pri Službi družbenega
knjigovodstva Slovenije neporavnanih dospelih obveznosti, lahko za te mesece
obračunajo razliko med bruto plačami, izračunanimi z upoštevanjem
eskalacijske lestvice iz aneksa, povečanimi za 10% in
dejansko izplačanimi bruto plačami. Za vsoto tako izračunanih razlik lahko
pravna oseba v letnem obračunu oziroma ob izdelavi zaključnega obračuna v
postopku lastninskega preoblikovanja po obračunanem davku od dobička razporedi
del dobička, ki odpade na družbeni kapital, na delavce.
Ne glede na znesek dejansko izplačanih plač
se mesečna razlika iz prejšnjega odstavka ne more obračunati od manj kot 80%
plač, ki bi jih podjetje lahko izplačalo za posamezen mesec po določilih tega
zakona.
11. člen
Del dobička, ki ga je po določilih
prejšnjega člena, pravna oseba razporedila na delavce sorazmerno njihovim bruto
plačam, se šteje kot dohodek dosežen z udeležbo pri dobičku in se od njega
plača davek od dohodkov iz premoženja. Tako ugotovljeni del dobička po plačilu
davka od dohodkov iz premoženja se prizna v procesu lastninskega preoblikovanja
podjetij kot dokapitalizacija pravne osebe nad vrednostjo družbenega kapitala
po otvoritveni bilanci.
12. člen
Nadomestila stroškov (dnevnice za službena
potovanja, povračila prevoznih stroškov na delo in z dela, nadomestila za
nastanitev, in prehrano na terenu, stroški za prehrano ter druga nadomestila)
se lahko izplačajo le v višini dejanskih stroškov v skladu s kolektivno pogodbo
in splošnim aktom pravne osebe.
V času veljavnosti tega zakona ne veljajo
določila kolektivne pogodbe o pavšalnih povračilih stroškov v zvezi z delom po
kolektivni pogodbi.
13. člen
Regres za letni dopust za leto 1993 se
izplača največ v višini 60% zadnjega znanega podatka Zavoda Republike Slovenije
za statistiko o povprečni mesečni plači v gospodarstvu Republike Slovenije.
Omejitev iz prejšnjega odstavka ne velja za
tiste delavce, ki prejemajo plačo pod republiškim povprečjem, vendar regres ne
sme presegati 100% povprečne mesečne plače v gospodarstvu Republike Slovenije.
Regres za letni dopust se lahko izplača v
več delih, pri čemer se od nove osnove lahko računa le neizplačani del.
14. člen
Jubilejne nagrade se po določilih tega
zakona lahko izplačujejo delavcem le ob izpolnjenih osebnih delovnih jubilejih
v naslednji višini:
-       
za 10 let delovne dobe 50%
-       
za 20 let delovne dobe 75%
-       
za 30 let delovne dobe 100%
povprečne mesečne čiste plače v
gospodarstvu Republike Slovenije za pretekle tri mesece.
15. člen
Od uveljavitve tega zakona dalje ni možno
obračunavati in izplačevati poračunov plač za pretekla obdobja, razen
poračunov, ki so posledica odločitev Ustavnega sodišča Republike Slovenije.
16. člen
Podatki o plačah in drugi prejemki vsakega
in vseh zaposlenih v pravni osebi so dostopni upravnemu odboru, delavskemu
svetu in sindikalnim zaupnikom v pravni osebi ter organom in organizacijam, ki
so zadolženi za spremljanje in izvajanje tega zakona.
17. člen
Pravne osebe iz tega zakona so ob izplačilu
plač, drugih prejemkov in stroškov dolžne Službi družbenega knjigovodstva
Slovenije predložiti obrazce, ki jih bo predpisal minister, pristojen za delo.
Služba družbenega knjigovodstva Slovenije,
zadolžena za spremljanje izvajanja tega zakona, prepreči nadaljnje izplačilo
plač, regresa za letni dopust ter jubilejnih nagrad, ko ugotovi, da je z
aneksom in s tem zakonom predviden obseg sredstev za te namene že dosežen.
18. člen
Z denarno kaznijo najmanj 5,000.000
tolarjev se kaznuje za gospodarski prestopek pravna oseba, če:
-       
uporablja drugačno osnovo za izračun plač od predpisane (3. člen),
-       
ne nameni sredstev za plače odpuščenih delavcev za obveznosti podjetja
do delavcev, katerih delo ni več potrebno (5. člen),
-       
uporablja drugačno izhodiščno plačo od predpisane (6. člen),
-       
valorizira obseg sredstev za plače z višjim odstotkom kot ga dovoljuje
predpisana eskalacijska lestvica (2. točka aneksa),
-       
valorizira izhodiščno plačo z višjim odstotkom kot, ga dovoljuje
predpisana eskalacijska lestvica (7. člen),
-       
valorizira obseg sredstev za zajamčene osebne dohodke z višjim
odstotkom, kot ga dovoljuje predpisana eskalacijska lestvica (8. člen),
-       
razporedi na delavce večji del dobička, ki odpade na družbeni kapital,
od zakonsko dovoljenega (10. in 11. člen),
-       
izplača nadomestila stroškov v nasprotju z 12. členom tega zakona,
-       
izplača regres za letni dopust v višjem znesku od zakonsko dovoljenega
(13. člen),
-       
izplača jubilejne nagrade v višjem znesku od zakonsko dovoljenega (14.
člen),
-       
izplača poračun za preteklo obdobje v nasprotju z določili tega zakona
(15. člen),
-       
da organom in organizacijam, ki so zadolženi za izvajanje tega zakona,
napačne podatke (16. člen).
Odgovorna oseba pravne osebe, ki stori
gospodarski prestopek iz prejšnjega odstavka, se kaznuje z denarno kaznijo
najmanj 450.000 tolarjev.
Odgovorna oseba družbenopolitične
skupnosti, drugega državnega organa ali krajevne skupnosti, ki stori
gospodarski prestopek iz prvega odstavka tega člena, se kaznuje z denarno
kaznijo najmanj 450.000 tolarjev.

Zakon o načinu obračunavanja in izplačevanja
plač (Uradni list RS, št. 13/93)
vsebuje naslednjo prehodno in končni določbi:
»19. člen
Minister, pristojen za delo, ob sodelovanju
podpisnikov aneksa, predpiše pravilnik in obrazce za spremljanje in izvajanje
določil tega zakona v roku sedmih dni po njegovi uveljavitvi.
20. člen
V času veljavnosti tega zakona se ne
uporabljajo določila:
-       
prvega odstavka 6. člena zakona o funkcionarjih v državnih organih
(Uradni list RS, št. 30/90, 18/91, 22/91 2/91-I in 4/93),
-       
prvega odstavka 60. člena zakona o delavcih v državnih organih (Uradni
list RS, št. 15/90, 5/91, 18/91, 22/91, 2/91-I in 4/93),
-       
3. člena zakona o plačah delavcev v vzgojnoizobraževalnih zavodih
(Uradni list RS, št. 16/92)
-       
prvega odstavka 5. člena zakona o zajamčenih osebnih dohodkih (Uradni
list RS, št. 48/90) v delu, ki se nanaša na valorizacijo obsega sredstev za
zajamčene osebne dohodke
-       
3. člena kolektivne pogodbe, za negospodarske dejavnosti v Republiki
Sloveniji (Uradni list RS, št. 53/92),
-       
1. in 2. točke 40. člena kolektivne pogodbe za negospodarske dejavnosti
v Republiki Sloveniji (Uradni list RS, št. 18/91-I),
-       
drugega odstavka 23. člena, drugega odstavka 24. člena in 26. člena
kolektivne pogodbe PTT prometa (Uradni list RS, št. 45/90, 22/91-I in 14/92),
-       
prvega odstavka 103. člena kolektivne pogodbe za dejavnosti poslovnih
bank v Republiki Sloveniji (Uradni list RS, št. 3/91),
-       
prvega in tretjega odstavka 18. člena kolektivne pogodbe za kmetijstvo
in živilsko industrijo Slovenije (Uradni list RS, št. 9/91),
-       
61. člena kolektivne pogodbe za črno in barvasto metalurgijo in livarne
ter kovinsko in elektroindustrijo Slovenije (Uradni list RS, št. 12/91) in
tistega dela Priloge 1. h kolektivni, pogodbi za črno in barvasto metalurgijo
in livarne ter kovinsko in elektroindustrijo Slovenije (Uradni list RS, št.
12/91), ki se nanaša na višino izhodiščne plače,
-       
drugega odstavka 26. člena in 27. člena kolektivne pogodbe za gozdarstvo
(Uradni list RS, št. 13/91),
-       
tistega dela 12. člena, ki se nanašajo na višino izhodiščne plače, in
14. člena kolektivne pogodbe za usnjarsko predelovalno industrijo Slovenije
(Uradni list RS, št. 19/91),
-       
tistega dela 25. člena, ki se nanašajo na višino izhodiščne plače, in
tretjega odstavka 26. člena kolektivne pogodbe za tekstilno industrijo
Slovenije (Uradni list RS, št. 19/91 in 7/91-I),
-       
42. člena in tistega dela 43. člena, ki se nanašajo na višino izhodiščne
plače, kolektivne pogodbe celulozne, papirne in papirno predelovalne dejavnosti
(Uradni list RS, št. 27/91),
-       
drugega odstavka 13. člena in 15. člena kolektivne pogodbe dejavnosti
gostinstva in turizma Slovenije (Uradni list RS, št. 2/91-I),
-       
tistega dela 2. točke 47. člena, ki se nanašajo na višino izhodiščne
plače, in 49. člena kolektivne pogodbe za gradbene dejavnosti Republike
Slovenije (Uradni list RS, št. 3/91-I),
-       
drugega odstavka 62. člena in 65. člena kolektivne pogodbe za kemično,
nekovinsko in gumarsko industrijo Slovenije (Uradni list RS, št. 6/91-I),
-       
b. točke 52. člena in 55. člena kolektivne pogodbe za dejavnosti
trgovine Slovenije (Uradni list RS, št. 7/91-I),
-       
51. člena ter tistega dela a. in b. točke 52. člena, ki se nanašajo na
višino izhodiščne plače, kolektivne pogodbe grafične, časopisno informativne,
založniške in knjigotrške dejavnosti (Uradni list RS, št. 13/91-I),
-       
2. točke 16. člena in 17. člena kolektivne pogodbe za komunalno in
stanovanjsko gospodarstvo Republike Slovenije (Uradni list RS, št. 14/91-I),
-       
prve alinee prvega odstavka 21. člena in tistega dela 23. člena, ki se
nanašajo na višino izhodiščne plače, kolektivne pogodbe za lesarstvo (Uradni
list RS, št. 14/91-I),
-       
tistega dela drugega odstavka 56. člena, ki se nanašajo na višino
izhodiščne plače, kolektivne pogodbe za cestno gospodarstvo (Uradni list RS,
št. 19/91-I),
-       
tistega dela prvega odstavka 36. člena, ki se nanaša na višino
izhodiščne plače, in drugega odstavka 37. člena kolektivne pogodbe med delavci
in podjetji drobnega gospodarstva (Uradni list RS, št. 20/91-I),
-       
36. in 38. člena kolektivne pogodbe za cestni potniški promet (Uradni
list RS, št. 23/91-I),
-       
43. člena in drugega odstavka 44. člena kolektivne pogodbe za poklicne
novinarje (Uradni list RS, št. 31/91),
-       
prvega odstavka 35. člena in 38. člena kolektivne pogodbe za dejavnost
prevoza blaga v cestnem prometu Slovenije (Uradni list RS, št. 3/92 in 35/92),
-       
prvega odstavka 30. člena in 32. člena kolektivne pogodbe za pretovorno
skladiščno dejavnost (Uradni list RS, št. 35/92),
-       
149. člena kolektivne pogodbe Službe družbenega knjigovodstva v
Republiki Sloveniji,
-       
četrtega odstavka 48. člena kolektivne pogodbe za raziskovalno dejavnost
(Uradni list RS, št. 45/92),
-       
četrtega odstavka 62., člena kolektivne pogodbe za dejavnost zdravstva
in socialnega skrbstva Slovenije (Uradni list RS, št. 26/91-I),
-       
tistega dela 1. točke 51. člena, ki se nanašajo na višino izhodiščne
plače, in 2. točke 51. člena kolektivne pogodbe premogovništva Slovenije
(Uradni list RS, št. 27/91-I),
-       
prvega odstavka 36. in 38. člena kolektivne pogodbe dejavnosti
elektrogospodarstva Slovenije (Uradni list RS, št. 27/91-I),
-       
prvega in tretjega odstavka 124. člena kolektivne pogodbe za dejavnost
železniškega prometa (Uradni list RS, št. 1/92),
-       
prvega odstavka 10. člena kolektivne pogodbe šoferjev in avtomehanikov.
21. člen
Ta zakon začne veljati naslednji dan po
objavi v Uradnem listu Republike Slovenije in se uporablja:
-       
za pravne osebe iz prve alinee 1. člena tega zakona do izteka veljavnosti
aneksa oziroma do sklenitve sporazuma o zagotavljanju socialne stabilnosti;
-       
za pravne osebe iz druge alinee 1. člena tega zakona do podpisa
kolektivne pogodbe za negospodarske dejavnosti oziroma do sprejema sporazuma o
zagotavljanju socialne stabilnosti, najdalj pa do izplačil plač za december
1993.
Ne glede na določila prejšnjega odstavka se
za pravne osebe iz 8. in 9. člena tega zakona zakon uporablja do sprejema
sporazuma o zagotavljanju socialne stabilnosti oziroma do izplačil plač za
december 1993.«.

Zakon o spremembah in dopolnitvah zakona o
načinu obračunavanja in izplačevanja plač (Uradni list RS, št. 17/93)
dodaja 20.a člen zakona:
»20.a člen 
Ne glede na določbe prve alinee 1. člena in
prve alinee 2. člena tega zakona se zakon ne uporablja za pravne osebe, v
katerih rast plač v obdobju od septembra 1992 do vključno januarja 1993 ni
presegla rasti cen življenjskih potrebščin v istem obdobju in v katerih hkrati
povprečna raven plač v tem obdobju ni presegla ravni povprečnih plač v
gospodarstvu Republike Slovenije po uradnih podatkih Zavoda Republike Slovenije
za statistiko.«;
spreminja 21. člen zakona, tako da se glasi:
»21. člen
Ta zakon začne veljati naslednji dan po
objavi v Uradnem listu Republike Slovenije in se uporablja:
-       
za pravne osebe iz prve alinee 1. člena tega zakona do izteka
veljavnosti aneksa oziroma do sklenitve sporazuma o zagotavljanju socialne
stabilnosti;
-       
za pravne osebe iz druge alinee 1. člena tega zakona do podpisa
kolektivne pogodbe za negospodarske dejavnosti oziroma do sprejema sporazuma o
zagotavljanju socialne stabilnosti, najdalj pa do izplačil plač za maj 1993.
Ne glede na določila prejšnjega odstavka se
za pravne osebe iz 8. in 9. člena tega zakona zakon uporablja do sprejema
sporazuma o zagotavljanju socialne stabilnosti oziroma do izplačil plač za junij 1993.«;
 ter vsebuje naslednji prehodni in končno
določbo:
»11. člen
Vlada Republike Slovenije v 30 dneh od
uveljavitve tega zakona predloži v usklajevanje in sprejem splošno kolektivno
pogodbo za negospodarske dejavnosti.
12. člen
Vlada Republike Slovenije najkasneje v 30
dneh od uveljavitve tega zakona pripravi predlog socialnega pakta in ga ponudi
v usklajevanje in sprejem predstavnikom delodajalcev in delojemalcev.«;
»13. člen
Ta zakon začne veljati naslednji dan po
objavi v Uradnem listu Republike Slovenije.«.