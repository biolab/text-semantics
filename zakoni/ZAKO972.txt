1. člen
Republika Slovenija najame posojilo pri
Mednarodni banki za obnovo in razvoj, Washington D.C., ZDA (v nadaljnjem
besedilu: MBOR) v višini 4,600.000 DEM za Slovenski ekološki projekt –
geografski informacijski sistem, pod naslednjimi pogoji:
-       
znesek posojila se črpa in odplačuje v DEM;
-       
posojilo se odplačuje polletno, rok odplačila je 15 let z vključenim
5-letnim odlogom odplačila glavnice in pričetkom odplačila glavnice 2001. leta;
-       
obrestna mera je obrestna mera MBOR za posojila v DEM, vezana na LIBOR,
spremenljiva dvakrat letno;
-       
strošek nečrpanja je 0,75 % letno na nečrpani znesek posojila.
2. člen
Pogodbo o najetju posojila v imenu in za
račun Republike Slovenije sklene z MBOR minister, pristojen za finance.
Ministrstvo, pristojno za finance, skrbi za
izvajanje tega zakona ter vseh pravic in obveznosti Republike Slovenije, ki iz
njega izhajajo.
3. člen
Sredstva za odplačilo posojila in za
odplačilo stroškov posojila se zagotavljajo v vsakoletnem proračunu Republike
Slovenije.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/96-62/1
Ljubljana, dne 29. maja 1996.
Predsednik
Državnega zbora
Republike Slovenije
Jožef Školč l. r.