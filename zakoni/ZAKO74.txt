1. člen
Ta zakon ureja določena vprašanja
radijskega prometa, ki niso urejena s temeljnim zakonom o radijskem prometu
(Uradni list SFRJ, št. 14-276/65).
2. člen
Zadeve s področja radijskega prometa iz 56.
člena temeljnega zakona o radijskem prometu opravlja republiški sekretariat za
gospodarstvo.
3. člen
Predpise iz 51. člena temeljnega zakona o
radijskem prometu o posebnih strokovnih in zdravstvenih pogojih izda izvršni
svet Skupščine SR Slovenije, druge predpise iz omenjenega člena pa republiški
sekretar za gospodarstvo.
4. člen
Zadeve inšpekcije radijskega prometa
opravlja republiški prometni inšpektorat.
5. člen
Za inšpektorja za radijski promet je lahko
postavljen diplomirani elektroinženir za šibki tok z najmanj pet let delovnih
izkušenj in s strokovnim izpitom za inšpektorja ali elektroinženir za šibki tok
z najmanj osem let delovnih izkušenj in s strokovnim izpitom za inšpektorja.
6. člen
Inšpektor za radijski promet mora imeti
posebno izkaznico, drug delavec ali strokovnjak, ki opravlja inšpekcijsko
nalogo po 64. členu temeljnega zakona o radijskem prometu, pa posebno
pooblastilo; na zahtevo organov in delavcev delovnih organizacij, drugih
pravnih oseb in posameznikov, pri katerih opravlja inšpekcijo, mora pokazati
inšpektorsko izkaznico oziroma pooblastilo.
Izkaznico oziroma pooblastilo izda upravni
organ, pristojen za radijski promet.
7. člen
Z dnem, ko začne veljati ta zakon, preneha
veljati uredba o določitvi upravnega organa, pristojnega za opravljanje
določenih upravnih zadev na področju postavljanja in dela radijskih oddajnih
postaj (Uradni list SRS, št. 2-12/64).
8. člen
Ta zakon začne veljati osmi dan po objavi v
»Uradnem listu SRS«.