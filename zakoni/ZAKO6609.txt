1. člen
Z dnem uveljavitve tega zakona preneha veljati Zakon o
kozmetičnih proizvodih (Uradni list RS, št. 66/00, 65/03, 110/03 – uradno
prečiščeno besedilo in 47/04 – ZdZPZ).
2. člen
(1) Z dnem uveljavite tega zakona prenehajo veljati tudi
naslednji predpisi, izdani na podlagi zakona iz prejšnjega člena:
-       
Pravilnik o sestavi kozmetičnih proizvodov (Uradni list RS, št. 35/05,
73/05, 100/05, 26/06, 92/06, 131/06, 44/07, 124/07, 68/08, 73/08, 84/08, 24/09,
81/09, 4/10, 37/10, 74/11, 81/11 – popr., 48/12 in 18/13);
-       
Pravilnik o načinu vzorčenja in metodah za laboratorijske analize
kozmetičnih proizvodov (Uradni list RS, št. 59/06);
-       
Pravilnik o mikrobiološki ustreznosti kozmetičnih proizvodov (Uradni
list RS, št. 46/03);
-       
Pravilnik o obrazcu za priglasitev dobaviteljev kozmetičnih proizvodov
in načinu sporočanja o novih kozmetičnih proizvodih pred prvim dajanjem v
promet (Uradni list RS, št. 114/03 in 40/07);
-       
Pravilnik o vsebini in načinu označevanja kozmetičnih proizvodov (Uradni
list RS, št. 114/03);
-       
Pravilnik o postopku in vsebini vloge za zaščito podatkov o sestavinah
kozmetičnih proizvodov (Uradni list RS, št. 2/04 in 104/07);
-       
Pravilnik o alternativnih metodah za preskušanje kozmetičnih proizvodov
(Uradni list RS, št. 3/05).
(2) Ne glede na določbo prejšnjega odstavka se Pravilnik o
načinu vzorčenja in metodah za laboratorijske analize kozmetičnih proizvodov
(Uradni list RS, št. 59/06) uporablja še naprej.
3. člen
(1) Postopki, ki so se začeli pred uveljavitvijo tega zakona,
se končajo po dosedanjih predpisih.
(2) Priglasitve dejavnosti, ki so jih dobavitelji kozmetičnih
proizvodov izvedli na podlagi 9. člena Zakona o kozmetičnih proizvodih (Uradni
list RS, št. 66/00, 65/03, 110/03 – uradno prečiščeno besedilo in 47/04 –
ZdZPZ), se štejejo kot priglasitve odgovornih oseb v skladu s 5. členom Uredbe
o izvajanju Uredbe (ES) o kozmetičnih izdelkih (Uradni list RS, št. 61/13).
4. člen
Ta zakon začne veljati petnajsti dan po objavi v Uradnem
listu Republike Slovenije.
Št. 520-01/13-1/12
Ljubljana, dne 24. oktobra 2013
EPA 1339-VI
Državni zbor 
Republike Slovenije 
Janko Veber l.r. 
Predsednik