I. SPLOŠNE DOLOČBE
1. člen
Za potrebe graditve železniške proge na
smeri Puconci–Hodoš–državna meja in dograditve drugega tira proge Koper–Divača
(v nadaljnjem besedilu: železniške proge) se postopki za pridobitev nepremičnin
in pridobitev dovoljenja za poseg v prostor in za gradnjo vodijo po predpisih o
razlastitvi, urejanju prostora, graditvi objektov, varstvu okolja ter drugih
predpisih, če ta zakon ne določa drugače.
2. člen
Nepremičnine za potrebe graditve
železniških prog pridobiva v imenu in za račun Republike Slovenije javno
podjetje Slovenske železnice d.d. (v nadaljnjem besedilu: Slovenske železnice).
II. PRIPRAVE ZA PRIDOBITEV NEPREMIČNIN IN ZAGOTOVITEV PODLAG
ZA TEHNIČNO NAČRTOVANJE
3. člen
Z uveljavitvijo uredbe Vlade Republike
Slovenije o lokacijskem načrtu (v nadaljnjem besedilu: uredba o lokacijskem načrtu)
za železniške proge iz 1. člena tega zakona se lahko začne z izvajanjem
raziskav zemljišča, parcelacijo zemljišč, drugimi merjenji, cenitvijo nepremičnin
in podobnimi deli (v nadaljnjem besedilu: pripravljalna dela) znotraj območja
lokacijskega načrta.
4. člen
(prenehal
veljati)
5. člen
Če je zaradi gradnje železniške proge
potrebna razdelitev zemljišč na območjih kmetijskih prostorsko-ureditvenih
operacij, investitor krije potrebne stroške za spremembe v parcelacijah.
6. člen
(prenehal
veljati)
7. člen
Z izvajanjem prenosa lege gradbenih parcel
na teren se začne takoj po uveljavitvi uredbe o lokacijskem načrtu.
Za izvedbo parcelacij se meje parcele
obravnavajo in določijo po poteku meje v veljavnih zemljiškokatastrskih načrtih
oziroma po veljavnih podatkih zemljiškega katastra.
Nenavzočnost predpisano vabljenih lastnikov
oziroma uporabnikov v postopku zamejitve posestnih meja ali njihovo
nestrinjanje s tako opravljeno zamejitvijo, ne zadrži postopka za izvedbo
sprememb glede novonastalih posestnih meja v zemljiškem katastru in ustreznih
zaznamb v zemljiški knjigi.
Postopki po določbah tega člena se štejejo
za nujne.
III. PRIDOBIVANJE NEPREMIČNIN, POTREBNIH ZA GRADITEV
ŽELEZNIŠKE PROGE
8. člen
Po opravljeni
parcelaciji zemljišča oziroma najkasneje v 60 dneh po pravnomočnosti odločbe o
parcelaciji se lastnikom nepremičnin, ki so potrebne za graditev železniške proge,
predlaga sklenitev pogodbe zaradi odkupa njihove nepremičnine oziroma
nadomestitve te nepremičnine z drugo ustrezno nepremičnino, v vrednosti, ki jo
določi sodni cenilec ali cenilec z licenco Agencije Republike Slovenije za
prestrukturiranje in privatizacijo.
Za vročanje spisov po določbah tega člena
se uporabljajo predpisi, ki določajo način vročanja v upravnem postopku.
9. člen
Pri iskanju ustreznega nadomestnega
kmetijskega zemljišča oziroma gozda za kmete, ki opravljajo kmetijsko dejavnost
kot svojo glavno dejavnost, sodeluje Sklad kmetijskih zemljišč in gozdov
Republike Slovenije.
Pri izbiri nadomestnih zemljišč je treba
upoštevati pravice dejanskih uporabnikov teh zemljišč, ki izvirajo iz drugih
predpisov.
Listine v zvezi z možnostjo razpolaganja z
zemljišči, ki naj bi bila ponudena kot nadomestno zemljišče glede na določbe
zakona o denacionalizaciji, priskrbijo Slovenske železnice.
10. člen
Če je zaradi graditve železniške proge
treba porušiti določen objekt, mora investitor lastniku takega objekta
zagotoviti pravično odškodnino.
Pri določanju odškodnine se odškodnini,
določeni po drugih predpisih, doda vrednost, ki zagotavlja nadomestni objekt v
enaki velikosti, funkciji in kakovosti gradnje skladno z veljavnimi standardi
in predpisi ter jo ugotovi sodni cenilec ali cenilec z licenco Agencije
Republike Slovenije za prestrukturiranje in privatizacijo.
Če se z lastnikom objekta doseže sporazum o
nadomestni gradnji objekta, krije investitor stroške projektne in druge tehnične
dokumentacije ter plačilo odškodnine za spremembo namembnosti kmetijskega
zemljišča oziroma gozda.
11. člen
Če se z lastnikom nepremičnine, ki jo je
treba pridobiti, doseže sporazum za nadomestilo v naravi, je treba
razpoložljive nadomestne nepremičnine poiskati na trgu oziroma sprejeti ponudbo
za nepremičnino, ki jo predlaga lastnik.
Pri iskanju nadomestne nepremičnine se
upoštevajo zahteve lastnika, katerega nepremičnino je treba pridobiti tako, da
se z nadomestno nepremičnino njegove razmere ne bodo bistveno poslabšale v
nobeni pomembni okoliščini in bo kar najbolj ustrezala njegovim interesom.
12. člen
Če si je lastnik, katerega nepremičnino je
potrebno pridobiti, sam našel nadomestno nepremičnino, se nadomestno nepremičnino
odkupi in prenese nanj, če je s cenitvijo obeh nepremičnin ugotovljena njuna
enakovrednost.
Če je vrednost ocenjene nadomestne nepremičnine
nižja od vrednosti ocenjene nepremičnine, ki jo je treba pridobiti, in lastnik
pristane na tako nadomestilo, se lastniku plača razlika v gotovini.
Če je vrednost ocenjene nadomestne nepremičnine,
ki jo želi pridobiti lastnik, katerega nepremičnino je treba pridobiti, višja
od vrednosti njegove ocenjene nepremičnine, se nadomestno nepremičnino odkupi, če
lastnik plača razliko v vrednosti obeh nepremičnin.
13. člen
Za dokaz po prvi alinei 36. člena zakona o
graditvi objektov (Uradni list SRS, št. 34/84 in 29/86) se štejejo sklenjene
pogodbe z lastniki oziroma eden od teh dokazov:
-      
zemljiškoknjižnji izpisek, da zemljiškoknjižno
niso bile izvedene odločbe o kmetijskih prostorsko-ureditvenih operacijah po
zakonu o kmetijskih zemljiščih (Uradni list SRS, št. 1/79, 11/81 in 1/86 ter
Uradni list RS, št. 9/90, 5/91, 46/92 – odločba US in 58/95 – odločba US);
-      
(prenehala
veljati);
-      
(prenehala
veljati);
-      
(prenehala
veljati);
-      
(prenehala
veljati);
-      
(prenehala
veljati);
-      
(prenehala
veljati);
-      
pogodbe o prodaji stavbnih zemljišč, na katerih
je podpis prodajalca notarsko overjen in so sklenjene do vključno 17. septembra
1997;
-      
(prenehala
veljati).
Izjavi Slovenskih železnic iz zadnje alinee
prejšnjega odstavka morajo biti priloženi dokazi o izpolnitvi obveznosti iz 8. člena
tega zakona. (prenehal
veljati)
Takoj po končanih postopkih iz prve do
šeste alinee prvega odstavka tega člena Slovenske železnice izvedejo z lastniki
nepremičnin postopek za pridobitev nepremičnin v skladu s predpisi o
razlastitvi in tem zakonom.
Slovenske železnice, d.d., so dolžne
najkasneje do pričetka postopka za pridobitev uporabnega dovoljenja za objekt,
ki leži na zemljiščih zajetih v pogodbah iz osme alinee prvega odstavka tega
člena, zagotoviti predpisano obliko teh pogodb.
III.A SODELOVANJE JAVNOSTI
13.a člen
(prenehal
veljati)
13.b člen
Vlada lahko na predlog ministra,
pristojnega za promet in zveze, v skladu z zakonom o kmetijskih zemljiščih
(Uradni list RS, št. 59/96) zniža ali oprosti plačilo odškodnine zaradi
spremembe namembnosti kmetijskega zemljišča ali gozda v delu, ki je prihodek
proračuna Republike Slovenije, če gre za zemljišče potrebno za gradnjo
železniške proge na smeri Puconci-Hodoš-državna meja ali dograditev drugega
tira železniške proge Koper-Divača.

Zakon o ureditvi določenih vprašanj, v zvezi z
graditvijo železniške proge na smeri Puconci–Hodoš–državna meja, in
dograditvijo drugega tira železniške proge Koper–Divača – ZGPHKD (Uradni list
RS, št. 38/96)
vsebuje naslednjo končno določbo:
»IV. KONČNA DOLOČBA
14. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah zakona o
ureditvi določenih vprašanj v zvezi z graditvijo železniške proge na smeri
Puconci–Hodoš–državna meja in dograditvijo drugega tira železniške proge
Koper–Divača – ZGPHKD-A (Uradni list RS, št. 48/98)
vsebuje naslednjo končno določbo:
»6. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o umeščanju prostorskih ureditev
državnega pomena v prostor – ZUPUDPP (Uradni list RS, št. 80/10)
vsebuje naslednjo končno določbo:
»8. Končna določba
72. člen
(začetek
veljavnosti)
(1) Ta zakon začne veljati petnajsti dan po
objavi v Uradnem listu Republike Slovenije. 
(2) Določbe 53., 55., 56., 57., 58. in 59.
člena tega zakona se začnejo uporabljati 1. januarja 2012.«.