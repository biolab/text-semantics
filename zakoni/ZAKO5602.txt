I. SPLOŠNE DOLOČBE
1. člen
(vsebina in področje zakona)
(1) S tem zakonom se ureja izvajanje Uredbe Sveta (EGS, ESAE,
ESPJ) št. 259/68 z dne 29. februarja 1968 o določitvi Kadrovskih predpisov za
uradnike in Pogojev za zaposlitev drugih uslužbencev Evropskih skupnosti, ter
uvedbi posebnih ukrepov, začasno veljavnih za uradnike Komisije (UL L št. 56 z
dne 4. 3. 1968, kakor je bila nazadnje spremenjena z Uredbo št. 420/2008 z dne
14. maja 2008 o prilagoditvi osebnih prejemkov in pokojnin uradnikov in drugih
uslužbencev Evropskih skupnosti z učinkom od 1. julija 2007 (UL L št. 127 z dne
15. 5. 2008, str. 1). 
(2) S tem zakonom se ureja prenos pokojninskih pravic na
podlagi že plačanih prispevkov oziroma premij v obvezno ali dodatno pokojninsko
zavarovanje v Republiki Sloveniji pred nastopom zaposlitve pri instituciji,
organu, uradu ali agenciji Evropske unije (v nadaljevanju besedila: EU) v
sistem pokojninskega zavarovanja pri EU ter prenos sredstev iz sistema
pokojninskega zavarovanja pri EU v pokojninski sistem Republike Slovenije ob
prenehanju zaposlitve pri instituciji, organu, uradu ali agenciji EU.
2. člen
(osebna veljavnost)
Ta zakon velja za zavarovanke oziroma zavarovance (v
nadaljevanju besedila: zavarovanci), ki prenašajo pokojninske pravice v sistem
EU, in za uslužbenke oziroma uslužbence, ki prenašajo pokojninske pravice v
sistem pokojninskega in invalidskega zavarovanja Republike Slovenije.
3. člen
(pomen izrazov)
Po tem zakonu imajo posamezni pojmi naslednji pomen: 
Aktuarska protivrednost: znesek, ki je prenesen iz
sistema EU kot aktuarska protivrednost pokojninskih pravic, pridobljenih pri instituciji,
organu, uradu ali agenciji EU in lahko vsebuje tudi vrnjeno prenosno vrednost. 
Kadrovski predpisi: besedilo Uredbe Sveta (EGS, ESAE,
ESPJ) št. 259/68 z dne 29. februarja 1968 o določitvi Kadrovskih predpisov za
uradnike in Pogojev za zaposlitev drugih uslužbencev Evropskih skupnosti, ter
uvedbi posebnih ukrepov, začasno veljavnih za uradnike Komisije (UL L št. 56 z
dne 4. 3. 1968, kakor je bila nazadnje spremenjena z Uredbo št. 420/2008 z dne
14. maja 2008 o prilagoditvi osebnih prejemkov in pokojnin uradnikov in drugih
uslužbencev Evropskih skupnosti z učinkom od 1. julija 2007 (UL L št. 127 z dne
15. 5. 2008, str. 1). 
Nosilec dodatnega zavarovanja: izvajalec obveznega ali
prostovoljnega dodatnega pokojninskega zavarovanja v Republiki Sloveniji. 
Prenosna vrednost: vsota zavarovančevih valoriziranih
prispevkov, plačanih v obvezno pokojninsko in invalidsko zavarovanje v
Republiki Sloveniji za dobo do nastopa zaposlitve pri instituciji, organu,
uradu ali agenciji EU; v prenosno vrednost se vštejejo tudi sredstva na računu
zavarovanke oziroma zavarovanca (v nadaljevanju besedila: zavarovanec) iz
obveznega in prostovoljnega dodatnega pokojninskega zavarovanja v Republiki
Sloveniji. 
Pričakovane pravice: pravice iz obveznega
pokojninskega in invalidskega zavarovanja pri Zavodu za pokojninsko in
invalidsko zavarovanje (v nadaljevanju besedila: Zavod), ki bi jih lahko
zavarovanec uveljavil na podlagi obdobja, za katero so bile prenesene
pokojninske pravice v sistem EU. 
Sistem EU: sistem pokojninskega zavarovanja pri EU. 
Uslužbenka oziroma uslužbenec (v nadaljevanju besedila:
uslužbenec): uradnica oziroma uradnik v smislu Kadrovskih predpisov,
uslužbenec za določen čas v smislu 2. člena in pogodbeni uslužbenec v smislu
3.a ali 3.b člena Zaposlitvenih pogojev za ostale uslužbence Evropskih
skupnosti, ki so del Kadrovskih predpisov. 
Vrnjena prenosna vrednost: znesek prenosne vrednosti,
valoriziran v skladu s tem zakonom, ki je bil od Zavoda prenesen na sistem EU
in je vključen v aktuarsko protivrednost, ko se izvaja prenos pokojninskih
pravic od sistema EU v sistem pokojninskega in invalidskega zavarovanja v
Republiki Sloveniji. 
Zaposlitev pri instituciji, organu, uradu ali agenciji EU:
vsaka zaposlitev uradnika, uslužbenca za določen čas ali pogodbenega uslužbenca
pri instituciji, organu, uradu ali agenciji EU. 
Zavarovanec: oseba, ki je ali je bila vključena v
obvezno ali dodatno pokojninsko in invalidsko zavarovanje v Republiki
Sloveniji.
4. člen
(sporazumi z drugimi institucijami EU in mednarodnimi
organizacijami)
Vlada Republike Slovenije lahko sklene sporazum o prenosu
pokojninskih pravic tudi z drugimi institucijami EU in mednarodnimi
organizacijami, katerih zaposleni niso zavarovani v sistemu EU na podlagi
Kadrovskih predpisov. V primeru sklenitve sporazuma se določbe tega zakona
smiselno uporabljajo, v kolikor niso v nasprotju s sporazumom ali v sporazumu
oziroma v njegovih izvedbenih aktih ni drugače določeno.
II. PRENOS POKOJNINSKIH PRAVIC V SISTEM POKOJNINSKEGA
ZAVAROVANJA PRI INSTITUCIJAH, ORGANIH, URADIH IN AGENCIJAH EVROPSKE UNIJE
5. člen
(prenos pokojninskih pravic v sistem EU)
(1) Kadar se zavarovanec zaposli pri instituciji, organu,
uradu ali agenciji EU kot uslužbenec in je po Kadrovskih predpisih upravičen do
prenosa prenosne vrednosti pokojninskih pravic, mora Zavod sistemu EU, v okviru
katerega je zavarovanec pokojninsko zavarovan, na zahtevo zavarovanca izplačati
prenosno vrednost. 
(2) Vložitev zahtevka ter postopek prenosa sredstev urejajo
določbe Kadrovskih predpisov.
6. člen
(pristojnost za izračun in izplačilo prenosne vrednosti)
(1) Zavod izračuna prenosno vrednost. 
(2) Na zahtevo Zavoda nosilci dodatnega pokojninskega
zavarovanja izračunajo in Zavodu posredujejo podatke o vrednosti pokojninskih
pravic iz dodatnega pokojninskega zavarovanja ter mu znesek nakažejo. 
(3) Nakazilo zbranih sredstev iz prejšnjega odstavka izvrši
nosilec dodatnega pokojninskega zavarovanja v roku 30 dni od prejema zahteve
Zavoda. 
(4) Vsoto prenosne vrednosti iz obveznega pokojninskega in
invalidskega zavarovanja in dodatnega pokojninskega zavarovanja v sistem EU
izplača Zavod. 
(5) Za odločanje o izračunu prenosne vrednosti iz prvega
odstavka tega člena se uporabljajo predpisi, ki urejajo postopek za
uveljavljanje pravic iz pokojninskega in invalidskega zavarovanja, razen določb
o reviziji pri organu druge stopnje.
7. člen
(način izračuna prenosne vrednosti)
(1) Prenosna vrednost iz obveznega pokojninskega in
invalidskega zavarovanja se izračuna na podlagi plač oziroma zavarovalnih osnov
in nadomestil, ki so za uslužbenca evidentirane pri Zavodu od 1. januarja 1970
dalje in od katerih so bili plačani prispevki za to zavarovanje in za štetje
zavarovalne dobe s povečanjem ter na podlagi zneskov prispevka, vplačanih za
dokup zavarovalne dobe. 
(2) Znesek nadomestil se izračuna na način, ki je predpisan
za izračun pokojninske osnove. 
(3) Plače, zavarovalne osnove in nadomestila, ki so od 1.
januarja 1970 do 31. decembra 1991 evidentirane v neto zneskih, se za izračun
prenosne vrednosti preračunajo v bruto zneske s povprečno stopnjo davka in
prispevkov. 
(4) Znesek prispevka se od bruto plače oziroma zavarovalne
osnove in nadomestil iz prvega do tretjega odstavka tega člena, valoriziranih v
skladu z 8. členom tega zakona, odmeri po stopnjah prispevkov za pokojninsko in
invalidsko zavarovanje, veljavnih v letu, na katero se nanaša plača oziroma
zavarovalna osnova. 
(5) Znesek prispevka, ki je bil plačan za štetje zavarovalne
dobe s povečanjem, se od mesečnega povprečja bruto plače oziroma zavarovalne
osnove in nadomestil iz prvega do tretjega odstavka tega člena, valoriziranih v
skladu z 8. členom tega zakona, odmeri za obdobje, za katero se zavarovalna
doba šteje s povečanjem, po stopnji, ki je v tem obdobju veljala za posamezno
stopnjo povečanja dobe. 
(6) Znesek prispevka, ki je bil plačan za dokup zavarovalne
dobe, se ugotovi na podlagi listine, ki je bila podlaga za vpis te dobe v
evidence Zavoda in jo predloži zavarovanec. 
(7) Vrednost pokojninskih pravic iz dodatnega pokojninskega
zavarovanja, ki se všteje v prenosno vrednost, se izračuna na podlagi zakona,
ki ureja dodatno pokojninsko zavarovanje, na podlagi določb o izplačilu odkupne
vrednosti sredstev iz dodatnega pokojninskega zavarovanja. 
(8) Količniki za preračun plač v
bruto zneske s povprečno stopnjo davka in prispevkov za potrebe izračuna
prenosne vrednosti za posamezna leta v obdobju od leta 1970 do 1991 znašajo:


leto

količnik


1970

1,47411


1971

1,46597


1972

1,44236


1973

1,45282


1974

1,42443


1975

1,40528


1976

1,43510


1977

1,44116


1978

1,44909


1979

1,44745


1980

1,45500


1981

1,36768


1982

1,36505


1983

1,38365


1984

1,34994


1985

1,36895


1986

1,41040


1987

1,41587


1988

1,67216


1989

1,79664


1990

1,79813


1991

1,65190


8. člen
(valorizacija plač oziroma zavarovalnih osnov in nadomestil
za izračun prenosne vrednosti)
(1) Zneski plač oziroma zavarovalnih osnov in nadomestil, ki
se nanašajo na leta od 1970 do vključno 1997, se za izračun prenosne vrednosti
valorizirajo z valorizacijskimi količniki, ki so v skladu s predpisi o obveznem
pokojninskem in invalidskem zavarovanju za izračun pokojninske osnove,
predpisani za preračun plač in zavarovalnih osnov iz prejšnjih let na raven
leta 1998. Tako valorizirani zneski se od 1. januarja 1999 do dneva prenosa
prenosne vrednosti valorizirajo še z obrestno stopnjo iz drugega odstavka tega
člena. 
(2) Zneski plač oziroma zavarovalnih osnov in nadomestil, ki
se nanašajo na leta od vključno 1998 naprej, se od prvega dne naslednjega
koledarskega leta do dneva prenosa prenosne vrednosti valorizirajo s 3,9% letno
obrestno stopnjo. 
(3) Zneski prispevka, plačanega za dokup zavarovalne dobe, se
valorizirajo na način iz prvega in drugega odstavka tega člena.
9. člen
(zapadlost plačila prenosne vrednosti)
Prenosno vrednost mora Zavod sistemu EU izplačati v roku
šestih mesecev od dneva, ko prejme obvestilo s strani institucije, organa,
urada ali agencije EU, pri katerem je zavarovanec zaposlen, da se strinja s
prenosom pokojninskih pravic v sistem EU.
10. člen
(ugotavljanje dejstev v primeru prenosa v sistem EU)
(1) Za izvedbo prenosa pokojninskih pravic v sistem EU so
verodostojna potrdila institucije, organa, urada ali agencije EU, s katerimi se
ugotavlja datum zaposlitve pri instituciji, organu, uradu ali agenciji EU, dan
vložitve zahtevka, dan, na katerega je prenos pokojninskih pravic dokončen in
nepreklicen ter vsa druga odločilna dejstva. 
(2) Obliko potrdil lahko določa administrativni dogovor iz
tretjega odstavka tega člena. 
(3) Minister, pristojen za delo, lahko z institucijami,
organi, uradi ali agencijami EU sklene administrativni dogovor glede
administrativnih ukrepov, ki so potrebni za izvajanje tega zakona.
Administrativni dogovor se nanaša predvsem na določitev obrazcev, obliko
potrdil, določitev organov za zvezo ter druge podrobnosti glede izmenjave
podatkov, ki so potrebne za izvajanje tega zakona.
11. člen
(učinek izplačila prenosne vrednosti)
Z izplačilom prenosne vrednosti ugasnejo vse pričakovane in
uveljavljene pravice iz pokojninskega in invalidskega zavarovanja v Republiki
Sloveniji.
III. PRENOS POKOJNINSKIH PRAVIC V SISTEM POKOJNINSKEGA IN
INVALIDSKEGA ZAVAROVANJA V REPUBLIKI SLOVENIJI
12. člen
(prenos aktuarske protivrednosti v pokojninski sistem
Republike Slovenije)
(1) Po prenehanju zaposlitve uslužbenca pri instituciji,
organu, uradu ali agenciji EU in ob pogoju vključitve v obvezno pokojninsko in
invalidsko zavarovanje v Republiki Sloveniji, lahko zavarovanec na Zavod
prenese aktuarsko protivrednost pokojninskih pravic, pridobljenih v EU. Prenos
izvede institucija, organ, urad ali agencija EU, pri katerem je bil uslužbenec
zaposlen. 
(2) Vložitev zahtevka ter postopek urejajo določbe Kadrovskih
predpisov in njihovi izvedbeni akti. 
(3) S prenosom aktuarske protivrednosti iz prvega odstavka
tega člena: 
-       
se čas zaposlitve pri instituciji, organu, uradu ali agenciji EU šteje
kot zavarovalna doba v obveznem pokojninskem in invalidskem zavarovanju v
Republiki Sloveniji; 
-       
se ustrezno preračunana višina plač za čas zaposlitve pri instituciji,
organu, uradu ali agenciji EU upošteva za odmero pravic iz obveznega pokojninskega
in invalidskega zavarovanja.
13. člen
(izračun pokojninske osnove na podlagi plače pri
instituciji, organu, uradu ali agenciji EU)
(1) Za izračun pokojninske osnove za čas zaposlitve pri
instituciji, organu, uradu ali agenciji EU se na podlagi plače zavarovanca
uporabljene pri aktuarskem izračunu ugotovi znesek prispevka za obvezno
pokojninsko in invalidsko zavarovanje, ki bi moral biti plačan po predpisih v
Republiki Sloveniji za enako obdobje. 
(2) Prispevek, ki bi bil plačan po predpisih v Republiki
Sloveniji za enako obdobje, se izračuna po stopnjah veljavnih v Republiki
Sloveniji na dan prenosa aktuarske protivrednosti. 
(3) Če je prenesena aktuarska protivrednost iz prvega
odstavka prejšnjega člena manjša od zneska prispevka iz prejšnjega odstavka,
lahko zavarovanec doplača razliko med aktuarsko protivrednostjo in obračunanimi
prispevki ali pa se mu plača za izračun pokojninske osnove zniža tako, da je
znesek obračunanih prispevkov enak znesku aktuarske protivrednosti. 
(4) Če je prenesena aktuarska protivrednost iz prvega
odstavka prejšnjega člena večja od zneska prispevka iz drugega odstavka tega
člena, se plača za izračun pokojninske osnove zviša tako, da je znesek
obračunanih prispevkov enak znesku aktuarske protivrednosti. 
(5) Na podlagi plače iz tretjega oziroma četrtega odstavka
tega člena se ugotovi znesek plače, ki se nanaša na posamezno koledarsko leto v
obdobju, za katero se prenaša aktuarska protivrednost. Znesek plače za
posamezno koledarsko leto se diskontira po letni diskontni stopnji 3,9% za vsak
koledarski mesec od dneva prenosa do zadnjega dne koledarskega leta, na katero
se nanaša posamezna plača. Tako zmanjšan znesek za vsako koledarsko leto se
upošteva kot plača za izračun pokojninske osnove.
14. člen
(vrnitev prenosne vrednosti v pokojninski sistem Republike
Slovenije)
(1) Uslužbenec iz prvega odstavka 12. člena tega zakona, ki
je ob zaposlitvi v sistemu EU prenesel pokojninske pravice iz sistema
pokojninskega in invalidskega zavarovanja v Republiki Sloveniji, pri prenosu
aktuarske protivrednosti prenese tudi vrnjeno prenosno vrednost. 
(2) Iz zneska aktuarske protivrednosti se izloči vrnjena
prenosna vrednost tako, da se zneskom, ki so bili preneseni v sistem EU skladno
z določbami 5. do 11. člena tega zakona, pripišejo obresti skladno s četrtim
odstavkom tega člena. Tako dobljeni znesek se odšteje od skupnega zneska
aktuarske protivrednosti. Preostali del zneska predstavlja aktuarsko
protivrednost iz prvega odstavka 12. člena tega zakona, ki se nanaša na čas
zaposlitve pri instituciji, organu, uradu ali agenciji EU. 
(3) Z vrnitvijo prenosne vrednosti iz prejšnjega odstavka
Zavodu: 
-       
se ponovno šteje zavarovalna doba, ki je bila upoštevana v prenosni
vrednosti kot doba v obveznem pokojninskem in invalidskem zavarovanju v
Republiki Sloveniji; 
-       
se plače oziroma zavarovalne osnove in nadomestila, ki se nanašajo na
obdobje iz prejšnje točke, upoštevajo za odmero pravic iz obveznega
pokojninskega in invalidskega zavarovanja; 
-       
oživijo pravice, priznane pri Zavodu na podlagi ugotovljene
invalidnosti. 
(4) Znesku vrnjene prenosne vrednosti se pripišejo obresti po
stopnji 3,9% za vsak dopolnjen koledarski mesec po preteku koledarskega leta, v
katerem je bilo izvedeno plačilo prenosne vrednosti, do dneva izdaje odločbe. 
(5) Če so bila pri izračunu prenosne vrednosti upoštevana
tudi sredstva iz dodatnega pokojninskega zavarovanja, se tem pripišejo obresti
iz prejšnjega odstavka ter prenesejo k odobrenemu pokojninskemu načrtu pri
izvajalcu, ki ga izbere zavarovanec. 
(6) Prenos iz prejšnjega odstavka se izvede ločeno v
pokojninski načrt individualnega in pokojninski načrt kolektivnega dodatnega
pokojninskega zavarovanja.
15. člen
(ugotavljanje dejstev v primeru prenosa v Republiko
Slovenijo)
(1) Za izvedbo preračuna in prenosa pokojninskih pravic v
pokojninski sistem Republike Slovenije so verodostojna potrdila institucije,
organa, urada ali agencije EU, s katerimi se ugotavlja čas trajanja delovnega
razmerja pri EU, višina bruto plače ter znesek in čas izplačila aktuarske
protivrednosti pokojninskih pravic. 
(2) Obliko potrdil lahko določa administrativni dogovor iz
tretjega odstavka 10. člena.
16. člen
(davčna obravnava)
(1) Ne glede na zakon, ki ureja dohodnino, se dohodnine ne
plača od prenosa aktuarske protivrednosti, prenosne vrednosti in vrnjene
prenosne vrednosti po tem zakonu. 
(2) Za prenose iz prejšnjega odstavka ni mogoče uveljavljati
zmanjšanja davčne osnove oziroma davčne olajšave pri ugotavljanju davčne
obveznosti iz naslova dohodnine.
IV. EVIDENCE
17. člen
(vodenje evidenc)
Za izvajanje tega zakona Zavod vodi: 
-       
evidenco vlog za izračun ter evidenco izračunov prenosne vrednosti in
vrnjene prenosne vrednosti; 
-       
evidenco vlog za izračun ter evidenco izračunov prenosa aktuarske
protivrednosti; 
-       
evidenco o izvedenih prenosih pokojninskih pravic iz sistema EU v
pokojninski sistem Republike Slovenije; 
-       
evidenco o izvedenih prenosih pokojninskih pravic iz pokojninskega
sistema Republike Slovenije v sistem EU.
18. člen
(evidenca vlog in izračunov prenosne vrednosti in vrnjene
prenosne vrednosti)
V evidenci vlog za izračun ter evidenci izračunov prenosne
vrednosti in vrnjene prenosne vrednosti se vodijo naslednji podatki: 
1.     
o zavarovancu: 
- 
EMŠO, 
- 
ime in priimek, 
- 
ID številka obveznega pokojninskega in invalidskega zavarovanja; 
2.     
o vlogi: 
- 
datum vložitve zahteve pri instituciji, organu, uradu ali agenciji EU
ali mednarodni organizaciji, 
- 
podatki o instituciji, organu, uradu ali agenciji EU ali mednarodni
organizaciji, pri kateri je bil zavarovanec zaposlen, 
- 
datum izdaje obvestila zavarovancu o izračunih prenosne vrednosti in
vrnjene prenosne vrednosti, 
- 
datum odločitve zavarovanca o prenosu pokojninskih pravic; 
3.     
o nosilcih dodatnega pokojninskega in invalidskega zavarovanja in
prenosni vrednosti iz tega zavarovanja: 
- 
matična številka nosilca dodatnega pokojninskega zavarovanja, 
- 
davčna številka nosilca dodatnega pokojninskega zavarovanja, 
- 
naziv nosilca dodatnega pokojninskega zavarovanja, 
- 
vrsta dodatnega pokojninskega zavarovanja (kolektivno ali individualno),
- 
znesek prenosne vrednosti iz dodatnega pokojninskega zavarovanja, 
- 
deleži prenosne vrednosti iz dodatnega pokojninskega zavarovanja v
skupnem znesku prenosne vrednosti, ločeno na delež kolektivnega, delež
individualnega dodatnega pokojninskega zavarovanja in delež obveznega dodatnega
pokojninskega zavarovanja, 
- 
transakcijski račun nosilca dodatnega pokojninskega zavarovanja; 
4.     
o prenosni vrednosti in vrnjeni prenosni vrednosti iz obveznega
pokojninskega in invalidskega zavarovanja v Republiki Sloveniji: 
- 
znesek prenosne vrednosti in vrnjene prenosne vrednosti iz obveznega
pokojninskega in invalidskega zavarovanja, 
- 
datum izračuna prenosne vrednosti in vrnjene prenosne vrednosti iz
obveznega pokojninskega in invalidskega zavarovanja, 
- 
delež prenosne vrednosti in vrnjene prenosne vrednosti iz obveznega
pokojninskega in invalidskega zavarovanja v skupnem znesku prenosne vrednosti.
19. člen
(evidenca vlog in izračunov prenosov aktuarske
protivrednosti za prenos pokojninskih pravic iz sistema EU v pokojninski sistem
Republike Slovenije)
V evidenci vlog za izračun ter evidenci izračunov o prenosih
pokojninskih pravic iz sistema EU v pokojninski sistem Republike Slovenije
(prenos aktuarske protivrednosti) se poleg podatkov iz prve točke 18. člena
tega zakona vodijo naslednji podatki: 
1.     
o vlogi: 
- 
datum vložitve zahteve pri instituciji, organu, uradu ali agenciji EU
ali mednarodni organizaciji, 
- 
podatki o instituciji, organu, uradu ali agenciji EU ali mednarodni
organizaciji, pri kateri je bil zavarovanec zaposlen, 
- 
datum izdaje obvestila zavarovancu o izračunih prenosa aktuarske
protivrednosti, 
- 
datum odločitve zavarovanca o prenosu pokojninskih pravic; 
2.     
o zavarovanju, plačah in prispevkih v času zaposlitve pri instituciji,
organu, uradu ali agenciji EU ali mednarodni organizaciji: 
- 
zneski plač, ki jih je zavarovanec prejel za delo pri instituciji,
organu, uradu ali agenciji EU ali mednarodni organizaciji, preračunanih v
skladu s 13. členom tega zakona, 
- 
obdobje zavarovanja v sistemu EU na podlagi zaposlitve pri instituciji,
organu, uradu ali agenciji EU ali mednarodni organizaciji, 
- 
zneski prispevka iz drugega odstavka 13. člena tega zakona brez
prištetih obresti, 
- 
zneski obresti iz drugega odstavka 13. člena tega zakona, 
- 
podatki o preračunih iz tretjega in četrtega odstavka 13. člena tega
zakona; 
3.     
o delitvi aktuarske protivrednosti: 
- 
znesek izplačane aktuarske protivrednosti, ki se nanaša na obdobje
zaposlitve pri instituciji, organu, uradu ali agenciji EU, 
- 
znesek izplačane aktuarske protivrednosti, ki predstavlja vrnjeno
prenosno vrednost, 
- 
znesek vrnjene prenosne vrednosti, ki pripada kolektivnemu dodatnemu
pokojninskemu zavarovanju, 
- 
znesek vrnjene prenosne vrednosti, ki pripada individualnemu dodatnemu
pokojninskemu zavarovanju, 
- 
znesek vrnjene prenosne vrednosti, ki pripada obveznemu dodatnemu
pokojninskemu zavarovanju, 
- 
znesek vrnjene prenosne vrednosti, ki pripada obveznemu pokojninskemu in
invalidskemu zavarovanju.
20. člen
(evidenca o izvedenih prenosih pokojninskih pravic iz
pokojninskega sistema Republike Slovenije v sistem EU)
V evidenci o izvedenih prenosih pokojninskih pravic iz
pokojninskega sistema Republike Slovenije v sistem EU se poleg podatkov iz prve
točke 18. člena tega zakona vodijo naslednji podatki: 
1.     
o izvedenem prenosu pokojninskih pravic: 
- 
datum izplačila prenosne vrednosti sistemu EU, 
- 
znesek izplačane prenosne vrednosti, 
- 
znesek in delež prenosne vrednosti, ki pripada kolektivnemu dodatnemu
pokojninskemu zavarovanju, 
- 
znesek in delež prenosne vrednosti, ki pripada individualnemu dodatnemu
pokojninskemu zavarovanju, 
- 
znesek in delež prenosne vrednosti, ki pripada obveznemu dodatnemu
pokojninskemu zavarovanju, 
- 
znesek in delež prenosne vrednosti, ki pripada obveznemu pokojninskemu
in invalidskemu zavarovanju.
21. člen
(evidenca o izvedenih prenosih pokojninskih pravic iz
sistema EU v pokojninski sistem Republike Slovenije)
V evidenci o izvedenih prenosih pokojninskih pravic iz
sistema EU v pokojninski sistem Republike Slovenije (prenos aktuarske
protivrednosti) se poleg podatkov iz prve točke 18. člena tega zakona vodijo
naslednji podatki: 
1.     
o zavarovancu: 
- 
podatki, ki se na podlagi izvedenega prenosa pokojninskih pravic vodijo
po predpisih o matični evidenci zavarovancev in uživalcev pravic iz
pokojninskega in invalidskega zavarovanja za odmero pravic iz obveznega
pokojninskega in invalidskega zavarovanja; 
2.     
o izvedenem prenosu pokojninskih pravic: 
- 
datum izplačila aktuarske protivrednosti iz sistema EU Zavodu, 
- 
znesek izplačane aktuarske protivrednosti.
V. PREHODNE IN KONČNE DOLOČBE
22. člen
(začetek ali prenehanje zaposlitve pred začetkom veljavnosti
tega zakona)
Ta zakon velja tudi v primerih, v katerih je oseba nastopila
ali prenehala zaposlitev pri instituciji, organu, uradu ali agenciji EU pred
začetkom veljavnosti tega zakona. Roki, ki jih določajo Kadrovski predpisi, v
tem primeru začnejo teči z začetkom veljavnosti tega zakona.
23. člen
(ponovna odmera že uveljavljenih pravic)
(1) Zavarovanci, ki so uveljavili pravice iz obveznega
pokojninskega in invalidskega zavarovanja pred uveljavitvijo tega zakona in ob
uveljavitvi pravice niso imeli možnosti izvesti prenosa aktuarske
protivrednosti v slovenski pokojninski sistem, lahko zahtevajo ponovno odmero
uveljavljenih pravic z upoštevanjem prenosa aktuarske protivrednosti v
slovenski pokojninski sistem. 
(2) Ponovno odmerjene pravice iz prejšnjega odstavka
pripadajo zavarovancem od dneva prenosa aktuarske protivrednosti dalje.
24. člen
(začetek veljavnosti zakona)
Ta zakon začne veljati 1. septembra 2010.
Št. 172-02/10-5/24
Ljubljana, dne 20. aprila 2010
EPA 884-V
Državni zbor 
Republike Slovenije 
Miran Potrč l.r. 
Podpredsednik