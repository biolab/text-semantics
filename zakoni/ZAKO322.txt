1. člen
S tem zakonom se določijo nekateri nujni
razvojni programi Republike Slovenije na področju vzgoje in izobraževanja,
obseg potrebnih sredstev za njihovo izvedbo, viri sredstev in način njihovega
zagotavljanja.
2. člen 
Programi iz prejšnjega člena so:
1.     
investicije v šolske prostore;
2.     
računalniško opismenjevanje;  
3.     
znanje tujih jezikov;
4.     
zagotavljanje dostopnosti učbenikov in učnih gradiv;
5.     
zagotavljanje sredstev za šolsko prehrano otrok in mladine.
3. člen
Republika Slovenija bo za uresničitev
programov iz prejšnjega člena v državnem proračunu v obdobju od leta 1994 do
leta 1999 zagotavljala sredstva v skupni višini 27.548,000.000 tolarjev po
cenah na dan 1. 1. 1994.
V posameznem letu znesek praviloma ne bo
presegel 5.000,000.000 tolarjev po cenah na dan 1. 1. 1994 in ne bo manjši
od 4.000.000.000 tolarjev po cenah na dan 1. 1. 1994.
Sredstva iz prejšnjega odstavka se
oblikujejo v proračunu pod posebno postavko ministrstva, pristojnega za šolstvo
in šport.
4. člen
Republika Slovenija bo sredstva za
uresničitev programov, določenih v 2. členu tega zakona, zagotovila v državnem
proračunu.
5. člen
Letni finančni načrt za uresničevanje
programov, določenih v 2. členu tega zakona, in dinamiko zagotavljanja sredstev
iz 3. člena določa Vlada Republike Slovenije.
6. člen
Ta zakon začne veljati petnajsti dan po
objavi v Uradnem listu Republike Slovenije.
Št. 411-07/93-4/3
Ljubljana, dne 22. februarja
1994.
Predsednik
Državnega zbora 
Republike Slovenije
mag. Herman Rigelnik I. r.