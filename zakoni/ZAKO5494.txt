I. SPLOŠNI DOLOČBI
1. člen
(vsebina)
(1) Ta zakon opredeljuje geodetsko dejavnost, določa
geodetsko službo ter organizacijo in izvajanje nalog geodetske službe, ureja
izdajanje in uporabo geodetskih podatkov, inšpekcijsko nadzorstvo ter druga
vprašanja, povezana z geodetsko dejavnostjo.
(2) (prenehal
veljati)
2. člen
(geodetska dejavnost)
Geodetska dejavnost so geodetske meritve in opazovanja, kartiranje
ter druga dela in postopki, potrebni za evidentiranje podatkov o nepremičninah
in prostoru, razmejevanje nepremičnin in za tehnične namene.
II. POGOJI ZA OPRAVLJANJE GEODETSKE DEJAVNOSTI
(prenehalo
veljati)
1. Geodetsko podjetje in opravljanje geodetske dejavnosti
3. člen
(prenehal
veljati)
4. člen
(prenehal
veljati)
2. Odgovorni geodet
5. člen
(prenehal
veljati)
6. člen
(prenehal
veljati)
7. člen
(prenehal
veljati)
8. člen
(prenehal
veljati)
9. člen
(prenehal
veljati)
10. člen
(prenehal
veljati)
11. člen
(prenehal
veljati)
3. Geodet, geodetska izkaznica 
12. člen
(prenehal
veljati)
13. člen
(prenehal
veljati)
14. člen
(prenehal
veljati)
15. člen
(prenehal
veljati)
16. člen
(prenehal
veljati)
III. POGOJI ZA OPRAVLJANJE GEODETSKE DEJAVNOSTI ZA TUJE
PONUDNIKE
(prenehalo
veljati)
1. Tuji ponudniki
17. člen
(prenehal
veljati)
18. člen
(prenehal
veljati)
2. Izvajanje nalog v zvezi z opravljanjem reguliranih poklicev
19. člen
(prenehal
veljati)
3. Opravljanje reguliranega poklica odgovorni geodet 
20. člen
(prenehal
veljati)
21. člen
(prenehal
veljati)
22. člen
(prenehal
veljati)
4. Opravljanje reguliranega poklica geodet
23. člen
(prenehal
veljati)
24. člen
(prenehal
veljati)
IV. DOLŽNOSTI LASTNIKOV
25. člen
(dopustitev dostopa)
(1) Lastniki oziroma uporabniki zemljišč in lastniki oziroma uporabniki
stavb in delov stavb morajo posamezniku, ki se izkaže s pooblastilom geodetske
uprave ali geodetskega podjetja ali samoupravne lokalne skupnosti oziroma z
geodetsko izkaznico, dopustiti dostop na zemljišče in vstop v skupne dele
stavbe, če je to potrebno zaradi opravljanja geodetske dejavnosti ali izvajanja
nalog geodetske službe skladno s tem zakonom oziroma drugih nalog, ki jih
določajo predpisi, ter mu dopustiti opravljanje geodetske dejavnosti ali
izvajanje nalog geodetske službe.
(2) Če pri opravljanju del iz prejšnjega odstavka nastane škoda,
ima oškodovana oseba pravico do odškodnine po pravilih civilnega prava.
V. ZDRUŽEVANJE GEODETOV
(prenehalo
veljati)
26. člen
(prenehal
veljati)
VI. GEODETSKA SLUŽBA
1. Naloge geodetske službe
27. člen
(geodetska služba)
(1) Geodetska služba je del geodetske dejavnosti, ki obsega
vzpostavitev, vodenje in vzdrževanje zbirk podatkov na področju referenčnih
koordinatnih sistemov, evidentiranja nepremičnin, množičnega vrednotenja
nepremičnin, državne meje, prostorskih enot in hišnih številk ter topografskega
in kartografskega sistema.
(2) Geodetska služba je državna in lokalna.
28. člen
(opravljanje nalog geodetske službe)
(1) Naloge državne geodetske službe opravlja geodetska uprava.
(2) Naloge lokalne geodetske službe opravlja samoupravna lokalna
skupnost.
(3) Razvojne in določene strokovno‑tehnične naloge v okviru državne geodetske službe opravlja
Geodetski inštitut Slovenije.
(4) Določene strokovno‑tehnične
in razvojne naloge na področju topografskega in kartografskega sistema za
potrebe obrambe države opravlja v sodelovanju z geodetsko upravo ministrstvo,
pristojno za obrambo.
29. člen
(letni program državne geodetske službe)
(1) Podrobnejša opredelitev in predvideni obseg nalog državne
geodetske službe ter predvidena višina sredstev za izvajanje teh nalog se opredelijo
v letnem programu državne geodetske službe, ki ga sprejme Vlada Republike
Slovenije (v nadaljnjem besedilu: vlada).
(2) Vlada sprejme poročilo o izvedbi letnega programa državne
geodetske službe.
(3) Vlada sprejme letni program državne geodetske službe za
tekoče leto in poročilo o izvedbi letnega programa državne geodetske službe za
preteklo leto najpozneje do 1. februarja tekočega leta.
2. Pristojnost geodetske uprave
30. člen
(stvarna in krajevna prisojnost geodetske uprave)
Za vodenje upravnih postopkov in odločanje v upravnih zadevah
na prvi stopnji, za izdajanje podatkov iz zbirk geodetskih podatkov in
opravljanje drugih upravnih storitev in nalog geodetske službe so stvarno in
krajevno pristojne vse notranje organizacijske enote geodetske uprave.
3. Geodetski inštitut Slovenije
31. člen
(pravni status)
(1) Geodetski inštitut Slovenije je oseba javnega prava s statusom
javnega zavoda. Za delovanje Geodetskega inštituta Slovenije se uporablja
zakon, ki ureja javne zavode, če ni s tem zakonom določeno drugače.
(2) Sedež Geodetskega inštituta Slovenije je v Ljubljani.
32. člen
(naloge Geodetskega inštituta Slovenije)
(1) Geodetski inštitut Slovenije izvaja razvojne in strokovno‑tehnične naloge državne geodetske
službe v skladu s programom dela Geodetskega inštituta Slovenije, ki je
sestavni del letnega programa državne geodetske službe. V programu dela Geodetskega
inštituta Slovenije se posebej določijo naloge, ki jih Geodetski inštitut
Slovenije opravlja na podlagi javnega pooblastila po tem zakonu.
(2) Geodetski inštitut Slovenije opravlja naloge iz prvega stavka
prejšnjega odstavka kot javno službo in o izvedbi nalog poroča geodetski
upravi.
(3) Geodetski inštitut Slovenije na podlagi javnega
pooblastila opravlja naslednje naloge:
-       
nadzira uporabniške dostope in delovanje sistemov za dostop do podatkov
iz zbirk geodetskih podatkov ter pripravlja poročila o uporabi zbirk geodetskih
podatkov;
-       
nadzira delovanje državnega omrežja stalnih postaj za globalno določanje
položaja;
-       
opravlja naloge množičnega vrednotenja nepremičnin v zvezi z
ugotavljanjem indeksov cen in indeksov vrednosti nepremičnin, izvaja raziskave
in analize trga nepremičnin, pripravlja poročila o nepremičninah, trgu
nepremičnin in vrednostih nepremičnin, pridobiva podatke o nepremičninah zaradi
pripisa vrednosti in izvaja pripis vrednosti nepremičnin;
-       
pripravlja informacije in izvaja posebne analize na podlagi podatkov iz
zbirk geodetskih podatkov na zahtevo uporabnikov; 
-       
nadzira vzdrževanje in kakovost zbirk geodetskih podatkov;
-       
skrbi za enotnost strokovnih metod in postopkov na področju geodetske
dejavnosti;
-       
organizira in izvaja posebne interventne geodetske izmere in opazovanja
ob naravnih nesrečah oziroma nepredvidljivih pojavih.
(4) Ob sprejemu letnega programa državne geodetske službe
vlada določi tudi obseg dejavnosti zunaj okvira javne službe, ki jo lahko
Geodetski inštitut Slovenije opravlja za plačilo za samoupravne lokalne
skupnosti in druge naročnike.
(5) Presežek prihodkov nad odhodki sme Geodetski inštitut Slovenije
uporabiti za opravljanje in razvoj dejavnosti ter nagrajevanje zaposlenih. O
načinu razpolaganja s presežkom prihodkov nad odhodki odloča svet Geodetskega
inštituta Slovenije na predlog direktorja in v soglasju z vlado. Vlada lahko določi,
da del presežka prihodkov nad odhodki pripada proračunu Republike Slovenije.
33. člen
(ustanoviteljske pravice in obveznosti, pravice, obveznosti in
odgovornosti Geodetskega inštituta Slovenije v pravnem prometu)
(1) Ustanoviteljske pravice in obveznosti do Geodetskega inštituta
Slovenije izvršuje vlada.
(2) Premoženje Geodetskega inštituta Slovenije je last
države. Za upravljanje premoženja je Geodetski inštitut Slovenije odgovoren
državi.
(3) Geodetski inštitut Slovenije samostojno upravlja premično
premoženje, nepremično premoženje pa po predhodnem soglasju vlade. Geodetski
inštitut Slovenije uporablja in upravlja premoženje s skrbnostjo dobrega
gospodarja.
(4) Geodetski inštitut Slovenije nastopa v pravnem prometu v
svojem imenu in za svoj račun.
(5) Geodetski inštitut Slovenije je odgovoren za svoje obveznosti
z vsemi sredstvi, ki jih upravlja, vlada za njegove obveznosti ni odgovorna.
34. člen
(nadzor)
Delo Geodetskega inštituta Slovenije nadzira geodetska uprava.
4. Lokalna geodetska služba
35. člen
(opravljanje nalog lokalne geodetske službe)
(1) Lokalno geodetsko službo zagotavlja samoupravna lokalna
skupnost.
(2) Lokalna geodetska služba obsega vzpostavitev, vodenje in
vzdrževanje katastrov gospodarske infrastrukture ter posredovanje podatkov o
omrežjih in objektih gospodarske infrastrukture v zbirni kataster gospodarske
infrastrukture, lahko pa tudi vzpostavitev, vodenje in vzdrževanje podatkov v
bazi topografskih podatkov ter druge naloge lokalnega pomena.
(3) Lokalna geodetska služba se lahko organizira v okviru občinske
uprave ali skupne občinske uprave, lahko pa jo samoupravna lokalna skupnost
poveri geodetskemu podjetju s koncesijo. Koncesija se podeli po postopku in na
način, kot ga določa zakon, ki ureja gospodarske javne službe. Za postopek javnega
razpisa za podelitev koncesije se smiselno uporabljajo določbe zakona, ki ureja
javna naročila.
(4) Kadar se lokalna geodetska služba organizira v okviru občinske
uprave ali skupne občinske uprave, mora imeti na podlagi pogodbe o zaposlitvi
zagotovljeno sodelovanje posameznika, ki izpolnjuje s tem zakonom predpisane
pogoje za odgovornega geodeta.
(5) Posamezna dela v okviru lokalne geodetske službe se lahko
oddajo geodetskim podjetjem kot javno naročilo.
(6) Samoupravna lokalna skupnost lahko brez javnega razpisa
poveri vzpostavitev, vodenje in vzdrževanje posameznega katastra gospodarske
infrastrukture izvajalcu javne službe, ki upravlja z omrežji in objekti te
gospodarske infrastrukture, in določi način financiranja vzpostavitve, vodenja
in vzdrževanja tega katastra ter predpisanega posredovanja podatkov.
VII. GEODETSKI PODATKI
36. člen
(zbirke geodetskih podatkov)
(1) Upravljavec zbirk geodetskih podatkov, ki jih vzpostavi in
vodi državna geodetska služba, je geodetska uprava, upravljavec zbirk
geodetskih podatkov, ki jih vzpostavi in vodi lokalna geodetska služba, pa je
samoupravna lokalna skupnost.
(2) Materialne avtorske pravice in druge pravice avtorja na
avtorskih delih, ki jih izdela Geodetski inštitut Slovenije v okviru programa
dela iz prvega odstavka 32. člena tega zakona, se z nastankom avtorskega dela
prenesejo na Republiko Slovenijo.
(3) Za uresničevanje in varstvo avtorskih pravic na avtorskih
delih, ki nastanejo v okviru državne geodetske službe, skrbi geodetska uprava,
za tiste, ki nastanejo v okviru lokalne geodetske službe, pa samoupravna
lokalna skupnost.
37. člen
(uporaba podatkov iz zbirk geodetskih podatkov)
(1) Geodetska uprava in samoupravne lokalne skupnosti zagotavljajo
javni dostop do zbirk geodetskih podatkov. Dostop do njih se lahko omeji v
skladu s predpisi, ki urejajo informacije javnega značaja, ali iz razlogov,
določenih z zakonom, ki določa posamezno zbirko geodetskih podatkov.
(2) Geodetska uprava in samoupravne lokalne skupnosti zagotavljajo
javni dostop do podatkov iz zbirk geodetskih podatkov z omrežnimi storitvami,
ki so dostopne na svetovnem spletu ali drugem ustreznem telekomunikacijskem
omrežju. Omrežne storitve je treba izvajati v skladu s predpisi, ki urejajo varstvo
osebnih podatkov.
(3) Omrežne storitve iz prejšnjega odstavka omogočajo:
-       
iskanje zbirk geodetskih podatkov in storitev v zvezi z geodetskimi
podatki iz teh zbirk;
-       
pregledovanje podatkov iz zbirk geodetskih podatkov, ki omogoča
minimalno prikazovanje, krmarjenje, povečanje oziroma pomanjšanje, panoramski
pregled, in podobno;
-       
prenos podatkov ali dela podatkov iz zbirk geodetskih podatkov;
-       
preoblikovanje zbirk geodetskih podatkov;
-       
priklic drugih storitev v zvezi z geodetskimi podatki.
(4) Uporaba omrežnih storitev iskanja zbirk iz prve alinee prejšnjega
odstavka in pregledovanja podatkov iz druge alinee prejšnjega odstavka je
brezplačna. Za uporabo omrežnih storitev prenosa podatkov ali dela podatkov iz
tretje alinee prejšnjega odstavka, preoblikovanja zbirk geodetskih podatkov iz
četrte alinee prejšnjega odstavka in priklica drugih storitev v zvezi z
geodetskimi podatki iz pete alinee prejšnjega odstavka lahko geodetska uprava
in samoupravne lokalne skupnosti zaračunavajo stroške za uporabo omrežnih
storitev. Stroški se določijo v stroškovniku največ v višini, ki zagotavlja
vzdrževanje zbirk geodetskih podatkov in vzdrževanje omrežnih storitev, v
skladu s predpisi, ki urejajo zaračunavanje stroškov za uporabo omrežnih
storitev za prostorske podatke. Stroške za zbirke geodetskih podatkov, ki jih
vzpostavi in vodi državna geodetska služba, določi geodetska uprava, za zbirke
geodetskih podatkov, ki jih vzpostavi in vodi lokalna geodetska služba, pa jih
določi samoupravna lokalna skupnost. Če geodetska uprava ali samoupravna
lokalna skupnost zaračunava stroške za uporabo omrežnih storitev, mora
stroškovnik iz tega člena objaviti na svojih spletnih straneh in ga dati na
vpogled vsakemu prosilcu.
(5) Komercialno uporabo podatkov iz zbirk geodetskih podatkov
geodetska uprava in samoupravne lokalne skupnosti zaračunajo v skladu s
predpisi, ki urejajo informacije javnega značaja.
(6) Zagotavljanje omrežnih storitev in komercialna uporaba zbirk
geodetskih podatkov je lastna dejavnost geodetske uprave in samoupravnih
lokalnih skupnosti. Prihodke lahko geodetska uprava oziroma lokalne samoupravne
skupnosti uporabijo le za vzdrževanje zbirk geodetskih podatkov in omrežnih storitev
v zvezi s podatki iz zbirk geodetskih podatkov.
(7) Uporaba omrežnih storitev iz tretjega odstavka tega člena
je za osebe javnega prava za opravljanje nalog javnega značaja brezplačna.
VIII. INŠPEKCIJSKO NADZORSTVO
38. člen
(izvajanje inšpekcijskega nadzorstva)
Nadzor nad izvajanjem tega zakona in predpisov, izdanih na
njegovi podlagi, ter drugih predpisov s področja geodetske dejavnosti izvajajo
geodetski inšpektorji.
39. člen
(geodetski inšpektor)
Za geodetskega inšpektorja je lahko imenovana oseba z najmanj
magistrsko izobrazbo po študijskem programu druge stopnje geodetske smeri, ki
ima najmanj pet let delovnih izkušenj in opravljen strokovni izpit za
geodetskega inšpektorja.
40. člen
(prenehal
veljati)
IX. KAZENSKE DOLOČBE
41. člen
(prenehal
veljati)
42. člen
(prenehal
veljati)
43. člen
(prenehal
veljati)
44. člen
(prenehal
veljati)
45. člen
(prenehal
veljati)
46. člen
(prekrški v zvezi z dopustitvijo dostopa zaradi opravljanja
geodetske dejavnosti)
(1) Z globo od 500 do 5.000 eurov se za prekršek kaznuje samostojni
podjetnik posameznik ali pravna oseba, ki je lastnik zemljišča, stavbe ali dela
stavbe, ki osebam iz prvega odstavka 25. člena tega zakona prepreči dostop na
zemljišče ali vstop v stavbo oziroma v skupne dele stavbe, ali jim ne dopusti
opravljanja geodetske dejavnosti ali izvajanja nalog geodetske službe.
(2) Z globo od 300 do 2.000 eurov se za prekršek iz
prejšnjega odstavka kaznuje tudi odgovorna oseba samostojnega podjetnika
posameznika ali odgovorna oseba pravne osebe.
(3) Z globo od 200 do 1.200 eurov se za prekršek iz prvega odstavka
tega člena kaznuje posameznik.

Zakon o geodetski dejavnosti – ZGeoD-1 (Uradni
list RS, št. 77/10) vsebuje naslednje prehodne in končni
določbi:
»X. PREHODNE DOLOČBE
47. člen
(uskladitev opravljanja
geodetske dejavnosti)
Pravne ali fizične osebe, ki imajo kot gospodarska družba ali
samostojni podjetnik posameznik v Poslovni register Slovenije vpisano geodetsko
dejavnost, morajo urediti zavarovanje odgovornosti za škodo in zagotoviti
sodelovanje osebe, ki izpolnjuje predpisane pogoje za odgovornega geodeta, v
skladu s tem zakonom najpozneje v treh mesecih po uveljavitvi tega zakona.
48. člen
(vzpostavitev seznama
geodetskih podjetij) 
(1) IZS prilagodi seznam projektivnih in geodetskih podjetij v
skladu s tem zakonom v šestih mesecih po uveljavitvi tega zakona.
(2) Geodetska podjetja, ki so na dan uveljavitve tega zakona
vpisana v seznam projektivnih in geodetskih podjetij pri IZS, morajo za vpis v
seznam geodetskih podjetij v šestih mesecih po uveljavitvi tega zakona
sporočiti morebitne spremembe podatkov o geodetskem podjetju in imena
odgovornih geodetov, ki zanje opravljajo naloge odgovornega geodeta.
49. člen
(uskladitev imenika IZS)
(1) IZS prilagodi imenik pooblaščenih inženirjev v skladu s tem
zakonom v šestih mesecih po uveljavitvi tega zakona.
(2) Posamezniki, ki so na dan uveljavitve tega zakona vpisani
v imenik pooblaščenih inženirjev pri IZS, morajo IZS v šestih mesecih po
uveljavitvi tega zakona sporočiti podatke, ki se vpisujejo v imenik IZS po tem
zakonu.
50. člen
(uskladitev opravljanja
storitev odgovornih geodetov)
(1) Raven izobrazbe, pridobljena po dosedanjih študijskih programih
za pridobitev univerzitetne izobrazbe geodetske smeri, ustreza ravni izobrazbe,
pridobljeni po študijskih programih druge stopnje geodetske smeri iz prvega
odstavka 8. člena tega zakona.
(2) Šteje se, da posameznik izpolnjuje pogoj iz prve in druge
alinee prvega odstavka 8. člena tega zakona, če ima najmanj visoko strokovno
izobrazbo geodetske smeri, pridobljeno po dosedanjih študijskih programih za
pridobitev visoke strokovne izobrazbe geodetske smeri, in najmanj pet let
delovnih izkušenj po končanem visokošolskem strokovnem študiju geodezije.
(3) Šteje se, da posameznik izpolnjuje pogoj iz prve in druge
alinee prvega odstavka 8. člena tega zakona, če izpolnjuje pogoje glede
strokovne izobrazbe in delovnih izkušenj, določene v prvem odstavku 7. člena in
48. členu Zakona o geodetski dejavnosti (Uradni list RS, št. 8/2000, 47/06 –
ZEN in 45/08).
(4) Šteje se, da posamezniki, ki imajo opravljen strokovni izpit
iz geodetske stroke po dosedanjih predpisih in so na dan uveljavitve tega
zakona vpisani v imenik pooblaščenih inženirjev pri IZS, izpolnjujejo pogoje za
odgovornega geodeta po tem zakonu.
(5) Izkaznica in enotni žig z identifikacijsko številko, ki so
jih pridobili posamezniki iz prejšnjega odstavka, ostanejo v veljavi.
51. člen
(uskladitev opravljanja
storitev geodetov)
(1) Raven izobrazbe, pridobljena po dosedanjih študijskih programih
za pridobitev visoke strokovne izobrazbe geodetske smeri, ustreza ravni
izobrazbe, pridobljeni po študijskih programih prve stopnje geodetske smeri iz
prvega odstavka 13. člena tega zakona.
(2) Šteje se, da posamezniki, ki imajo opravljen strokovni izpit
za izvajanje geodetskih storitev po dosedanjih predpisih in so na dan
uveljavitve tega zakona vpisani v imenik oseb, ki imajo opravljen poseben
strokovni izpit za izvajanje geodetskih storitev, ki ga vodi geodetska uprava,
izpolnjujejo pogoje za geodeta po tem zakonu.
(3) Geodetske izkaznice, ki so jih pridobili posamezniki iz prejšnjega
odstavka, ostanejo v veljavi.
52. člen
(uskladitev opravljanja
nalog geodetskega inšpektorja)
Raven izobrazbe, pridobljena po dosedanjih študijskih programih
za pridobitev univerzitetne izobrazbe geodetske smeri, ustreza ravni izobrazbe,
pridobljene po študijskih programih druge stopnje geodetske smeri iz 39. člena
tega zakona.
53. člen
(izvajanje nalog v zvezi z
izdajanjem geodetskih izkaznic in opravljanjem strokovnega izpita za izvajanje
geodetskih storitev)
(1) Naloge izdajanja geodetskih izkaznic in zagotavljanja izvajanja
strokovnega izpita za izvajanje geodetskih storitev iz četrtega odstavka 13.
člena tega zakona začne IZS izvajati šest mesecev po uveljavitvi tega zakona,
do tedaj pa te naloge opravlja geodetska uprava.
(2) Za dokončanje postopkov, začetih pred izvajanjem nalog IZS
iz prejšnjega odstavka, je pristojna geodetska uprava.
(3) Postopki, ki so se začeli pred uveljavitvijo tega zakona,
se končajo po dosedanjih predpisih.
54. člen
(vzpostavitev imenika
geodetov in izvajanje nalog v zvezi z vodenjem imenika geodetov)
(1) IZS vzpostavi imenik geodetov iz 14. člena tega zakona in
začne izvajati naloge vodenja imenika geodetov iz četrtega odstavka 13. člena
tega zakona šest mesecev po uveljavitvi tega zakona.
(2) Do vzpostavitve imenika geodetov iz prejšnjega odstavka vodi
imenik oseb, ki imajo opravljen poseben strokovni izpit za izvajanje geodetskih
storitev, geodetska uprava.
(3) Postopki vpisa, ki se začnejo do vzpostavitve imenika geodetov
po tem členu, se končajo po dosedanjih predpisih.
55. člen
(izvajanje nalog v zvezi z
opravljanjem reguliranih poklicev za tuje državljane)
(1) Naloge iz 19. člena tega zakona začne IZS izvajati šest
mesecev po uveljavitvi tega zakona, do tedaj pa te naloge opravlja ministrstvo,
pristojno za geodetsko dejavnost, kot pristojno ministrstvo za ZPKEU.
(2) Za dokončanje postopkov, začetih pred izvajanjem nalog IZS
iz prejšnjega odstavka, je pristojno ministrstvo, pristojno za geodetsko
dejavnost.
(3) Postopki, ki so se začeli pred uveljavitvijo tega zakona,
se končajo po dosedanjih predpisih. 
56. člen
(predaja dokumentacije)
IZS s prevzemom nalog po tem zakonu prevzame od geodetske
uprave vso dokumentacijo, ki je nastala pri izvajanju prevzetih nalog. O načinu
in rokih prevzema dokumentacije se dogovorita predstojnika IZS in geodetske
uprave.
57. člen
(uskladitev določb o
matični sekciji geodetov)
(1) Matična sekcija geodetov, ustanovljena pri IZS na podlagi
Zakona o geodetski dejavnosti (Uradni list RS, št. 8/2000, 47/06 – ZEN in
45/08), z dnem uveljavitve tega zakona nadaljuje z delom kot matična sekcija
geodetov po določbah tega zakona.
(2) Matična sekcija geodetov uskladi svoje delovanje s tem
zakonom v šestih mesecih od njegove uveljavitve.
(3) Člani organov Matične sekcije geodetov nadaljujejo opravljanje
funkcij do izteka mandata.
58. člen
(uskladitev določb o
Geodetskem inštitutu Slovenije)
(1) Geodetski inštitut Slovenije, ustanovljen na podlagi Zakona
o geodetski dejavnosti (Uradni list RS, št. 8/2000, 47/06 – ZEN in 45/08) in
Sklepa o statusnem preoblikovanju Inštituta za geodezijo in fotogrametrijo
Fakultete za gradbeništvo in geodezijo v Geodetski inštitut Slovenije (Uradni
list RS, št. 84/2000 in 26/03), z dnem uveljavitve tega zakona nadaljuje z
delom kot Geodetski inštitut Slovenije po določbah tega zakona.
(2) Geodetski inštitut Slovenije uskladi svoj statut,
podzakonske predpise in druge splošne akte s tem zakonom v šestih mesecih od
njegove uveljavitve.
(3) Člani organov Geodetskega inštituta Slovenije nadaljujejo
opravljanje funkcij do izteka mandata.
59. člen
(podzakonski predpisi)
Minister izda podzakonski predpis iz tretjega odstavka 8.
člena, drugega in tretjega odstavka 13. člena ter osmega odstavka 16. člena
tega zakona v štirih mesecih po uveljavitvi tega zakona.
XI. KONČNI DOLOČBI
60. člen
(prenehanje veljavnosti in
podaljšanje uporabe dosedanjih predpisov)
(1) Z dnem uveljavitve tega zakona prenehajo veljati:
1.     
Zakon o geodetski dejavnosti (Uradni list RS, št. 8/2000, 47/06 – ZEN in
45/08);
2.     
Uredba o določitvi seznama del na področju geodetske dejavnosti, katerih
izvedba vpliva ali bi lahko vplivala na varnost življenja in zdravja ljudi
(Uradni list RS, št. 23/04);
3.     
Pravilnik o pogojih, ki se nanašajo na prostore in tehnično opremo
geodetskega podjetja (Uradni list RS, št. 67/2000);
4.     
Pravilnik o programu in načinu opravljanja izpita iz geodetske stroke
(Uradni list RS, št. 110/07);
5.     
Pravilnik o programu posebnega strokovnega izpita za izvajanje
geodetskih storitev in o načinu ugotavljanja znanja slovenskega jezika (Uradni
list RS, št. 105/2000, 108/2000 – popr. in 65/07);
6.     
Pravilnik o geodetski izkaznici, postopku za njeno izdajo in načinu
uporabe (Uradni list RS, št. 113/2000).
(2) Podzakonski predpisi iz 4., 5. in 6. točke prejšnjega odstavka
se uporabljajo do uveljavitve novih podzakonski predpisov, izdanih na podlagi
tega zakona.
61. člen
(začetek veljavnosti)
Ta zakon začne veljati petnajsti dan po objavi v Uradnem listu
Republike Slovenije.«.

Zakon o arhitekturni in inženirski dejavnosti
– ZAID (Uradni list RS, št. 61/17) v zvezi z delnim prenehanjem
veljavnosti 1. člena, prenehanjem veljavnosti drugega, tretjega in petega
poglavja ter prenehanjem veljavnosti 40. do 45. člena zakona določa:
»… uporablja pa se do začetka uporabe tega zakona.«;
ter vsebuje naslednjo končno določbo:
»67. člen
(začetek veljavnosti in
uporabe zakona)
Ta zakon začne veljati petnajsti dan po objavi v Uradnem
listu Republike Slovenije, uporabljati pa se začne 1. junija 2018.«.