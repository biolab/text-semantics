1. člen
Republika Slovenija daje poroštvo za
obveznosti podjetja Termoelektrarna Brestanica, d.o.o., iz posojil, najetih za
financiranje izgradnje plinskih blokov moči 2 x 114 MW.
Poroštvo iz prejšnjega odstavka se daje za
glavnice, obresti in stroške kreditov ter obresti za čas moratorija odplačila
glavnic, katerih skupna višina glavnic ne presega 119,750.000 DEM ali
protivrednosti katerekoli tuje valute oziroma tolarske protivrednosti po
srednjem tečaju Banke Slovenije na dan uveljavitve tega zakona.
2. člen
Poroštvene pogodbe z upniki sklepa
minister, pristojen za gospodarske dejavnosti, po predložitvi pogodbe o
zavarovanju poroštvene obveznosti, sklenjene med Republiko Slovenijo in
kreditojemalcem.
Če Republika Slovenija izpolni poroštveno
obveznost in plača obveznosti iz posojilne pogodbe, pridobi v razmerju do
posojilojemalca pravico do regresiranja izplačanih zneskov in stroškov, ki so v
zvezi s tem nastali.

Zakon o poroštvu
Republike Slovenije za najetje posojil za izgradnjo plinskih blokov moči 2 x
114 MW v Termoelektrarni Brestanica – ZPRSTB (Uradni list RS, št. 68/97)
vsebuje naslednjo končno določbo:
»3. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o
spremembah in dopolnitvah zakona o poroštvu Republike Slovenije za najetje
posojil za izgradnjo plinskih blokov moči 2 x 114 MW v Termoelektrarni
Brestanica – ZPRSTB-A (Uradni list RS, št. 91/98)
vsebuje naslednjo končno določbo:
»2. člen
Ta zakon začne veljati naslednji dan po
objavi v Uradnem listu Republike Slovenije.«.