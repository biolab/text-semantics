I. SPLOŠNE DOLOČBE
1. člen
Ta zakon ureja:
-       
lastninsko preoblikovanje podjetij z družbenim kapitalom, ki opravljajo
turistično dejavnost in katerih nepremičnine se nahajajo na območju
Triglavskega narodnega parka,
-       
lastninsko pravni status nepremičnin na območju Triglavskega narodnega
parka, katerih vrednost so v skladu z določilom 5. člena zakona o lastninskem preoblikovanju
podjetij (Uradni list RS, št. 55/92, 7/93, 31/93, 32/94 – odločba US in 1/96)
izločila podjetja, ki opravljajo turistično dejavnost,
-       
ustanovitev Sklada za spodbujanje razvoja Triglavskega narodnega parka,
-       
prenos objektov in pripadajočih funkcionalnih zemljišč v lasti Republike
Slovenije na območju Triglavskega narodnega parka na Sklad za spodbujanje
razvoja Triglavskega narodnega parka.
2. člen
Podjetja, za katera se uporabljajo določbe
tega zakona, so podjetja z družbenim kapitalom, ki opravljajo turistično
dejavnost v širšem pomenu besede (gostinstvo in turizem, žičničarska dejavnost
ter druge turistične storitve) in katerih nepremičnine se delno ali v celoti
nahajajo na območju Triglavskega narodnega parka.
II. SKLAD ZA SPODBUJANJE RAZVOJA TRIGLAVSKEGA NARODNEGA PARKA
3. člen
Za sofinanciranje in spodbujanje razvoja
Triglavskega narodnega parka se ustanovi Sklad za spodbujanje razvoja
Triglavskega narodnega parka (v nadaljnjem besedilu: Sklad).
Sklad je pravna oseba s pravicami,
obveznostmi in odgovornostmi, določenimi s tem zakonom. (prenehal
veljati)
Sklad je delniška družba. (prenehal
veljati)
Firma Sklada je: Sklad za spodbujanje
razvoja Triglavskega narodnega parka d.d.. (prenehal
veljati)
Sedež Sklada je v Trenti. Natančneje se
sedež Sklada določi s statutom Sklada. (prenehal
veljati)
4. člen
Sklad opravlja naslednje dejavnosti:
-       
upravljanje, poslovanje in razpolaganje z nepremičninami, vrednostnimi
papirji in drugimi sredstvi, pridobljenimi v procesu lastninskega
preoblikovanja podjetij z družbenim kapitalom v podjetja z znanimi lastniki, 
-       
druge dejavnosti v skladu s tem zakonom in statutom Sklada. (prenehala
veljati)
5. člen
(prenehal
veljati)
6. člen
(prenehal
veljati)
7. člen
(prenehal
veljati)
8. člen
(prenehal
veljati)
9. člen
(prenehal
veljati)
10. člen
Sredstva za poslovanje Sklada se
zagotavljajo:
-       
iz kupnine, pridobljene v postopkih lastninskega preoblikovanja podjetij
po tem zakonu,
-       
iz sredstev, pridobljenih z upravljanjem in poslovanjem z nepremičninami
in vrednostnimi papirji, prenesenimi na Sklad po tem zakonu,
-       
iz drugih virov, določenih s posebnimi zakoni.
11. člen
Sredstva, zagotovljena na način iz
prejšnjega člena, z izjemo dela dobička, ki pripada delničarjem iz druge alinee
7. člena tega zakona, se po pokritju vseh obveznosti Sklada, v celoti namenijo:
-       
varovanju narave, naravne in kulturne dediščine,
-       
ekološki sanaciji Triglavskega narodnega parka,
-       
spodbujanju sonaravnega gospodarjenja s kmetijskimi zemljišči in
gozdovi,
-       
pospeševanju razvoja na območju Triglavskega narodnega parka skladno z
zakonom o Triglavskem narodnem parku,
-       
promociji Triglavskega narodnega parka.
Pogoje za pridobitev in namene porabe
sredstev podrobneje določi Sklad s posebnim pravilnikom.
Sredstva iz tretje in četrte alinee prvega
odstavka tega člena se dodelijo uporabnikom na podlagi javnega razpisa.
12. člen
(prenehal
veljati)
13. člen
(prenehal
veljati)
14. člen
(prenehal
veljati)
15. člen
(prenehal
veljati)
16. člen
Za pripravo strokovnih predlogov glede
uporabe sredstev iz 11. člena tega zakona imenuje uprava Sklada strokovno
komisijo, ki šteje trinajst članov, od tega dva člana iz vrst strokovnjakov za
varstvo narave in sonaravnega gospodarjenja z obnovljivimi naravnimi viri, po
en predstavnik ministrstva, pristojnega za kmetijstvo in gozdarstvo,
ministrstva, pristojnega za okolje in prostor, ministrstva, pristojnega za
turizem in ministrstva, pristojnega za kulturo ter po en predstavnik občin:
Tolmin, Bovec, Bohinj, Bled, Kranjska Gora, Kobarid in Jesenice.
Način imenovanja ter trajanje mandata
članov komisije, kakor tudi naloge in način njenega delovanja se določijo v
statutu Sklada.
17. člen
(prenehal
veljati)
18. člen
(prenehal
veljati)
III. LASTNINSKO PREOBLIKOVANJE PODJETIJ
1. Lastninsko preoblikovanje podjetij s sedežem
izven območja Triglavskega narodnega parka, katerih 
nepremičnine na območju Triglavskega narodnega 
parka ne predstavljajo zaključene delovne celote
19. člen
Podjetje, katerega nepremičnine, ki se
nahajajo na območju Triglavskega narodnega parka, predstavljajo v naravi
zemljišče oziroma objekt, ki ne predstavlja funkcionalne delovne celote, z
izjemo kmetijskih zemljišč in gozdov, v roku 90 dni po uveljavitvi tega zakona
izloči navedene nepremičnine v breme družbenega kapitala in jih s pogodbo brezplačno
prenese na Sklad.
Po izločitvi nepremičnin iz prejšnjega
odstavka se podjetje lastninsko preoblikuje po določbah zakona o lastninskem
preoblikovanju podjetij.
Pogodba o brezplačnem prenosu nepremičnin,
ki se nahajajo na območju Triglavskega narodnega parka na Sklad, je sestavni
del obvezne dokumentacije, ki jo podjetje predloži Agenciji Republike Slovenije
za prestrukturiranje in privatizacijo za odobritev programa lastninskega
preoblikovanja podjetja.
2. Lastninsko preoblikovanje podjetij, ki
se v celoti 
nahajajo na območju Triglavskega narodnega parka
20. člen
Podjetje, ki se v celoti nahaja na območju
Triglavskega narodnega parka, se lastninsko preoblikuje v skladu z določbami
zakona o lastninskem preoblikovanju podjetij, če s tem zakonom ni drugače
določeno.
Pri lastninskem preoblikovanju podjetij iz
prejšnjega odstavka se ne uporabljajo določbe zakona o lastninskem
preoblikovanju podjetij in na njem temelječih podzakonskih aktov o obvezni
izločitvi nepremičnin na območju Triglavskega narodnega parka.
21. člen
Podjetje, ki se v celoti nahaja na območju
Triglavskega narodnega parka, se lastninsko preoblikuje z obvezno kombinacijo
naslednjih načinov lastninskega preoblikovanja: 
-       
prenos navadnih delnic na sklade,
-       
interna razdelitev delnic in
-       
notranji odkup delnic.
22. člen
Podjetje izda za vrednost celotnega
družbenega kapitala po otvoritveni bilanci navadne delnice in z njimi najprej
obvezno prenese:
-       
10% družbenega kapitala na Kapitalski sklad pokojninskega in
invalidskega zavarovanja,
-       
10% družbenega kapitala na Slovenski odškodninski sklad in
-       
20% družbenega kapitala na Sklad za spodbujanje razvoja Triglavskega
narodnega parka iz 3. člena tega zakona.
Navadne delnice iz prejšnjega odstavka:
-       
dajejo pravico do upravljanja tako, da vsaka delnica nosi en glas,
-       
dajejo sorazmerno pravico do dividende,
-       
se glasijo na ime,
-       
imajo nominalno vrednost, ki je mnogokratnik števila 10,
-       
dajejo ob stečaju ali likvidaciji podjetja pravico do poplačila
sorazmernega dela iz stečajne oziroma likvidacijske mase,
-       
so prenosljive, razen v primeru iz naslednje alinee,
-       
ni jih mogoče prenesti ali prodati tuji pravni ali fizični osebi ter
domači pravni osebi, ki je posredno ali neposredno v lasti tuje fizične ali
pravne osebe.
23. člen
Po prenosu delnic na sklade iz prejšnjega
člena podjetje opravi interno razdelitev delnic zaposlenim, bivšim zaposlenim
in upokojenim delavcem podjetja za največ 20% vrednosti družbenega kapitala po
otvoritveni bilanci.
Upravičenci do interne razdelitve delnic iz
prejšnjega odstavka so pod enakimi pogoji tudi državljani Republike Slovenije.
Preostanek delnic do 20% vrednosti
družbenega kapitala, ki niso bile razdeljene, lahko podjetje, na podlagi
internega razpisa zamenja za certifikate ožjih družinskih članov zaposlenih.
Za interno razdelitev delnic po tem členu
se v celoti uporabljajo določbe drugega, četrtega, petega in šestega odstavka
23. člena zakona o lastninskem preoblikovanju po-
djetij.
24. člen
Po opravljenem prenosu delnic na sklade po
22. členu tega zakona in opravljeni interni razdelitvi delnic po prejšnjem
členu podjetje 40% družbenega kapitala v celoti nameni notranjemu odkupu
delnic.
Glede izvedbe notranjega odkupa delnic se
uporabljajo določbe zakona o lastninskem preoblikovanju podjetij o notranjem
odkupu, če ta zakon ne določa drugače.
Pravico do nakupa delnic v programu
notranjega odkupa imajo vsi zaposleni, bivši zaposleni in upokojeni delavci
podjetja, ki so državljani Republike Slovenije. Pravico do nakupa delnic v
programu notranjega odkupa imajo tudi državljani Republike Slovenije, če so
sodelovali v interni razdelitvi delnic v skladu z določbo drugega odstavka
prejšnjega člena.
Pod enakimi pogoji imajo predkupno pravico
do nakupa delnic v okviru programa notranjega odkupa zaposleni, bivši zaposleni
in upokojeni delavci podjetja, ki so državljani Republike Slovenije.
Sklad Republike Slovenije za razvoj mora
denarna sredstva, pridobljena iz naslova plačane kupnine za delnice iz
notranjega odkupa po tem zakonu nakazati v državni proračun najkasneje v roku
petnajstih dni po vsakokratnem vplačilu kupnine na račun Sklada Republike
Slovenije za razvoj. Navedena sredstva se v celoti uporabijo za
dokapitalizacijo Sklada.
25. člen
Podjetje delnice, ki so preostale, potem ko
je opravilo prenose na sklade, interno razdelitev in notranji odkup delnic po
določbah 22., 23. in prejšnjega člena tega zakona, lahko ponudi v javno prodajo
oziroma prenese na Sklad kot navadne delnice. Navadne delnice po tem členu
imajo lastnosti delnic iz drugega odstavka 22. člena tega zakona.
3. Lastninsko preoblikovanje podjetij s
sedežem izven območja Triglavskega narodnega parka, katerega 
nepremičnine na območju Triglavskega narodnega 
parka predstavljajo zaključeno delovno celoto
26. člen
Podjetje, katerega del, ki se nahaja na
območju Triglavskega narodnega parka, predstavlja zaključeno delovno celoto, se
lastninsko preoblikuje po tem zakonu tako, da se v roku treh mesecev po
uveljavitvi tega zakona razdeli na dve delniški družbi oziroma družbi z omejeno
odgovornostjo, pri čemer se navedeni del oblikuje kot samostojna delniška
družba oziroma družba z omejeno odgovornostjo s sedežem na območju Triglavskega
narodnega parka.
Družbeni kapital, ki je osnova za
preoblikovanje po tem členu se ugotovi z razdelitveno bilanco, ki se izdela po
knjigovodski vrednosti na dan 31. 12. 1992. Izdelavo razdelitvene bilance, na
predlog Agencije Republike Slovenije za prestrukturiranje in privatizacijo,
natančneje predpiše Vlada Republike Slovenije.
Novooblikovano podjetje s sedežem na
območju Triglavskega narodnega parka se lastninsko preoblikuje na način določen
v 20., 21., 22., 23., 24., in prejšnjem členu tega zakona.
27. člen
Pri prenosu delnic podjetij, ki so se
lastninsko preoblikovala po določbah tega zakona, na osebe izven kroga
notranjih delničarjev, ima Sklad prednostno pravico odkupa. Prednostno pravico
mora Sklad uveljaviti v roku 45 dni po prejemu obvestila o načrtovani prodaji.
28. člen
Podjetje mora sprejeti program lastninskega
preoblikovanja in ga predložiti v odobritev Agenciji Republike Slovenije za
prestrukturiranje in privatizacijo najpozneje v roku 90 dni po uveljavitvi tega
zakona. Če podjetje ne izvede lastninskega preoblikovanja v skladu s sprejetim
programom preoblikovanja in vloži prijave za vpis v sodni register najkasneje v
roku dvanajstih mesecev po uveljavitvi tega zakona preide celotni družbeni
kapital podjetja v last in upravljanje Sklada.
IV. LASTNINSKA PRAVICA 
29. člen
Na nepremičninah na območju Triglavskega
narodnega parka, ki se po tem zakonu prenesejo na Sklad in na nepremičninah, ki
se nahajajo na območju Triglavskega narodnega parka in so last državljanov
Republike Slovenije ali domačih pravnih oseb, ne more pridobiti lastninske
pravice nobena tuja pravna ali fizična oseba ter domača pravna oseba, ki je
posredno ali neposredno v lasti tuje pravne ali fizične osebe.
Zemljišč na območju Triglavskega narodnega
parka, ki so v lasti Sklada, oziroma s katerimi Sklad upravlja, ni dopustno
odtujiti brez soglasja Vlade Republike Slovenije.
Državljani Republike Slovenije in domače
pravne osebe, ki so lastniki nepremičnin v Triglavskem narodnem parku, teh ne
smejo prodati oziroma z drugim pravnim poslom prenesti na tujo fizično oziroma
pravno osebo in domačo pravno osebo, ki je posredno ali neposredno v lasti tuje
pravne ali fizične osebe.
Pravni posli, sklenjeni v nasprotju z
določbami tega člena, so nični.
V. PRENOS DRUGIH NEPREMIČNIN NA SKLAD
30. člen
Opuščeni objekti in funkcionalna zemljišča
na območju Triglavskega narodnega parka, ki so v lasti Republike Slovenije, se
prenesejo na Sklad v roku 90 dni po vpisu Sklada v sodni register z
vzpostavitvijo lastninske pravice v korist Sklada.
Vlada Republike Slovenije s sklepom določi
seznam opuščenih objektov in funkcionalnega zemljišča, ki se v skladu s
prejšnjim odstavkom prenesejo na Sklad, v roku 60 dni po uveljavitvi tega
zakona.
V zemljiškoknjižnih vložkih, v katerih je
kot imetnik pravice uporabe na nepremičninah iz prejšnjega odstavka vknjižena
Republika Slovenija oziroma njen organ ali organizacija, se vknjiži lastninska
pravica na Sklad.
Sklad mora v roku 90 dni po vpisu v sodni
register vložiti zemljiškoknjižni predlog v skladu z določbo prejšnjega
odstavka pri pristojnem sodišču.
VI. KAZENSKA DOLOČBA
31. člen
Z denarno kaznijo najmanj 2,000.000
tolarjev se kaznuje za prekršek podjetje, če v nasprotju s prvim odstavkom 19.
člena tega zakona ne izloči nepremičnin in jih prenese na Sklad.
Z denarno kaznijo najmanj 400.000 tolarjev
se za prekršek iz prejšnjega odstavka kaznuje tudi odgovorna oseba podjetja.

Zakon o lastninskem preoblikovanju podjetij (z
družbenim kapitalom), ki opravljajo turistično dejavnost in katerih
nepremičnine se nahajajo na območju Triglavskega narodnega parka – ZLPPTR (Uradni list RS, št. 24/96)
vsebuje naslednji prehodni in  končni določbi:
»VII. PREHODNI IN KONČNI DOLOČBI
32. člen
Z dnem uveljavitve tega zakona postane
družbeni kapital podjetja Mladinski izobraževalni center MIC Bohinj p.o.,
Ribičev Laz 63, last Republike Slovenije.
Podjetje iz prejšnjega odstavka se
preoblikuje v družbo z omejeno odgovornostjo, katere edini ustanovitelj je
Republika Slovenija. Akt o ustanovitvi družbe v imenu Republike Slovenije
sprejme Vlada Republike Slovenije.
Družba iz prejšnjega odstavka opravlja
administrativna, tehnična in vzdrževalna dela, potrebna za izvajanje dejavnosti
na področju šolske in obšolske dejavnosti, za učence, vajence, dijake in
študente. Družba lahko spremeni ali razširi dejavnost le s soglasjem Vlade
Republike Slovenije.
Odtujitev sredstev družbe oziroma prenos
poslovnega deleža Republike Slovenije v družbi iz drugega odstavka tega člena
je dopustna le za opravljanje dejavnosti na področju šolske in obšolske
dejavnosti s predhodnim soglasjem Državnega zbora Republike Slovenije.
Preoblikovanje podjetja iz prvega odstavka
tega člena se vpiše v sodni register. Osnovni kapital se vpiše v sodni register
v višini ugotovljeni z revizijskim poročilom oziroma z odločbo, ki jo na
podlagi opravljenega revizijskega postopka v skladu z določbami zakona o
lastninskem preoblikovanju podjetij izda agencija, pristojna za revidiranje
lastninskega preoblikovanja podjetij. Ne glede na določbe zakona o lastninskem
preoblikovanju podjetij se revizijski postopek izvede za čas od 1. 12. 1990 do
dneva uveljavitve tega zakona. Agencija, pristojna za revidiranje lastninskega
preoblikovanja podjetij mora začeti s postopkom revidiranja v petnajstih dneh
po uveljavitvi tega zakona.
Ne glede na določbe zakona, ki ureja
gospodarske družbe in zakona, ki ureja sodni register, se predlogu za vpis
preoblikovanja podjetja v sodni register priloži le akt o ustanovitvi družbe,
bilanca stanja za zadnje poslovno leto pred vpisom spremembe v sodni register
ter revizijsko poročilo oziroma odločba agencije, pristojne za revidiranje
lastninskega preoblikovanja podjetij, ko bo ta akt pravnomočen.
33. člen
Ta zakon začne veljati petnajsti dan po
objavi v Uradnem listu Republike Slovenije.«.

Zakon o javnih skladih – ZJS (Uradni list RS,
št. 22/00)
v zvezi s prenehanjem veljavnosti drugega, tretjega, četrtega in petega
odstavka 3. člena, druge alinee prvega odstavka 4. člena, 5. do 9. člena, 12.
do 15. člena in 17. in 18. člena zakona določa:
»56. člen
(1) Z dnem uveljavitve tega zakona
prenehajo veljati:
-       
[…]
-       
drugi, tretji, četrti in peti odstavek 3. člena, druga alinea prvega
odstavka 4. člena, 5. do 9. člen, 12. do 15. člen in 17. in 18. člen zakona o
lastninskem preoblikovanju podjetij (z družbenim kapitalom), ki opravljajo
turistično dejavnost in katerih nepremičnine se nahajajo na območju
Triglavskega narodnega parka (Uradni list RS, št. 24/96), 
-       
[…]
uporabljajo pa se do preoblikovanja skladov
v javne sklade po prvem odstavku 57. člena tega zakona. 
[…]«;
ter vsebuje naslednjo končno določbo:
»61. člen
Ta zakon začne veljati petnajsti dan po
objavi v Uradnem listu Republike Slovenije.«.