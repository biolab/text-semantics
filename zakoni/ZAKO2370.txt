1) Splošne določbe
1. člen
S posvojitvijo nastane med dvema osebama
razmerje, kakršno je med starši in otroki.
2. člen
Za obstoj posvojitve je potrebno, da
posvojitelj in posvojenčevi starši oziroma skrbnik v posvojenčevem imenu
izjavijo pred skrbstvenim organom, pristojnim za posvojenca, da soglašajo z
njo.
3. člen
Posvojitev se vpiše v rojstno matično
knjigo.
2) Pogoji za posvojitev
4. člen
Posvojiti se sme samo mladoletna oseba.
Posvojiti more le tisti, ki je vsaj 18 let
starejši od posvojenca.
Za posvojitev mladoletne osebe, starejše od
10 let, je potrebna tudi njena soglasnost.
5. člen
Za posvojitev je potrebna privolitev
posvojenčevih staršev oziroma njegovega skrbnika.
Ni potrebna privolitev roditelja, ki so mu
bile s sodno odločbo odvzete roditeljske pravice ali ki ni sposoben, izjaviti svojo voljo, ali katerega bivališče je že leto dni
neznano.
6. člen
Nihče ne more biti posvojen od več oseb.
Zakonca lahko skupno posvojita isto osebo,
lahko pa jo posvoji tudi le eden od njiju. V tem primeru je potrebna privolitev
drugega zakonca.
Ni potrebna privolitev zakonca, ki so mu
bile s sodno odločbo odvzete roditeljske pravice ali ki ni sposoben, izjaviti svojo voljo, ali katerega
bivališče je že leto dni neznano.
7. člen
Posvojiti ni mogoče sorodnika v ravni vrsti
in tudi ne brata ali sestre.
Skrbnik ne more posvojiti svojega
oskrbovanca, dokler ga pristojni skrbstveni organ ne odveže skrbniške dolžnosti.
8. člen
Posvojiti ne more:
a)     tisti, ki so mu bile s sodno odločbo vzete roditeljske pravice;
b)     tisti, o katerem se utemeljeno domneva, da bi položaj posvojitelja
izrabil v škodo posvojenca;
c)     tisti, ki ne dajo dovolj jamstva, da bo posvojenca vzgojil in
odgojil za koristnega člana družbene skupnosti;
č)    tisti, ki je duševno
bolan ali slaboumen, kakor tudi ne tisti, ki ima tako bolezen, da utegne
spraviti posvojenčevo zdravje in življenje v nevarnost.
3) Sklenitev pogodbe o posvojitvi
9. člen
Tisti, ki želi koga posvojiti, in starši
oziroma skrbnik osebe, ki se hoče posvojiti, morajo najprej vložiti prijavo pri
pristojnem skrbstvenem organu.
Prijavi morajo priložiti izpiske iz
rojstnih knjig ali ustrezne listine za posvojitelja in posvojenca ter navodilo
o tem, da posvojitelj uživa roditeljske pravice.
10. člen
Če pristojni
skrbstveni organ ugotovi iz vsebine priloženih listin ali na drug način, da
niso izpolnjeni s tem zakonom predpisani pogoji, ali da posvojitev posvojencu
ne bi bila v korist, zavrne z obrazloženo odločbo sklenitev pogodbe o
posvojitvi.
11. člen
Za sklenitev pogodbe o posvojitvi je
potrebna navzočnost posvojitelja, njegovega zakonskega druga, posvojenčevih
staršev oziroma njegovega skrbnika, kakor tudi posvojenca, če je starejši od 10
let.
V opravičenih primerih sme posvojiteljev zakonec in tudi eden
izmed posvojenčevih staršev privoliti v posvojitev po pooblaščencu ali po
skrbstvenem organu svojega prebivališča; samo z dovoljenjem pristojnega
državnega organa pa lahko data na enak način svojo privolitev tudi sam
posvojitelj in drugi od staršev oziroma edini od staršev posvojenca.
Dovoljenje po drugem odstavku tega člena daje pristojni
republiški organ.
Pooblastilo mora biti izdano v obliki javne listine in morata
biti v njem natančno zapisana posvojitelj in posvojenec.
12. člen
Pri sklenitvi pogodbe o posvojitvi sodeluje pooblaščena
uradna oseba pristojnega skrbstvenega organa.
13. člen
Če pooblaščena uradna oseba
pristojnega skrbstvenega organa spozna, da so izpolnjeni s
tem zakonom predpisani pogoji in da je posvojitev posvojencu
v korist, prebere določbe tega zakona o pravicah in dolžnostih posvojitelja in
posvojenca, nato pa izjavi,
da je pogodba o posvojitvi sklenjena. Sicer izda
odločbo, s katero posvojitev zavrne.
14. člen
V zapisnik o sklenitvi pogodbe o posvojitvi
je treba vpisati sporazum o posvojenčevem priimku ter o njegovih dednih
pravicah do posvojitelja.
Zapisnik podpišejo vsi, ki so bili navzoči
pri sklenitvi pogodbe o posvojitvi.
15. člen
O sklenjeni posvojitvi obvesti skrbstveni
organ naj pozneje v 15 dneh pristojnega matičarja, da jo vpiše v rojstno
matično knjigo.
16. člen
Zoper odločbo, s katero se zavrne sklenitev
pogodbe o posvojitvi, je dopustna pritožba. Vložitev pritožbe ni vezana za rok.
4) Pravice in dolžnosti posvojitelja in posvojenca
17. člen
S posvojitvijo nastanejo med posvojiteljem
z ene strani in posvojencem ter njegovimi potomci z druge strani pravice in
dolžnosti, kakršne so po zakonu med starši in otroki.
Če sta posvojila zakonca skupno, ne preneha
s smrtjo enega od njiju posvojitveno razmerje med drugim zakoncem in
posvojencem ter njegovimi potomci.
S posvojitvijo ne nastane med posvojencem
in sorodniki posvojitelja sorodstveno razmerje in tudi ne nastanejo pravice in
dolžnosti, ki izvirajo iz tega razmerja.
Posvojitev ne vpliva na pravice posvojenca
do njegovih staršev in drugih sorodnikov, kakor tudi ne na njegove dolžnosti do
njih.
18. člen
Posvojenec (posinovljenec, pohčerjenka)
dobi priimek posvojitelja (adoptivnega očeta, adoptivne matere), če se pri
sklenitvi pogodbe o posvojitvi ni določilo, da pridrži svoj prejšnji priimek
ali da temu doda priimek posvojitelja.
19. člen
Če ima posvojitelj rodne otroke, se lahko
posvojenčeve dedne pravice do posvojitelja omeje ali povsem izključijo.
Če sta zakonca posvojila skupno, se lahko
posvojenčeve dedne pravice do vsakega od njiju določijo drugače.
Posvojitelj po zakonu ne more dedovati po
posvojencu.
5) Prenehanje posvojitve
20. člen
Posvojitev se lahko razveže po sporazumu
med posvojiteljem in posvojencem po predpisih, ki veljajo za posvojitveno
pogodbo.
Če je postal posvojenec polnoleten,
skrbstveni organ ne preiskuje, ali je razveza posvojitve posvojencu v korist.
21. člen
Posvojitev se lahko razdere z odločbo
pristojnega skrbstvenega organa, kadar ta ugotovi, da to
zahtevajo opravičene koristi mladoletnega posvojenca.
Vsak posameznik in vsaka družbeno-politična organizacija ali društvo lahko napravi
opozorilo o tem, da zahtevajo razvezo posvojitve opravičene koristi
mladoletnega posvojenca.
22. člen
Posvojitev se lahko razdere z odločbo
pristojnega skrbstvenega organa tudi na zahtevo posvojitelja
ali posvojenca, če se ugotovi, da so za to važni razlogi.
23. člen
V odločbi, s katero pristojni skrbstveni organ potrdi ali iz reče razvezo posvojitve, sme iz
opravičenih razlogov določiti posvojencu do polnoletnosti preživnino v breme
posvojitelja, upoštevajoč pri tem premoženjsko stanje enega in drugega.
Prav tako sme pristojni skrbstveni organ v odločbi o razvezi posvojitve določiti,
upoštevajoč premoženjsko stanje enega in drugega, preživnino posvojitelju v
breme polnoletnega posvojenca, če je posvojitelj pridobitno nesposoben in nima
sredstev za življenje.
24. člen
Zoper odločbo skrbstvenega organa o razvezi
posvojitve je dopustna pritožba v 15 dneh od dneva prejema odločbe.
Pravnomočno odločbo o razvezi posvojitve je
treba poslati pristojnemu matičarju, da jo vpiše v rojstno matično knjigo.

Zakon o
posvojitvi (Uradni list FLRJ, št. 30/47) vsebuje naslednje končne določbe:
»6) Končne odločbe
25. člen
V enem letu po uveljavitvi tega zakona
smeta skleniti pogodbo o posvojitvi mladoletni posvojenec in posvojitelj, ki ni
vsaj 18 let starejši od posvojenca, če je med narodnoosvobodilnim bojem skrbel
posvojitelj za posvojenca kot roditelj.
26. člen
Določbe 20. do 24. člena tega zakona se
uporabijo tudi za razvezo posvojitve, ki je bila sklenjena pred uveljavitvijo
tega zakona.
27. člen
Ta zakon dobi veljavo osmi dan po objavi v
Uradnem listu Federativne ljudske republike Jugoslavije.«.

Zakon o
spremembi 11. člena zakona o posvojitvi (Uradni list FLRJ, št. 24/52) vsebuje
naslednjo končno določbo:
»2. člen
Ta zakon velja od dneva objave v »Uradnem
listu Federativne ljudske republike Jugoslavije«.«.

Zakon o
spremembah in dopolnitvah zakona o posvojitvi (Uradni list SFRJ, št. 10/65)
vsebuje naslednjo končno določbo:
»12. člen
Ta zakon začne veljati osmi dan po objavi v »Uradnem listu
SFRJ«.«.