1. člen
Republika Slovenija bo iz republiškega
proračuna v letu 1992 in 1993 zagotovila del sredstev za gradnjo odsekov
avtomobilskih cest Malence-Šmarje Sap in Hrušica-Vrba po določbah tega zakona.
2. člen
Sredstva iz prejšnjega člena bo Republika
Slovenija zagotovila podjetju Slovenija ceste Tehnika, p.o., Ljubljana za
poravnavo obveznosti iz finančnega posojila 20 milijonov DEM, ki ga je podjetje
dobilo na podlagi pogodbe s podjetjem ISC Integrated Systems GmbH Munchen za
gradnjo navedenih odsekov avtomobilskih cest.
Republika Slovenija bo zagotovila sredstva
iz prejšnjega odstavka v višini dinarske protivrednosti 20 milijonov DEM skupaj
z letnimi obrestmi v višini 16% in posredniško provizijo v višini 1% in sicer v
13 mesecih od dneva črpanja posojila oziroma v teku leta 1992.
3. člen
Podrobnejša dinamika uporabe sredstev iz
prejšnjega člena se določi s pogodbo, ki jo s podjetjem Slovenija ceste
Tehnika, p.o., Ljubljana, sklene republiški sekretar za finance.
Sredstva po tej pogodbi bodo porabljena po
dinamiki gradnje in z rokom dokončanja v juliju 1992. Tranše se bodo obračunale
na dan plačila situacije po uradnem tečaju DEM, povečanem za zadnji tedenski
povprečni tečaj evidenčnih deviznih pravic, ki je objavljen v tečajnici
Jugoslovanske borze vrednostnih papirjev, d.d. Ljubljana.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 450-07/91-1/1
Ljubljana, dne 25. junija 1991.
Skupščina
Republike Slovenije
Predsednik
dr. France Bučar l. r.