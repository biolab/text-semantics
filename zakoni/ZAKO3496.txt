1. člen
Državni zbor Republike Slovenije daje
soglasje Družbi za avtoceste v Republiki Sloveniji d.d. (v nadaljevanju: DARS
d.d.) za najetje kredita pri Evropski investicijski banki (v nadaljevanju: EIB)
v znesku 120 mio evrov glavnice s pripadajočimi obrestmi in drugimi stroški
kredita za graditev avtocestnih odsekov Bič-Trebnje-Hrastje (etapa:
Bič-Korenitka), Kronovo-Smednik, Šentvid-Koseze in Smednik-Krška vas.
2. člen
DARS d.d. lahko najame kredit iz prejšnjega
člena pod naslednjimi pogoji:
-       
rok črpanja kredita je do 15. decembra 2007;
-       
valuta črpanja je evro ali valute držav članic EIB, ki niso udeležene v
tretji fazi EMU ali katerakoli valuta, s katero se trguje na glavnih
mednarodnih denarnih trgih;
-       
odplačilo kredita v 40 polletnih obrokih (15. 6. in 15. 12. vsako
leto), začenši z 15. decembrom 2007 in plačilom zadnjega obroka glavnice 15.
decembra 2027;
-       
petletni moratorij na odplačilo glavnice;
-       
valuta odplačila glavnice je enaka valuti črpanja posamezne tranše;
-       
višino obrestne mere določi EIB iz Luxemburga glede na izbrano valuto in
vrsto izbrane obrestne mere črpanja, in sicer je lahko izbrana obrestna mera
spremenljiva (variabilna), stalna (fiksna) ali popravljiva (t.j. fiksna
obrestna mera, ki se v času odplačevanja kredita večkrat spremeni oziroma
prilagodi);
-       
kreditojemalec se za vrsto obrestne mere odloča ob vsaki črpani tranši
posebej;
-       
obresti s spremenljivo obrestno mero so plačljive četrtletno (vsakega
15. 3., 15. 6., 15. 9., 15. 2.), s stalno in popravljivo obrestno mero polletno
(vsakega 15. 6. in 15. 12.);
-       
plačilo obresti se izvrši v istih valutah kot plačilo glavnice;
-       
zamudne obresti se izračunajo na podlagi formule, in sicer se uporabi
višja obrestne mera, in sicer od (i) vsote pogodbenih obresti za posamezno
tranšo in marže v višini 0,25 odstotnih točk letno in (ii) obrestne mere za
enomesečne medbančne depozite na trgu medbančnih posojil povečane za 2 odstotni
točki; zamudne obresti se obračunajo na že zapadli in še neodplačani znesek
kredita od v pogodbi določenega dneva zapadlosti do dneva dejanskega plačila
dolgovanega zneska kredita;
-       
če kreditojemalec v soglasju z EIB po že danem zahtevku za črpanje
le-tega delno ali v celoti spremeni, je dolžan plačati EIB nadomestilo, ki
znaša 1% letno, obračunano za obdobje od v zahtevku določenega datuma
predvidenega črpanja do dejanskega datuma črpanja;
-       
če je kredit razveljavljen zaradi predčasnega odplačila v primeru
neizpolnjevanja obveznosti s strani kreditojemalca, je kreditojemalec dolžan
plačati nadomestilo od razveljavljenega zneska obroka, za katerega je že bilo
izdano obvestilo o izplačilu s strani EIB, v višini 0,75% letno od odpovedanega
zneska, obračunano za obdobje od datuma, navedenega v obvestilu o izplačilu, do
datuma razveljavitve;
-       
nadomestilo za nepravočasno razveljavitev odobrenega črpanja dela
kredita se določi v pavšalnem znesku, ki je enak polovici obrestne mere, ki bi
sicer veljala za ta del kredita;
-       
razpise za material in dela, ki se financirajo s sredstvi kredita EIB,
je kreditojemalec dolžan razpisati na podlagi odprtih mednarodnih razpisov in
pod enakimi pogoji za udeležence iz vseh držav v skladu s postopki Evropske
unije.
3. člen
DARS d.d. koristi sredstva kredita iz 1. in
2. člena tega zakona skladno z dinamiko gradnje, določene v nacionalnem
programu izgradnje avtocest v Republiki Sloveniji in letnih planih razvoja in
vzdrževanja avtocest.
Črpanje sredstev po tej pogodbi mora biti v
skladu s kvoto zadolževanja DARS d.d. za posamezno proračunsko leto.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/02-115/1
Ljubljana, dne 18. decembra 2002.
Predsednik
Državnega zbora
Republike Slovenije
Borut Pahor l. r.