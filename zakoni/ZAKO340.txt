1. člen
Republika Slovenija najame kredit pri
Evropski banki za obnovo in razvoj za namene prenove obstoječih magi­stralnih
cest v smeri vzhod – zahod, pod naslednjimi pogoji:
-       
znesek kredita – 30 mio USD, kredit se črpa v USD,
-       
obrestna mera – fiksna, z opcijo, da se v času trajanja kredita lahko
določi variabilna obrestna mera ob plačilu stroškov konverzije,
-       
rok odplačila – 15 let z vključenim štiriletnim moratorijem na odplačilo
glavnice, začetek odplačevanja marec 1998,
-       
drugi stroški – provizija za odlog črpanja, odpoved kredita, provizija
za konverzijo valute ali konverzijo obrestne mere ter zamudne obresti – največ
v višini 2,75% vrednosti kredita letno,
-       
stroški priprave posojila – 1% vrednosti kredita -plačljivi v enkratnem
znesku v sedmih dneh, ko postane pogodba efektivna,
-       
marža za deželni rizik – 1% na variabilno ali fiksno obrestno mero.
Sredstva kredita iz prejšnjega odstavka se
prvenstveno porabljajo za prenovo obstoječih magistralnih cest na odsekih:
Počehova – Lendava, cestni podvoz Ptuj in Črnuče – Domžale ter za preplastitev desetih odsekov magistralnih (glavnih) in
regionalnih cest določenih v letnih planih razvoja in vzdrževanja državnih
cest, v predvideni dolžini 178 km, skladno z dogovorom med Vlado Republike
Slovenije in Evropsko banko za obnovo in razvoj.
2. člen
Pogodbo o najetju kredita v imenu Republike
Slovenije podpiše z Evropsko banko za obnovo in razvoj minister, pristojen za
finance.
3. člen
Sredstva za izpolnjevanje obveznosti iz
pogodbe o najetju kredita se zagotavljajo v proračunu Republike Slovenije.

Zakon o najetju kredita Republike Slovenije
pri Evropski banki za obnovo in razvoj za projekt prenove obstoječih
magistralnih cest (Uradni list RS, št. 32/94)
vsebuje naslednjo končno določbo:
»4. člen
Ta zakon začne veljati naslednji dan po
objavi v Uradnem listu Republike Slovenije.«.

Zakon o spremembah in dopolnitvah zakona o
najetju kredita Republike Slovenije pri Evropski banki za obnovo in razvoj za
projekt prenove obstoječih magistralnih cest (Uradni list RS, št. 57/98)
določa tudi:
»2. člen
Dodatek o spremembah kreditne pogodbe
(Projekt slovenskih avtocest vzhod-zahod) med Republiko Slovenijo in Evropsko
banko za obnovo in razvoj, sklenjene 10. junija 1994, podpiše v imenu Republike
Slovenije minister, pristojen za finance ali njegov pooblaščenec.«;
ter vsebuje naslednjo končno določbo:
»3. člen
Ta zakon začne veljati naslednji dan po
objavi v Uradnem listu Republike Slovenije.«.