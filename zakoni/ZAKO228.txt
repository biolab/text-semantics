1. člen
Republika Slovenija jamči, da bo povrnila
na prvi poziv vsak znesek, ki bi ga banka kot porok morala poravnati namesto TE
Šoštanj iz najetih kreditov za izvedbo projekta "Odžvepljevanje dimnih
plinov bloka IV".
Republika Slovenija jamči za najete
kredite, pove­čane za obresti in ostale stroške kredita do skupne višine
130.000.000 DEM.
2. člen
Republika Slovenija jamči, da bo povrnila
vsak zne­sek, ki bi ga banka kot kreditojemalec morala povrniti namesto
podkreditojemalcev za projekte pretvarjanja energije z visokim izkoriščanjem
primarnega vira. Jamstvo daje za 52.500.000 DEM, kar predstavlja 35% delež investicij.
3. člen
Republika Slovenija jamči, da bo povrnila
vsak zne­sek, ki bi ga banka kot porok morala povrniti namesto Savskih
elektrarn Ljubljana iz najetih kreditov za dokon­čanje izgradnje HE Vrhovo.
Republika Slovenija daje jamstvo za najete
kredite, povečane za obresti in ostale stroške kredita do skupne višine
38.188.000 DEM.
4. člen
Republika Slovenija jamči, da bo povrnila
vsak zne­sek, ki bi ga banka kot porok morala povrniti namesto JE Krško iz najetih
kreditov za izvedbo letnega remonta (slovenski del) JE Krško.
Republika Slovenija daje jamstvo za najeti
kredit, povečan za obresti in ostale stroške kredita do skupne višine
25.000.000 USA dolarjev.
5. člen
Posamične garancije za zavarovanje izpolnitve
obve­znosti Republike Slovenije izda minister za finance po tem, ko so znani
pogoji posameznih kreditov.
6. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/92-30/1
Ljubljana, dne 30. julija 1992.
Skupščina Republike Slovenije
Predsednik
dr. France Bučar l. r.