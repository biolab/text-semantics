1. člen
Republika Slovenija daje poroštvo za
obveznosti Zavoda za obvezne rezerve nafte in njenih derivatov za najete
kredite v letih 2001–2005 za financiranje nakupa obveznih rezerv nafte in
njenih derivatov, do skupne višine 268,450.000 evrov ali v protivrednosti
katerekoli druge valute, preračunano v tolarje po srednjem tečaju Banke
Slovenije na dan najetja kredita.
2. člen
Poroštvo iz prejšnjega člena daje Republika
Slovenija pod naslednjimi pogoji:
-       
ročnost kreditov je največ 10 let,
-       
moratorij na odplačilo glavnice mora trajati najmanj 1 leto,
-       
obrestna mera in stroški kreditov ne smejo bistveno odstopati od
obrestne mere in stroškov za primerljive kredite z državnim poroštvom,
-       
poroštvena obveznost Republike Slovenije mora biti primerno zavarovana.
Zavarovanje poroštvene obveznosti se uredi
v pogodbah, ki jih skleneta Republika Slovenija in Zavod za obvezne rezerve
nafte in njenih derivatov.
3. člen
Poroštvene pogodbe iz prejšnjega člena tega
zakona sklepa v imenu Republike Slovenije minister, pristojen za finance.
4. člen
Ta zakon začne veljati naslednji dan po
objavi v Uradnem listu Republike Slovenije.
Št. 440-03/01-107/1
Ljubljana, dne 25. aprila 2001.
Predsednik
Državnega zbora
Republike Slovenije
Borut Pahor l. r.